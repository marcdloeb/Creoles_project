,book,chapt,version,text
0,MAT,1,BZJ,dis da di buk a di famili chree a jeezas krais weh kohn dong fahn aybraham ahn king dayvid famili lain
1,MAT,1,BZJ,aybraham son dami aizak
2,MAT,1,BZJ,aizak son dami jaykop
3,MAT,1,BZJ,jaykop son dehn dami jooda ahn ih breda dehn
4,MAT,1,BZJ,jooda son dehn dami payres ahn zera ahn fi dehn ma dami taymar
5,MAT,1,BZJ,payres son dami hezron
6,MAT,1,BZJ,hezron son dami ram
7,MAT,1,BZJ,ram son dami aminadab
8,MAT,1,BZJ,aminadab son dami nashon
9,MAT,1,BZJ,nashon son dami salmon
10,MAT,1,BZJ,salmon son dami bowaz ahn fi hihn ma dami rayhab
11,MAT,1,BZJ,bowaz son dami obed ahn fi hihn ma dami root
12,MAT,1,BZJ,obed son dami jesi jesi son dami king dayvid
13,MAT,1,BZJ,dayvid son dami salaman ahn fi hihn ma dami uraiya waif
14,MAT,1,BZJ,salaman son dami rehobowam
15,MAT,1,BZJ,rehobowam son dami abija
16,MAT,1,BZJ,abija son dami aysa
17,MAT,1,BZJ,aysa son dami jehoshafat
18,MAT,1,BZJ,jehoshafat son dami joram
19,MAT,1,BZJ,joram son dami uzaiya
20,MAT,1,BZJ,uzaiya son dami jotam
21,MAT,1,BZJ,jotam son dami ayhaz
22,MAT,1,BZJ,ayhaz son dami hezikaiya
23,MAT,1,BZJ,hezikaiya son dami manaaseh
24,MAT,1,BZJ,manaaseh son dami amon
25,MAT,1,BZJ,amon son dami josaiya
26,MAT,1,BZJ,josaiya son dami jekonaiya ahn ih breda dehn
27,MAT,1,BZJ,dehn mi baan rong di taim wen di peepl dehn fahn babilan mi kyapcha dehn wan fahn izrel ahn ton dehn intu slayv
28,MAT,1,BZJ,now afta dehn kyapcha dehn jekonaiya son dami sheyaltyel
29,MAT,1,BZJ,sheyaltyel son dami zerubabel
30,MAT,1,BZJ,zerubabel son dami abiyud
31,MAT,1,BZJ,abiyud son dami elaiyakim
32,MAT,1,BZJ,elaiyakim son dami azor
33,MAT,1,BZJ,azor son dami zaydak
34,MAT,1,BZJ,zaydak son dami akim
35,MAT,1,BZJ,akim son dami eliyud
36,MAT,1,BZJ,eliyud son dami eliyayza
37,MAT,1,BZJ,eliyayza son dami matan
38,MAT,1,BZJ,matan son dami jaykop
39,MAT,1,BZJ,jaykop son dami joazef
40,MAT,1,BZJ,joazef waif dami mayri
41,MAT,1,BZJ,mayri dami jeezas ma
42,MAT,1,BZJ,ahn dehn kaal jeezas di krais
43,MAT,1,BZJ,soh fahn aybraham tu dayvid da foateen jenarayshan
44,MAT,1,BZJ,den fahn dayvid tu di taim wen izrel mi ton slayv da babilan da foateen jenarayshan
45,MAT,1,BZJ,ahn fahn da taim tu di taim a jeezas da wahn nada foateen jenarayshan
46,MAT,1,BZJ,dis da how jeezas krais mi baan
47,MAT,1,BZJ,ih ma mayri mi sopoas tu marid tu joazef bot bifoa dehn ku geh marid di hoali spirit mek ih geh pregnant
48,MAT,1,BZJ,now joazef weh mayri mi fi marid tu dami wahn raichos man ahn ih neva waahn shaym mayri fronta evribadi soh ih mek op ih main fi lef ahn widowt nobadi noa
49,MAT,1,BZJ,now wail joazef stil midi tink bowt it wahn aynjel fahn di laad kohn tu ahn eena wahn jreem ahn tel ahn seh joazef yoo weh kohn fahn dayvid famili lain noh frayd fi marid tu mayri
50,MAT,1,BZJ,da baybi weh deh eena ih beli da fahn di hoali spirit
51,MAT,1,BZJ,shee wahn ga wahn son ahn yu fi naym ahn jeezas weh meen gaad sayv kaa da hihn wahn sayv ih peepl dehn fahn dehn sin
52,MAT,1,BZJ,aala dis hapm soh dat weh gaad mi seh fahn lang taim chroo ih prafit dehn kuda mi kohn chroo
53,MAT,1,BZJ,ih mi seh wahn verjin wahn ga wahn lee baybi bwai ahn dehn wahn kaal ahn imanyuwel weh meen gaad deh wid wi
54,MAT,1,BZJ,soh wen joazef wayk op ih du evriting weh di aynjel mi tel ahn fi du
55,MAT,1,BZJ,ih tek mayri ahn marid tu ahn
56,MAT,1,BZJ,bot hihn ahn mayri neva sleep tugeda til afta di baybi baan ahn wen di baybi baan joazef naym ahn jeezas
57,MAT,2,BZJ,now jeezas mi baan da wahn tong eena judeeya weh nayhn betlihem wen herod dami king
58,MAT,2,BZJ,wahn lee wail afta jeezas mi baan sohn waiz man weh stodi di staar dehn kohn fahn sohn konchri weh deh ees fahn jeroosalem ahn dehn midi aks wehpaa di baybi deh weh baan weh da king a di jooish peepl dehn
59,MAT,2,BZJ,wen wi mi deh da fi wee konchri wee si di staar weh dami di sain dat hihn mi wahn baan soh wi kohn kohn wership ahn
60,MAT,2,BZJ,wen king herod yehr dis hihn ahn aala di teecha dehn a di laa ahn evribadi da jeroosalem staat tu wori fi chroo chroo
61,MAT,2,BZJ,ih kaal aala di cheef prees dehn ahn aala di teecha dehn a di laa ahn aks dehn seh da wehpaa dis krais fi baan
62,MAT,2,BZJ,dehn ansa ahn seh da betlihem eena judeeya
63,MAT,2,BZJ,dis da weh di prafit dehn mi rait fahn lang taim ahn yoo betlihem tong weh deh eena judeeya yoo da noh no smaal taim tong monks di big taim tong dehn da judeeya kaa wahn king wahn kohn fahn owta yu ahn da king wahn leed mi peepl a izrel laik wahn shepad
64,MAT,2,BZJ,soh herod gaan ahn hoal wahn seekrit meetn wid di waiz man dehn fi chrai fain owt fahn dehn weh taim dehn mi fos si di staar
65,MAT,2,BZJ,den ih sen dehn da betlihem ahn dis da weh ih tel dehn fi du unu goh ahn luk fi di pikni til unu fain ahn
66,MAT,2,BZJ,wen unu fain ahn unu mek ah noa wehpaa ih deh soh dat ai ku wership ahn tu
67,MAT,2,BZJ,afta herod don taak tu dehn dehn gaan
68,MAT,2,BZJ,pahn di way dehn si di staar agen da mi di sayhn staar weh dehn mi si fos wichpaa dehn mi kohn fram
69,MAT,2,BZJ,ahn di staar leed dehn di hoal way til ih stap rait oava wehpaa di baybi mi deh
70,MAT,2,BZJ,wel dehn mi oanli glad fi si di staar
71,MAT,2,BZJ,dehn gaan eena di hows ahn si di baybi wid ih ma weh dami mayri
72,MAT,2,BZJ,den dehn neel dong ahn wership di baybi
73,MAT,2,BZJ,afta dat dehn oapm dehn ekspensiv gif ahn gi ahn goal ahn frankinsens ahn mer
74,MAT,2,BZJ,afta dat dehn gaahn bak da dehn oan konchri bai wahn nada rowt kaa gaad waan dehn eena wahn jreem noh fi goh bak tu herod
75,MAT,2,BZJ,afta dehn don gaan wahn aynjel fahn di laad taak tu joazef eena wahn jreem ahn tel ahn seh get op tek di pikni ahn ih ma ahn goh da eejip
76,MAT,2,BZJ,stay deh til ah tel yu wen fi lef kaa herod di luk fi di pikni fi kil ahn
77,MAT,2,BZJ,soh joazef get op joorin di nait ahn kehr ih waif ahn pikni ahn ih gaahn da eejip ahn ih stay deh til herod ded
78,MAT,2,BZJ,soh weh di prafit mi seh kohn chroo
79,MAT,2,BZJ,ih mi seh ah kaal mi son owta eejip
80,MAT,2,BZJ,wen herod fain owt dat di waiz man dehn mi chrik ahn ih mi beks no miks
81,MAT,2,BZJ,ih gi aadaz fi kil aala di lee bwai pikni dehn weh mi too yaaz ahn anda weh mi liv da betlihem ahn aal di ada tong dehn weh mi deh rong deh
82,MAT,2,BZJ,ih du dat kaa di waiz man dehn mi tel ahn dat da mi too yaaz sins dehn mi fos si di staar
83,MAT,2,BZJ,wen dis hapm weh di prafit jerimaiya mi seh mi did kohn chroo
84,MAT,2,BZJ,ih mi seh yu yehr wahn vais da raama di skreem ahn baal
85,MAT,2,BZJ,raychel di baal fi ih pikni dehn ahn nobadi kyaahn kansoal ahn kaa ih pikni dehn ded
86,MAT,2,BZJ,joazef mi stil deh da eejip wen herod ded
87,MAT,2,BZJ,ahn wahn aynjel fahn di laad taak tu ahn eena wahn jreem agen
88,MAT,2,BZJ,ih tel ahn seh get op tek di pikni ahn ih ma ahn goh bak da izrel kaa di peepl dehn weh midi chrai fi kil yu pikni don ded
89,MAT,2,BZJ,soh joazef get op ahn ih tek ih pikni ahn ih waif ahn ih gaahn bak da izrel
90,MAT,2,BZJ,bot wen ih yehr seh dat arkelos tek ih pa herod plays az king a judeeya ih mi frayd fi goh deh
91,MAT,2,BZJ,gaad waan ahn eena wahn jreem soh ih gaahn da gyalilee insted
92,MAT,2,BZJ,dehn gaahn liv da wahn tong weh nayhn nazaret soh weh di prafit mi seh kuda mi kohn chroo
93,MAT,2,BZJ,ih mi seh dehn wahn kaal ahn wahn nazareen
94,MAT,3,BZJ,sohn yaaz afta dat jan di baptis mi deh eena di dezert da judeeya di preech seh ton fahn unu sin dehn kaa di kingdom a hevn wahn soon kohn
95,MAT,3,BZJ,dis da di mesinja weh aizaiya di prafit mi rait bowt wen ih seh hihn da di vais weh di hala owt eena di dezert di seh unu geh redi fi wen di laad kohn ahn mek di road dehn schrayt far ahn
96,MAT,3,BZJ,jan midi wayr kloaz weh mek owta kyamil hyaa ahn ih mi ga wahn tik leda belt rong ih ways
97,MAT,3,BZJ,ih yoostu eet loakos ahn wail honi
98,MAT,3,BZJ,den peepl fahn jeroosalem ahn fahn judeeya dischrik ahn fahn aal oava di konchrisaid rong jaadn riva midi goh owt tu wehpaa jan mi deh
99,MAT,3,BZJ,afta dehn don kanfes dehn sin dehn tu gaad jan baptaiz dehn eena jaadn riva
100,MAT,3,BZJ,bot wen jan si lata farisee ahn sadyusee di kohn wehpaa ih midi baptaiz peepl ih tel dehn seh unu da snayk ahn unu pa dehn dami snayk tu da hoo waan unu fi ron fahn gaad jojment weh di kohn
101,MAT,3,BZJ,if unu sari fi unu sin dehn fi chroo proov it bai di way yu liv
102,MAT,3,BZJ,ahn noh eevn chrai fool unuself ahn tink seh dat bikaa unu kohn fahn aybraham famili lain dat mek unu aarait wid gaad
103,MAT,3,BZJ,ai di tel unu gaad ku tek dehnya stoan dong ya ahn mek aybraham pikni owta dehn
104,MAT,3,BZJ,unu da jos laik chree ahn gaad don ga di aks da di root
105,MAT,3,BZJ,ih wahn chap dong ahn bon op eni chree weh noh di bayr
106,MAT,3,BZJ,ai di baptaiz unu wid waata soh dat unu ku shoa dat unu ton fahn unu sin dehn bot sohnbadi els weh eevn moa powaful dahn mee wahn kohn
107,MAT,3,BZJ,ai noh eevn gud nof fi bak fi hihn shooz fi hihn
108,MAT,3,BZJ,hihn wahn baptaiz unu wid di hoali spirit ahn wid faiya
109,MAT,3,BZJ,jos laik wahn faama hihn don ga fi hihn fan eena ih han ahn ih wahn fan aala di chrash owta di weet
110,MAT,3,BZJ,ih wahn gyada op aala di gud paat ahn put it op ahn ih wahn bon op di chrash eena wahn faiya weh kyaahn owt
111,MAT,3,BZJ,afta dat jeezas reech jaadn riva
112,MAT,3,BZJ,ih mi kohn fahn gyalilee fi mek jan baptaiz ahn
113,MAT,3,BZJ,bot jan midi chrai fi stap ahn
114,MAT,3,BZJ,ih tel jeezas seh ai noh fi baptaiz yoo da yoo fi baptaiz mee bot jeezas ansa ahn seh lef it soh fi now kaa laik dis wi wahn di du aal di rait ting dehn weh gaad waahn wi du
115,MAT,3,BZJ,soh jan giv een ahn baptaiz jeezas
116,MAT,3,BZJ,afta jeezas don geh baptaiz ahn ih kom op owta di waata sayhn taim hevn oapm op ahn ih si di hoali spirit di kohn dong jos laik how wahn dov wuda kohn dong ahn ih pich pan ahn
117,MAT,3,BZJ,ahn sayhn taim wahn vais fahn hevn seh yoo da mi son weh ah oanli lov an ah oanli pleez wid yu
118,MAT,4,BZJ,den di hoali spirit leed jeezas owt eena di dezert soh dat di devl ku temp ahn
119,MAT,4,BZJ,ih stay deh fi faati dayz ahn faati naits
120,MAT,4,BZJ,ih midi faas di hoal taim ih mi dehdeh
121,MAT,4,BZJ,afta dat ih mi hongri bad
122,MAT,4,BZJ,den di devl gaahn tu ahn ahn tel ahn seh if yoo da gaad son fi chroo tel dehnya stoan fi ton intu bred
123,MAT,4,BZJ,jeezas ansa ahn seh ih rait dong eena di skripcha seh da noh oanli bred yu need fi mek yu liv bot yu fi liv bai evri werd weh kom owta gaad mowt
124,MAT,4,BZJ,afta dat di devl kehr jeezas da jeroosalem weh dami di hoali siti ahn mek ih stan op pahn di tip tap a di templ
125,MAT,4,BZJ,ih tel ahn seh if yoo da gaad son fi chroo chroo chroa dong yuself fahn ya
126,MAT,4,BZJ,aftaraal ih rait dong eena di skripcha seh gaad wahn gi fi hihn aynjel dehn aadaz fi tek gud kayr a yu ahn dehn wahn kech yu soh dat yu noh eevn wahn lik yu fut gens wahn stoan
127,MAT,4,BZJ,jeezas ansa ahn seh di skripcha seh tu yu noh fi chrai tes di laad yu gaad
128,MAT,4,BZJ,den di devl kehr ahn op pahn wahn hai hai mongtin soh dat ih ku luk dong ahn si aala di nayshan dehn a di werl ahn ih mek ih si how grayt ahn byootiful dehn mi stan
129,MAT,4,BZJ,ih tel ahn seh ai wahn gi yu aala dis weh yu si ya
130,MAT,4,BZJ,aal weh yu hafu du da bow dong ahn wership mee
131,MAT,4,BZJ,bot jeezas tel ahn seh goh fahn ya saytan
132,MAT,4,BZJ,ih rait dong eena di skripcha seh gaad da di oanli wan yu fi wership ahn da oanli hihn wan yu fi serv
133,MAT,4,BZJ,den di devl lef ahn loan ahn sohn aynjel kohn kohn ten tu ahn
134,MAT,4,BZJ,now wen jeezas yehr seh dat dehn mi dash jan di baptis eena jayl ih gaahn bak da gyalilee
135,MAT,4,BZJ,ih moov fahn nazaret tong ahn gaahn gaahn liv da kapernyam weh mi deh bai di lagoon eena di ayrya weh zebyulon ahn naftali mi deh
136,MAT,4,BZJ,wen jeezas du dat weh aizaiya di prafit mi seh kohn chroo
137,MAT,4,BZJ,hihn mi seh lisn unu peepl da zebyulon ahn naftali weh deh bai di see pahn di ada said a jaadn riva ahn unu lisn tu unu peepl weh da noh joo weh liv da gyalilee
138,MAT,4,BZJ,unu peepl weh midi sidong eena loan daaknis wahn si wahn brait lait ahn da lait wahn shain pahn dehn wan weh det di heng oava
139,MAT,4,BZJ,ahn fahn da taim deh goh bak jeezas staat tu preech ih mesij weh seh unu ton fahn unu sin dehn kaa di taim wen unu ku bee paat a di kingdom a hevn deh kloas
140,MAT,4,BZJ,ahn wail jeezas midi waak lang di waatasaid da gyalilee ih si saiman weh dehn mi kaal peeta ahn ih breda weh nayhn anjru
141,MAT,4,BZJ,dehn midi chroa owt wahn net eena di lagoon kaa dehn dami fishaman
142,MAT,4,BZJ,soh jeezas tel dehn seh unu kungoh lang wid mi ahn insteda kech fish ah wahn mek unu kech peepl fi gaad
143,MAT,4,BZJ,sayhn taim di too breda dehn jrap dehn net ahn gaahn lang wid jeezas
144,MAT,4,BZJ,wahn lee wayz ferda jeezas si too moa breda weh mi nayhn jaymz ahn jan
145,MAT,4,BZJ,dehn midi sidong eena wahn boat lang wid dehn pa weh nayhn zebidee di fiks dehn fishin net
146,MAT,4,BZJ,jeezas kaal dehn tu ahn sayhn taim dehn jomp op ahn lef dehn pa eena di boat ahn gaahn lang wid jeezas
147,MAT,4,BZJ,jeezas gaan aal oava gyalilee di teech eena dehn meetn plays dehn
148,MAT,4,BZJ,ih midi preech di gud nyooz bowt how dehn ku bee paat a di kingdom a hevn ahn ih midi heel aal kaina siknis ahn dizeez weh mi deh monks di peepl dehn
149,MAT,4,BZJ,nyooz bowt weh jeezas midi du spred aal oava siriya ahn dehn kehr peepl wid aal kaina siknis ahn dizeez tu ahn
150,MAT,4,BZJ,som a dehn mi ga deeman eena dehn ahn som a dehn midi kech fits ahn sohn kudn waak
151,MAT,4,BZJ,bot jeezas heel evri wan a dehn
152,MAT,4,BZJ,afta dat wahn hoal krowd a peepl staat tu fala jeezas
153,MAT,4,BZJ,dehn kohn fahn gyalilee ahn dekapolis ahn jeroosalem ahn fahn judeeya dischrik ahn fahn kraas jaadn riva
154,MAT,5,BZJ,wen jeezas si di big krowd a peepl ih gaan op pahn di said a wahn hil ahn ih sidong
155,MAT,5,BZJ,afta dat ih disaipl dehn gyada kloas tu ahn
156,MAT,5,BZJ,den ih staat tu teech dehn seh gaad bles dehn wan weh noa seh dehn need hihn kaa di kingdom a hevn da fi dehn
157,MAT,5,BZJ,gaad bles dehn wan weh di moan ahn baal kaa hihn wahn komfert dehn
158,MAT,5,BZJ,gaad bles dehn wan weh hombl kaa di hoal ert wahn bee fi dehn
159,MAT,5,BZJ,gaad bles dehn wan weh hongri fi du weh rait kaa hihn wahn satisfai dehn
160,MAT,5,BZJ,gaad bles dehn wan weh ga mersi pahn ada peepl kaa hihn wahn ga mersi pahn dehn tu
161,MAT,5,BZJ,gaad bles aala dehn wan hoofa haat kleen kaa dehn wahn si hihn
162,MAT,5,BZJ,gaad bles dehn wan weh du dehn bes fi help peepl liv eena pees kaa hihn wahn kaal dehn fi hihn pikni dehn
163,MAT,5,BZJ,gaad bles dehn wan weh geh haraas sayka weh dehn di liv rait kaa di kingdom a hevn da fi dehn
164,MAT,5,BZJ,gaad bles unu wen peepl insolt unu ahn haraas unu ahn tel aal kaina lai pahn unu sayka weh unu bilangz tu mee
165,MAT,5,BZJ,memba seh dat da di sayhn way dehn mi chreet di prafit dehn weh mi deh bifoa fi unu taim
166,MAT,5,BZJ,soh unu fi rijais ahn unu fi hapi kaa gaad di sayv wahn big riwaad eena hevn fi unu
167,MAT,5,BZJ,unu da laik saalt fi dis werl
168,MAT,5,BZJ,bot if saalt noh tays saalti nohmoh da how yu wahn mek it saalti agen
169,MAT,5,BZJ,ih noh gud fi notn
170,MAT,5,BZJ,di oanli ting yu ku du da chroa it weh ahn den peepl wahn en op di waak op pan it
171,MAT,5,BZJ,unu da laik lait fi di peepl dehn a dis werl
172,MAT,5,BZJ,wen wahn siti bil pahn tap a wahn hil evribadi ku seet
173,MAT,5,BZJ,sayhn way unu wudn lait wahn lamp ahn put it anda wahn big bowl
174,MAT,5,BZJ,insteda dat yu wahn put it hai soh dat ih ku lait op di hoal plays
175,MAT,5,BZJ,jos laik dat yu fi shain yu lait fronta evribadi soh dehn ku si di gud ting dehn weh yu du ahn prayz yu faada eena hevn
176,MAT,5,BZJ,noh tink seh dat ai kohn fi du weh wid di laa ahn weh di prafit dehn mi rait
177,MAT,5,BZJ,no ai noh kohn fi du weh wid dehn bot ai kohn fi mek dehn kohn chroo
178,MAT,5,BZJ,ah di tel unu di chroot az lang az hevn ahn ert stil deh di leelis leta er eevn wan lee dat eena di laa noh wahn geh jrap til evriting weh fi hapm hapm
179,MAT,5,BZJ,soh enibadi weh brok eevn di leelis paat a di laa ahn teech ada peepl fi du di sayhn ting wahn bee lees eena di kingdom a hevn
180,MAT,5,BZJ,bot enibadi weh obay di laa ahn teech ada peepl fi obay it tu wahn bee grayt eena di kingdom a hevn
181,MAT,5,BZJ,ah di tel unu wen ih kohn tu liv rait unu hafu kohn beta dan dehn farisee er di teecha dehn a di laa er els unu neva wahn ku get eena di kingdom a hevn
182,MAT,5,BZJ,fahn lang taim unu mi yehr seh dehn mi tel peepl unu noh fi kil ahn enibadi weh du it wahn geh joj
183,MAT,5,BZJ,bot now ai di tel unu if yu eevn beks wid yu brada fi notn yu wahn geh joj sayhn way
184,MAT,5,BZJ,ahn if yu kaal yu brada schupid yu wahn en op da koat
185,MAT,5,BZJ,ahn wosa if yu kaal yu breda fool yu laiyabl fi en op eena faiya da hel
186,MAT,5,BZJ,soh wen yu deh fronta gaad da di alta di aafa yu gif tu ahn ahn yu memba seh yu brada ga sohnting gens yu lef yu gif deh ahn goh mek op wid yu brada fos
187,MAT,5,BZJ,den kohn bak ahn aafa yu gif tu gaad
188,MAT,5,BZJ,if yu enimi di kehr yu da koat fi sohnting setl unu ting kwikwan bifoa unu get deh
189,MAT,5,BZJ,adawaiz ih mait haal yu fronta di joj ahn den di joj wahn mek polees pich yu eena jayl
190,MAT,5,BZJ,ah di tel unu di chroot yu noh wahn get owt til yu pay aaf evri jak sent weh yu hoa
191,MAT,5,BZJ,fahn lang taim unu mi yehr seh dehn mi tel peepl yu noh fi sleep wid sohnbadi els waif er hozban
192,MAT,5,BZJ,bot now ai di tel unu if yu eevn luk pahn wahn uman ahn los afta ahn yu don gilti aredi kaa yu don du it eena yu haat
193,MAT,5,BZJ,if unu rait aiy wahn mek unu sin dig it owt ahn hib it weh
194,MAT,5,BZJ,ih beta fi liv widowt wan paat a yu badi dan fi mek yu ga yu hoal badi ahn lan op da hel
195,MAT,5,BZJ,sayhn way if yu rait han wahn mek yu sin chap it aaf ahn hib it weh tu
196,MAT,5,BZJ,ih beta fi liv widowt wahn han dan fi yu hoal badi goh da hel
197,MAT,5,BZJ,dehn seh if yu divoas yu waif yu fi gi ahn wahn pees a paypa weh seh dat unu don divoas
198,MAT,5,BZJ,bot now ai di tel yu yu ku oanli divoas yu waif ahn marid tu sohnbadi els if yu waif di cheet pahn yu ahn noh fi no ada els reezn
199,MAT,5,BZJ,adawaiz yu di mek shee liv eena sin ahn rait soh if shee goh geh marid agen di man weh ih marid tu wahn di liv eena sin tu
200,MAT,5,BZJ,fahn lang taim unu mi yehr seh dehn mi tel peepl yu noh fi mek oat ahn den brok it ahn if yu doo mek wahn oat tu gaad fi du sohnting mek shoar yu du it
201,MAT,5,BZJ,bot now ai di tel unu yu noh fi sway ataal wen yu mek wahn oat
202,MAT,5,BZJ,yu noh fi sway bai hevn kaa dat da gaad chroan needa bai ert kaa dat da gaad futstool needa bai jeroosalem kaa dat da di siti weh bilangz tu di grayt king
203,MAT,5,BZJ,noh eevn sway bai yu oan hed kaa yu kyaahn mek yu hyaa blak er wait
204,MAT,5,BZJ,aal unu hafu seh da wahn playn yes er no
205,MAT,5,BZJ,if unu seh eniting els ih wahn di kohn fahn di devl
206,MAT,5,BZJ,fahn lang taim unu mi yehr seh dehn mi tel peepl yu pay bak wahn aiy fi wahn aiy ahn wahn teet fi wahn teet
207,MAT,5,BZJ,bot now ai di tel unu noh fi pay peepl bak wen dehn du yu sohnting
208,MAT,5,BZJ,if sohnbadi slap yu pahn di rait said a yu fays ton yu fays mek dehn slap yu pahn di ada said tu
209,MAT,5,BZJ,den tu if sohnbadi kohn kehr yu da koat fi mek yu gi dehn yu shot gi dehn yu jakit tu
210,MAT,5,BZJ,ahn den if sohnbadi foas yu fi goh wid dehn wan mail goh wid dehn too mail insted
211,MAT,5,BZJ,wen sohnbadi aks yu fi eniting gi dehn ahn if dehn aks yu fi len dehn sohnting len dehn
212,MAT,5,BZJ,fahn lang taim unu mi yehr seh dehn mi tel peepl yu fi lov yu fren ahn hayt yu enimi
213,MAT,5,BZJ,bot now ai di tel unu fi lov yu enimi dehn ahn pray fi dehn wan weh chreet unu bad soh dat unu ku bee di hevnli faada pikni dehn
214,MAT,5,BZJ,gaad mek di son shain dong pahn di gud ahn pahn di bad ahn sayhn way ih mek ih rayn pahn peepl weh du rait ahn peepl weh du rang
215,MAT,5,BZJ,weh mek yu tink gaad wahn gi unu eni riwaad if unu oanli lov dehn wan weh lov unu
216,MAT,5,BZJ,eevn di taks kalekta dehn du dat ahn if unu oanli hayl unu fren dehn unu tink unu di du eniting speshal
217,MAT,5,BZJ,eevn peepl weh noh bileev eena gaad du dat soh unu mos bee perfek jos laik how unu faada eena hevn perfek
218,MAT,6,BZJ,wen yu du gud tingz fi gaad main dat yu noh du it jos fi shoa aaf fronta peepl
219,MAT,6,BZJ,if yu du dat yu noh wahn geh no riwaad fahn yu faada weh deh op da hevn
220,MAT,6,BZJ,soh wen yu di gi poa peepl eniting noh bloa yu chrompit fi mek evribadi noa
221,MAT,6,BZJ,dat da weh di hipokrit dehn du pahn schreet kaana ahn eena di plays dehn weh dehn meet
222,MAT,6,BZJ,dehn du it fi mek peepl prayz dehn bot ah di tel unu di chroot dat da aal di riwaad weh dehn wahn geh
223,MAT,6,BZJ,soh wen yu di gi poa peepl eniting noh mek nobadi noa
224,MAT,6,BZJ,da way deh ih wahn stay wahn seekrit ahn unu faada weh noa evriting weh hapm eena seekrit wahn riwaad unu fi weh unu du
225,MAT,6,BZJ,now wen unu pray noh du it laik dehn hipokrit dehn weh laik stan op ahn pray eena di meetn plays dehn ahn pahn schreet kaana weh evribadi ku si dehn
226,MAT,6,BZJ,ah di tel unu di chroot dat da aal di riwaad weh dehn wahn geh
227,MAT,6,BZJ,bot wen unu pray goh eena unu room ahn shet di doa
228,MAT,6,BZJ,den pray tu unu faada weh nobadi kyaahn si ahn unu faada weh si evriting weh hapm eena seekrit wahn riwaad unu
229,MAT,6,BZJ,wen unu pray noh jos ratl aaf wahn hoal lata ting oava ahn oava laik weh dehn peepl weh noh noa gaad du
230,MAT,6,BZJ,dehn tink dat sayka weh fi dehn pryaaz soh lang gaad wahn yehr dehn
231,MAT,6,BZJ,noh du weh dehn du kaa unu faada weh deh op da hevn noa egzakli weh unu need eevn bifoa unu aks ahn
232,MAT,6,BZJ,soh den dis da how unu fi pray tu ahn fi wee faada weh deh da hevn mek wi kip yu naym hoali
233,MAT,6,BZJ,kohn kohn set op yu kingdom ahn mek evribadi obay yu pahn ert jos laik how evribadi obay yu da hevn
234,MAT,6,BZJ,pleez gi wi food evri day
235,MAT,6,BZJ,ahn fagiv wi fi evriting rang weh wi du jos laik how wee fagiv peepl weh du wee rang
236,MAT,6,BZJ,kip wi fahn temtayshan ahn protek wi fahn eevl
237,MAT,6,BZJ,da yoo rool yu kingdom ahn ga aala di powa ahn di gloari fareva ahn eva
238,MAT,6,BZJ,aymen soh if unu fagiv peepl weh du unu rang den unu faada weh deh op da hevn wahn fagiv unu tu
239,MAT,6,BZJ,bot if unu noh fagiv ada peepl fi weh dehn du unu den unu faada noh wahn fagiv unu needa
240,MAT,6,BZJ,ahn wen unu di faas noh put wahn sad luk pahn unu fays laik di hipokrit dehn
241,MAT,6,BZJ,dehn du dat soh evribadi ku noa seh dehn di faas
242,MAT,6,BZJ,bot ah di tel unu di chroot dat da aal di riwaad weh dehn wahn geh
243,MAT,6,BZJ,soh wen unu di faas wash unu fays ahn koam unu hyaa
244,MAT,6,BZJ,da way deh wen unu di faas oanli unu faada weh si evriting weh hapm eena seekrit wahn noa bowt it nobadi els
245,MAT,6,BZJ,da hihn wahn riwaad unu
246,MAT,6,BZJ,yu noh fi put op yu richiz dong ya pahn dis ert wehpaa insek ku dischrai it er weh ih ku geh rosti er weh teef ku tek it
247,MAT,6,BZJ,insteda du dat sayv op richiz eena hevn fi unuself wichpaa insek kyaahn eet it ih kyaahn geh rosti ahn teef kyaahn teef it needa
248,MAT,6,BZJ,yu si eniway wehpaa unu richiz deh da rait deh unu haat wahn deh tu
249,MAT,6,BZJ,yu aiy dehn da laik lamp fi yu badi soh if dehn stodi di luk pahn loan gud ting di hoal a yu wahn ful op a lait
250,MAT,6,BZJ,bot if dehn di luk pahn loan bad ting den da loan daaknis wahn di kom eena yu haat
251,MAT,6,BZJ,ahn if di lait weh deh eena yu ton daaknis den ih wahn oanli daak fi chroo nobadi kyaahn serv too maasta
252,MAT,6,BZJ,eeda yu wahn hayt wan ahn lov di neks er yu wahn rispek wan ahn kyaahn stan di neks wan
253,MAT,6,BZJ,rait soh unu kyaahn serv gaad ahn moni sayhn taim
254,MAT,6,BZJ,soh ah di tel unu noh wori bowt laif laik weh yu wahn eet er jrink ahn noh wori bowt yu badi laik weh yu wahn wayr
255,MAT,6,BZJ,laif da moa dahn jos food ahn yu badi da moa dahn weh yu wahn put aan
256,MAT,6,BZJ,man luk pahn di berd dehn eena di skai dehn noh hafu goh plaant ner reep
257,MAT,6,BZJ,ahn dehn noh ga food put op eena stoaroom needa bot yu faada eena hevn tek kayr a dehn noh chroo
258,MAT,6,BZJ,unu noh tink unu wot moch moa dahn eni berd
259,MAT,6,BZJ,wich wan a unu tink seh dat wen unu wori ih wahn mek unu ad aan wan moa owa tu unu laif
260,MAT,6,BZJ,ahn wai unu wori bowt kloaz
261,MAT,6,BZJ,luk pahn how di wail flowaz dehn groa
262,MAT,6,BZJ,dehn noh werk ner mek kloaz fi wayr bot ah di tel unu dis noh eevn king salaman wid aal fi hihn fansi kloaz neva luk az gud az dehnya flowaz ya
263,MAT,6,BZJ,now if gaad jres op di graas weh groa owt eena di feel dehn weh deh ya tudeh ahn jrai op ahn geh bon op tumaaro ih noh mos wahn fain kloaz fi unu tu
264,MAT,6,BZJ,unu fayt leel sa soh noh wori ahn aks unuself da weh wi wahn eet
265,MAT,6,BZJ,ahn weh wi wahn jrink
266,MAT,6,BZJ,ahn weh wi wahn put aan
267,MAT,6,BZJ,dehnya da di ting dehn weh peepl weh noh noa gaad goh afta
268,MAT,6,BZJ,unu faada op da hevn don noa dat unu need aala dehn ting deh aredi
269,MAT,6,BZJ,bot weh unu fi aym fa fos da fi bee paat a di kingdom a hevn ahn liv rait laik how hihn waahn
270,MAT,6,BZJ,den hihn wahn gi unu aala dehnya ting weh unu need tu
271,MAT,6,BZJ,soh noh wori bowt tumaaro mek tumaaro wori bowt ihself
272,MAT,6,BZJ,di chrobl weh yu ga tudeh nof fi tudeh
273,MAT,7,BZJ,noh joj ada peepl er els gaad wahn joj yoo tu kaa sayhn way how yu joj ada peepl gaad wahn joj yoo
274,MAT,7,BZJ,sayhn way how yu gi dat da how yu wahn geh bak
275,MAT,7,BZJ,ahn wai unu wahn wori bowt wahn lee splinta weh deh eena sohnbadi els aiy ahn noh noatis di big pees a stik weh deh eena fi unu wan
276,MAT,7,BZJ,how yu ku seh tu yu brada mi brada mek ah tek owt dis lee splinta weh deh eena yu aiy wen di hoal taim wahn big pees a stik deh eena fi yoo wan
277,MAT,7,BZJ,unu hipokrit unu tek owt di big pees a stik weh deh eena yu oan aiy fos den yu wahn ku si gud nof fi tek owt di splinta weh deh eena yu brada wan
278,MAT,7,BZJ,noh tek ting weh oanli sopoas tu bee fi gaad ahn gi tu peepl weh noh apreeshiayt it
279,MAT,7,BZJ,dat wahn bee jos laik yu di gi it tu di daag dehn er laik yu di chroa perl tu pig
280,MAT,7,BZJ,ahn weh di daag dehn wahn du da ton rong ahn bait yu ahn di pig dehn wahn stamp op pahn di perl dehn
281,MAT,7,BZJ,kip aan di aks ahn unu wahn geh kip aan di luk ahn unu wahn fain kip aan di nak pahn di doa ahn ih wahn oapm fi unu
282,MAT,7,BZJ,kaa evribadi weh aks wahn geh evribadi weh luk wahn fain weh dehn di luk fa ahn evribadi weh nak pahn di doa di doa wahn oapm fi dehn
283,MAT,7,BZJ,wich wan a unu wen unu pikni aks unu fi bred wahn gi ahn stoan
284,MAT,7,BZJ,ahn unu wosa noh wahn gi ahn snayk fi eet wen ih aks unu fi fish
285,MAT,7,BZJ,if unu weh soh wikid noa how fi gi unu pikni gud ting den weh yu tink a yu faada weh deh op da hevn den
286,MAT,7,BZJ,hihn wahn eevn moa glad fi gi gud ting tu enibadi weh aks ahn
287,MAT,7,BZJ,soh eena evriting yu fi chreet ada peepl di sayhn way how yoo waahn dehn chreet yoo
288,MAT,7,BZJ,dat kom op tu di sayhn ting weh moaziz laa ahn di oal taim prafit dehn teech
289,MAT,7,BZJ,goh chroo di gayt weh naro kaa di gayt waid ahn di road braad weh leed tu hel
290,MAT,7,BZJ,ahn lata peepl gwehn chroo deh
291,MAT,7,BZJ,bot di gayt smaal ahn di road naro weh leed yu tu reel laif
292,MAT,7,BZJ,ahn oanli lee bit a peepl wahn fain it
293,MAT,7,BZJ,ahn unu fi bee kyaaful a dehn faals prafit
294,MAT,7,BZJ,dehn luk inosent laik sheep pahn di owtsaid bot eensaid dehn da sohn reel wulf weh wahn eet unu op
295,MAT,7,BZJ,yu wahn noa dehn bai weh dehn du kaa grayp noh groa pahn prikl bush ahn fig kyaahn groa pahn brambl
296,MAT,7,BZJ,rait soh wahn chree weh helti wahn bayr gud froot ahn wahn chree weh noh helti wahn bayr bad froot
297,MAT,7,BZJ,wahn helti chree kyaahn bayr bad froot ahn wahn chree weh noh helti kyaahn bayr gud froot needa
298,MAT,7,BZJ,eni chree weh noh bayr gud froot wahn geh chap dong ahn geh chroa eena faiya
299,MAT,7,BZJ,soh den yu wahn noa di faals prafit dehn bai how dehn liv
300,MAT,7,BZJ,da noh evribadi weh stodi di kaal pahn mi ahn seh laad laad wahn geh fi bee paat a di kingdom a hevn yu noh
301,MAT,7,BZJ,da oanli dehn wan weh du weh mai faada da hevn waahn dehn du
302,MAT,7,BZJ,wen di day kohn wen gaad joj evribadi wahn lata peepl wahn tel mi seh laad laad wee midi preech eena yu naym ahn wi eevn jraiv owt deeman ahn du miraklz eena yu naym
303,MAT,7,BZJ,den ai wahn tel dehn playn ahn schrayt mee noh noa da hoo unu
304,MAT,7,BZJ,get fahn fronta mi unu wikid peepl unu soh den evribadi weh noh oanli yehr weh ah seh bot du it tu da laik wahn waiz man weh bil ih hows pahn rak
305,MAT,7,BZJ,wen di rayn kohn dong ahn flod waata rayz ahn breez staat tu bloa haad pahn di hows ih neva jrap dong kaa ih mi bil pahn rak
306,MAT,7,BZJ,evribadi weh yehr weh ah seh ahn noh du it da laik wahn foolfool man weh bil fi hihn hows pahn loan san
307,MAT,7,BZJ,wen di rayn kohn dong ahn flod waata rayz ahn breez staat tu bloa haad pahn di hows di hoal hows jrap da grongbrigidimbuf wen jeezas don seh aala dehn ting di krowd kudn bileev weh dehn midi yehr sayka how ih midi teech
308,MAT,7,BZJ,hihn midi teech laik sohnbadi weh noa egzakli weh dehn midi taak bowt ahn ga aal atariti fi seh it tu
309,MAT,8,BZJ,afta jeezas kohn dong fahn aafa di mongtin wahn big krowd midi fala ahn
310,MAT,8,BZJ,wen yu luk wahn man weh mi ga leprosi kohn kohn neel dong fronta jeezas ahn seh sa if yoo waahn yoo ku heel mi
311,MAT,8,BZJ,jeezas schrech owt ih han ahn toch di man ahn seh yes man ah waahn heel yu
312,MAT,8,BZJ,yu heel az jeezas seh dat di man leprosi geh heel sayhn taim
313,MAT,8,BZJ,den jeezas tel di man si dat yu noh seh notn tu nobadi bot goh schrayt da di prees mek ih chek yu mek ih si dat yu heel fi chroo
314,MAT,8,BZJ,den goh goh kehr yu gif weh moaziz laa seh yu fi kehr fi shoa evribadi dat yu geh heel
315,MAT,8,BZJ,wen jeezas reech kapernyam wahn aami aafisa kom op tu ahn ahn bayg ahn seh sa mi servant deh hoahn sik eena bed kyaahn moov ahn ih deh eena lata payn
316,MAT,8,BZJ,jeezas tel di aafisa ah wahn kohn kohn heel ahn
317,MAT,8,BZJ,bot di aafisa seh sa ai noh gud nof fi mek yoo kohn da mai hows
318,MAT,8,BZJ,aal yu hafu du da seh di werd ahn mi servant wahn geh heel
319,MAT,8,BZJ,ai noa kaa mee miself ga aafisa oava mee weh gi mee aadaz an ai ga soalja weh ai gi aadaz tu
320,MAT,8,BZJ,ai ku tel eni wan a dehn goh ahn ih goh
321,MAT,8,BZJ,an ah ku tel wahn neks wan kohn ahn ih kohn
322,MAT,8,BZJ,ai ku tel eni wan a mai servant dehn du soch ahn soch ahn ih wahn du it
323,MAT,8,BZJ,wen jeezas yehr dis ih mi sopraiz
324,MAT,8,BZJ,ih ton tu di krowd weh midi fala ahn ahn seh ah di tel unu di chroot ai neva fain nobadi wid soh moch fayt eena di hoal a izrel yet ah di tel unu dis tu lata peepl weh da noh joo wahn kohn fahn ees ahn wes kohn sidong rong di taybl eena di kingdom a hevn ahn eet lang wid aybraham ahn aizak ahn jaykop
325,MAT,8,BZJ,bot lata di jooz dehn weh mi fi bee paat a di kingdom eena di fos plays wahn geh pich owt eena daak
326,MAT,8,BZJ,dehn wahn deh owt deh di baal ahn grain op dehn teet
327,MAT,8,BZJ,den jeezas tel di aami aafisa yu ku goh hoahn now
328,MAT,8,BZJ,sayka yu fayt yu servant geh heel
329,MAT,8,BZJ,da sayhn taim deh di servant geh heel
330,MAT,8,BZJ,wen jeezas gaahn da peeta hows ih fain dat peeta madainlaa mi sik eena bed wid wahn feeva
331,MAT,8,BZJ,jeezas toch ih han ahn di feeva gaan den di laydi get op ahn staat tu ten tu ahn
332,MAT,8,BZJ,da eevnin deh dehn bring lata peepl weh mi ga deeman tu jeezas
333,MAT,8,BZJ,ih jraiv owt di deeman dehn jos bai di werd dehn weh ih seh ahn ih heel aala dehn wan weh mi sik
334,MAT,8,BZJ,jeezas du aala dat soh weh aizaiya di prafit mi seh kohn chroo
335,MAT,8,BZJ,ih mi seh ih tek weh aala wi siknis ahn kehr wi dizeez dehn
336,MAT,8,BZJ,now wen jeezas si di big krowd rong ahn ih gi ih disaipl dehn aadaz seh mek wi goh kraas da di neks said a di lagoon
337,MAT,8,BZJ,wahn teecha a di laa kom op tu ahn ahn seh teecha ai wahn fala yoo noh mata wehpaa yu goh
338,MAT,8,BZJ,bot jeezas tel ahn seh faks ga hoal fi liv eena ahn berd ga nes bot di son a man noh ga no way fi res ih hed
339,MAT,8,BZJ,wahn neks wan a ih falowa dehn tel ahn seh teecha mek ah wayt til mi pa ded fos soh dat ah ku beri ahn
340,MAT,8,BZJ,jeezas tel ahn seh yoo kohn kohn fala mee ahn mek dehn wan weh ded beri dehn oan ded
341,MAT,8,BZJ,den jeezas get eena wahn boat ahn ih disaipl dehn gaahn lang wid ahn
342,MAT,8,BZJ,sodnwan wahn bad skwaal kohn pahn di lagoon ahn di wayv dehn geh soh hai dat dehn midi wash oava di boat
343,MAT,8,BZJ,bot jeezas mi deh faas asleep
344,MAT,8,BZJ,soh ih disaipl dehn gaahn gaahn wayk ahn op
345,MAT,8,BZJ,dehn seh laad sayv wi noh wi di luk fi jrongdid ya jeezas ansa dehn seh da weh mek unu soh fraitn
346,MAT,8,BZJ,unu fayt leel sa den ih get op ahn taak shaapwan tu di breez ahn di wayv dehn ahn evriting geh kyaam kyaam
347,MAT,8,BZJ,di disaipl dehn kudn bileev dehn aiy ahn dehn seh tu wan anada da weh kaina man dis
348,MAT,8,BZJ,dong tu di breez ahn di waata obay hihn wen jeezas mi reech kraas di neks said a di lagoon wichpaa di gadareen peepl dehn liv too man weh mi ga eevl spirit eena dehn midi kom owta di bering grong fi kohn meet ahn
349,MAT,8,BZJ,dehn mi soh owta kanchroal dat nobadi kuda mi paas deh
350,MAT,8,BZJ,rait den dehn hala owt son a gaad da weh yoo waahn wid wee
351,MAT,8,BZJ,yu kohn kohn taacha wi bifoa wi taim
352,MAT,8,BZJ,wahn lee wayz aaf wahn lata pig midi feed
353,MAT,8,BZJ,di deeman dehn bayg jeezas seh if yu chays wi owta dehn man ya den pleez sen wi eena dehn pig deh noh jeezas tel dehn seh goh den
354,MAT,8,BZJ,ahn rait away di eevl spirit dehn kom owta di man dehn ahn gaan eena di pig dehn ahn di hoal bonch a dehn rosh dong di said a di hil weh mi wel ahn hai ahn aala dehn jrap eena di lagoon ahn jrongdid
355,MAT,8,BZJ,di man dehn weh midi main di pig dehn ron gaahn tel evribadi eena di tong weh hapm ahn dehn tel dehn bowt di too man dehn weh mi ga eevl spirit tu
356,MAT,8,BZJ,evribadi eena di tong gaahn gaahn meet jeezas
357,MAT,8,BZJ,bot wen dehn si ahn dehn bayg jeezas fi goh fahn dehn konchri
358,MAT,9,BZJ,jeezas get eena wahn boat ahn gaahn bak kraas di lagoon da ih hoamtong
359,MAT,9,BZJ,sohn man kohn di bring wahn paralaiz man pahn wahn schrecha
360,MAT,9,BZJ,wen jeezas si humoch fayt dehn mi ga eena ahn ih seh tu di paralaiz man noh wori mi son
361,MAT,9,BZJ,ah fagiv yu sin dehn
362,MAT,9,BZJ,som a di teecha dehn a di laa seh tu dehnself dis man di play gaad
363,MAT,9,BZJ,jeezas mi don noa weh dehn midi tink soh ih aks dehn seh da wai unu di haaba dehn bad taats eena unu haat fa
364,MAT,9,BZJ,wich wan eeziya fi seh ah fagiv yu sin dehn er get op ahn waak
365,MAT,9,BZJ,ai ga atariti fi fagiv sin pahn ert ya
366,MAT,9,BZJ,bot fi jos seh dat noh proov notn soh ah wahn shoa unu an ah wahn heel di man
367,MAT,9,BZJ,den jeezas ton tu di man weh mi paralaiz ahn tel ahn seh get op ahn pik op yu schrecha ahn goh hoahn
368,MAT,9,BZJ,di man get op ahn gaahn hoahn
369,MAT,9,BZJ,wen di krowd si dat dehn kudn bileev dehn aiy
370,MAT,9,BZJ,dehn staat tu prayz gaad sayka weh ih gi da kaina powa tu wahn man
371,MAT,9,BZJ,afta jeezas gaahn fahn deh ih si wahn man weh nayhn machyu
372,MAT,9,BZJ,ih midi sidong eena di kostom boot di kalek taks
373,MAT,9,BZJ,jeezas tel ahn seh kohn kohn bee wan a mi disaipl dehn
374,MAT,9,BZJ,sayhn taim machyu get op ahn gaahn wid ahn
375,MAT,9,BZJ,layta jeezas ahn ih disaipl dehn midi eet da machyu hows ahn wahn lata taks kalekta ahn sohn ada wan wid bad repyutayshan kohn kohn eet wid dehn
376,MAT,9,BZJ,bot wen di farisee dehn si dis dehn aks jeezas disaipl dehn seh da how fi unu teecha stan fi eet wid dehn taks kalekta ahn dehn kaina peepl deh
377,MAT,9,BZJ,wen jeezas yehr weh dehn midi seh ih tel dehn seh da sik peepl weh need dakta noh dehn wan weh helti
378,MAT,9,BZJ,now goh goh fain owt weh dis skripcha meen ah raada unu ga mersi pahn peepl dan fi aafa animal sakrifais tu mi
379,MAT,9,BZJ,ai kohn fi kaal sinaz fi ton fahn dehn sin dehn noh dehn wan weh tink seh dehn don rait wid gaad
380,MAT,9,BZJ,den dehn wan weh fala jan di baptis kohn da jeezas ahn aks ahn seh da wai wee ahn di farisee dehn aal taim faas ahn pray ahn fi yoo disaipl dehn noh faas ataal
381,MAT,9,BZJ,jeezas ansa dehn seh unu kyaahn ekspek wahn groom fren dehn fi feel sad wail hihn stil deh wid dehn
382,MAT,9,BZJ,bot di taim wahn kohn wen dehn wahn tek weh di groom fahn dehn ahn dat da wen dehn wahn faas
383,MAT,9,BZJ,wen yu di pach oal kloaz ih noh mek sens fi yooz klaat weh noh schrink yet fi pach di hoal wid kaa di nyoo pees a klaat wahn jos schrink ahn pap weh fahn di kloaz dehn weh pach
384,MAT,9,BZJ,den di hoal wahn en op wosa aaf dan how ih mi stan fos
385,MAT,9,BZJ,rait soh nobadi wahn put wain weh jos don mek eena oal leda wain bag
386,MAT,9,BZJ,if dehn du dat di nyoo wain wahn bos di oal wain bag ahn aala di wain wahn chrohweh ahn di wain bag wahn kandem
387,MAT,9,BZJ,yu wel ahn noa seh yu hafu put nyoo wain eena nyoo wain bag
388,MAT,9,BZJ,da way deh di too a dehn wahn stay gud
389,MAT,9,BZJ,wail jeezas midi seh dehnya ting wan a di leeda dehn a di sinagag deh kohn ahn neel dong fronta ahn ahn seh mi lee daata jos ded
390,MAT,9,BZJ,pleez kohn put yu han pan ahn ahn ih wahn kohn bak tu laif agen
391,MAT,9,BZJ,jeezas get op ahn ih gaahn wid ahn ahn ih disaipl dehn gaahn tu
392,MAT,9,BZJ,sayhn taim wahn laydi weh midi chrobl wid hemrij fi twelv yaaz kom op bihain jeezas ahn toch di ej a ih kloaz
393,MAT,9,BZJ,ih seh tu ihself if ah kuda eevn jos toch fi hihn kloaz ah wahn geh heel
394,MAT,9,BZJ,jeezas ton rong ahn wen ih si ahn ih tel ahn seh daata noh wori bowt notn sayka yu fayt yu geh heel
395,MAT,9,BZJ,da veri minit di bleedn stap layta wen jeezas gaan eena di sinagag leeda hows ahn si dehn wan weh midi play floot ahn di krowd a peepl di mek naiz ih tel dehn seh unu goh fahn ya
396,MAT,9,BZJ,di lee gyal noh ded ih oanli di sleep bot dehn oanli laaf aata ahn
397,MAT,9,BZJ,afta dehn put owt di krowd jeezas gaan een ahn ih hoal di lee gyal bai ih han ahn di lee gyal get op
398,MAT,9,BZJ,nyooz bowt weh ih du spred aal oava da paat a di konchri
399,MAT,9,BZJ,az jeezas midi lef fahn deh too blain man staat tu fala ahn ahn dehn midi hala owt yoo weh da dayvid son ga piti pahn wi noh afta ih gaan eensaid di too blain man dehn kom op tu ahn
400,MAT,9,BZJ,ih aks deh seh unu bileev ai ku heel unu
401,MAT,9,BZJ,dehn ansa ahn seh yes laad wi bileev
402,MAT,9,BZJ,den jeezas toch dehn aiy ahn tel dehn seh sayka di amonk a fayt weh unu ga unu wahn geh heel
403,MAT,9,BZJ,ahn sayhn taim dehn geh bak dehn sait
404,MAT,9,BZJ,jeezas waan dehn haad seh si dat unu noh tel nobadi bowt dis
405,MAT,9,BZJ,bot wen dehn gaan dehn staat tu tel evribadi bowt ahn eena da paat a di konchri
406,MAT,9,BZJ,wail jeezas ahn ih disaipl dehn midi lef fahn deh sohn peepl bring wahn man tu ahn weh mi dom kaa ih mi ga deeman eena ahn
407,MAT,9,BZJ,afta jeezas jraiv owt di deeman di man weh mi dom staat tu taak gud gudwan
408,MAT,9,BZJ,di krowd weh mi dehdeh kudn bileev dehn aiy ahn dehn seh wi neva si notn laik dis hapm eena izrel yet
409,MAT,9,BZJ,bot di farisee dehn seh da di hed a di deeman dehn gi hihn powa fi jraiv owt deeman
410,MAT,9,BZJ,jeezas gaahn da aala di tong ahn di vilij dehn di teech eena dehn meetn plays dehn
411,MAT,9,BZJ,ih preech di gud nyooz bowt di kingdom a hevn ahn ih heel aala dehn siknis ahn aala dehn dizeez dehn
412,MAT,9,BZJ,wen ih si di krowd a peepl dehn ih haat gaan owt tu dehn kaa dehn mi kanfyooz ahn dehn neva ga nobadi fi help dehn sayhn laik dehn sheep weh noh ga nobadi fi main dehn
413,MAT,9,BZJ,jeezas tel ih disaipl dehn seh lata grayn deh fi pik eena di feel bot oanli lee bit a peepl deh fi werk
414,MAT,9,BZJ,soh pray tu gaad weh in chaaj a bring een di krap fi mek ih sen moa werkaz fi werk eena fi hihn feel
415,MAT,10,BZJ,jeezas kaal ih twelv disaipl dehn tugeda
416,MAT,10,BZJ,ih gi dehn powa fi jraiv owt eevl spirit ahn fi heel aal kaina siknis ahn dizeez
417,MAT,10,BZJ,dehnya da di naym a di twelv apasl dehn fos yu mi ga saiman weh dehn yoostu kaal peeta ahn fi hihn breda weh nayhn anjru ahn jaymz ahn jan weh dami zebidee too son dehn
418,MAT,10,BZJ,den yu mi ga filip ahn bartalamyoo ahn machyu weh dami di taks kalekta ahn tamas ahn jaymz weh dami alfyos son ahn tadyos
419,MAT,10,BZJ,di laas too dami saiman weh mi bilangz tu di zelat paati ahn joodas iskariyat weh mi sel owt jeezas aftawodz
420,MAT,10,BZJ,jeezas sen owt dehnya twelv ahn dis da weh ih tel dehn unu noh fi goh monks peepl weh da noh joo ahn unu noh fi goh da non a di samaritan tong dehn
421,MAT,10,BZJ,insted unu fi goh da di peepl a izrel kaa dehn da sayhn laik sheep weh laas
422,MAT,10,BZJ,ahn az unu goh tel dehn dat di kingdom a hevn wahn soon kohn
423,MAT,10,BZJ,unu fi heel di sik peepl dehn bring di ded bak tu laif heel peepl weh ga leprosi ahn jraiv owt deeman
424,MAT,10,BZJ,ah neva chaaj unu fi di powa weh ai gi unu
425,MAT,10,BZJ,soh sayhn way unu noh fi chaaj nobadi fi weh unu du fi dehn needa
426,MAT,10,BZJ,noh kehr no kaina moni eena yu ways bag weda da goal silva er kapa noh kehr no kitbag pahn di jerni noh eevn wahn chaynj a kloaz er sandalz er waakin stik
427,MAT,10,BZJ,peepl weh werk dizerv fi geh weh dehn need
428,MAT,10,BZJ,soh wen unu goh eena wahn tong er wahn vilij luk fi wahn gud persn weh wahn welkom unu ahn stay deh til unu redi fi goh da di neks vilij
429,MAT,10,BZJ,wen unu goh da sohnbadi hows pay yu rispek
430,MAT,10,BZJ,if di peepl dehn deh dizerv it mek unu blesin stay wid dehn
431,MAT,10,BZJ,bot if dehn noh dizerv it tek bak unu blesin
432,MAT,10,BZJ,if dehn shoa unu bad fays ahn noh waahn lisn tu unu wen unu lef da hows er da tong shayk aaf di dos fahn aafa unu fut fronta dehn
433,MAT,10,BZJ,ah di tel unu di chroot wen jojment day kohn ih wahn eeziya fi di peepl dehn fahn sadam ahn gomora dan fi dehn wan fahn datdeh tong weh rijek mi
434,MAT,10,BZJ,unu lisn ya
435,MAT,10,BZJ,ah di sen unu owt laik sheep monks dehn wulf
436,MAT,10,BZJ,soh unu fi bee waiz laik wahn snayk bot sayhn taim unu fi bee laik dehn dov weh noh wahn hert nobadi
437,MAT,10,BZJ,now unu mos kyaaful a dehn wan weh wahn ares unu ahn jreg unu da koat ahn flag unu eena dehn poblik meetn plays dehn
438,MAT,10,BZJ,ahn sayka weh unu bileev eena mee dehn wahn jreg unu fronta govna ahn king bot dis wahn bee unu chaans fi tel dehn ahn aala dehn peepl weh da noh joo di chroot bowt mee
439,MAT,10,BZJ,soh wen dehn ares unu noh wori bowt weh unu wahn seh er how unu wahn seh it kaa gaad wahn mek unu noa weh fi seh wen di taim kohn
440,MAT,10,BZJ,kaa da noh unu wahn di taak bot da di spirit a gaad unu faada wahn di taak chroo unu
441,MAT,10,BZJ,wen da taim kohn breda wahn di sel owt dehn oan breda mek dehn put dehn tu det ahn pa wahn sel owt dehn oan pikni
442,MAT,10,BZJ,ahn pikni wahn ton gens dehn oan ma ahn pa mek dehn put dehn tu det
443,MAT,10,BZJ,evribadi wahn hayt unu sayka weh unu bileev eena mee
444,MAT,10,BZJ,bot gaad wahn sayv enibadi weh stay faytful tu mee tu di en
445,MAT,10,BZJ,wen peepl haraas unu da wan tong hori ahn goh da wahn neks wan
446,MAT,10,BZJ,ah di tel unu dis di son a man wahn kohn bifoa unu wahn ku reech aala di tong dehn eena izrel
447,MAT,10,BZJ,wahn styoodent noh moa impoatant dan dehn teecha ahn no servant moa impoatant dan dehn baas needa
448,MAT,10,BZJ,ih gud nof fi mek di styoodent bee sayhn laik ih teecha ahn fi mek di servant bee sayhn laik ih maasta
449,MAT,10,BZJ,if dehn kaal di hed a di famili biyelzibob wel da weh wosa ting dehn wahn seh bowt di res a di famili den
450,MAT,10,BZJ,soh noh frayd fi nobadi di taim di kohn wen evriting weh deh anda kova wahn kom owt playn playnwan ahn evriting weh da seekrit wahn kom owt eena di oapm
451,MAT,10,BZJ,eniting weh ah tel unu eena daak unu mos taak it owt eena braad daylait ahn eniting weh dehn wispa eena unu ayz unu mos hala it owt fahn di howstap
452,MAT,10,BZJ,noh frayd fi dehn wan weh oanli ku kil unu badi bot weh kyaahn kil unu soal
453,MAT,10,BZJ,insted yu fi frayd fi di wan weh ku dischrai yu soal ahn yu badi eena hel
454,MAT,10,BZJ,too lee berd oanli kaas wan sehn bot non a dehn jrap da grong widowt yu faada gaad noa bowt it
455,MAT,10,BZJ,hihn eevn konk humoch grayn a hyaa deh pahn yu hed
456,MAT,10,BZJ,soh noh frayd unu wot moa tu hihn dahn wahn hoal flak a berd
457,MAT,10,BZJ,if enibadi oan op ahn seh fronta ada peepl dat dehn bilangz tu mee ai wahn oan dehn fronta mai faada eena hevn tu
458,MAT,10,BZJ,bot if enibadi play laik dehn noh noa mee fronta ada peepl ai wahn tel mi faada dat ai noh noa dehn needa
459,MAT,10,BZJ,unu tink seh ai kohn fi bring pees pahn dis ert
460,MAT,10,BZJ,no man
461,MAT,10,BZJ,ai kohn fi bring wahn soad
462,MAT,10,BZJ,ai kohn fi ton son gens pa ahn daata gens ma ahn daatainlaa gens madainlaa
463,MAT,10,BZJ,yu wos enimi dehn wahn bee fahn owta yu oan famili
464,MAT,10,BZJ,evribadi weh lov dehn ma ahn dehn pa moa dahn mee noh dizerv fi bee mai disaipl
465,MAT,10,BZJ,ahn if dehn lov dehn son ahn dehn daata moa dahn mee dehn noh dizerv fi bee mai disaipl dehn needa
466,MAT,10,BZJ,ahn enibadi weh noh wilin fi bak dehn oan kraas ahn fala mee noh gud nof fi bee mai disaipl
467,MAT,10,BZJ,enibadi weh chrai fi heng aan tu dehn oan laif wahn en op di laas it bot enibadi weh giv op dehn laif fi sayka mee wahn fain reel laif
468,MAT,10,BZJ,enibadi weh welkom unu welkom mee tu
469,MAT,10,BZJ,ahn enibadi weh aksep mee aksep di wan weh sen mi
470,MAT,10,BZJ,enibadi weh welkom wahn prafit jos kaa ih da wahn prafit wahn geh di sayhn riwaad weh di prafit get
471,MAT,10,BZJ,ahn enibadi weh welkom wahn persn weh raichos jos kaa dehn raichos wahn geh di sayhn riwaad laik da persn deh
472,MAT,10,BZJ,ah di tel unu di chroot enibadi weh gi eevn wahn kop a koal waata tu di lees a dehn wan weh fala mi wahn geh dehn riwaad
473,MAT,11,BZJ,afta jeezas don tel ih twelv disaipl dehn weh fi du ih gaan ahn staat tu teech ahn preech da di tong dehn
474,MAT,11,BZJ,jan di baptis mi deh eena jayl wen ih yehr bowt aala di ting dehn weh jeezas midi du
475,MAT,11,BZJ,soh jan sen som a ih disaipl dehn fi goh aks jeezas seh yoo da di wan weh fi kohn er wi fi luk owt fi sohnbadi els
476,MAT,11,BZJ,jeezas ansa dehn seh goh tel jan aal weh unu si ahn aal weh unu yehr blain peepl geh bak dehn sait dehn wan weh mi kripl ku waak agen peepl weh mi ga leprosi geh heel ahn def peepl ku yehr agen
477,MAT,11,BZJ,ded peepl kohn bak tu laif ahn di poa geh di gud nyooz preech tu dehn
478,MAT,11,BZJ,tel ahn tu dat gaad bles enibadi weh noh rijek mi sayka weh aal ai di du
479,MAT,11,BZJ,wen jan disaipl dehn midi lef jeezas ton tu di krowd ahn staat tu taak tu dehn bowt jan
480,MAT,11,BZJ,ih seh da wat egzakli unu mi gaan owt eena di dezert fi si
481,MAT,11,BZJ,wahn lang pees a graas weh di sway eena di breez
482,MAT,11,BZJ,bot tel mi weh unu gaahn fi si
483,MAT,11,BZJ,wahn man jres op eena fansi kloaz
484,MAT,11,BZJ,if unu waahn fain peepl weh jres op eena fansi kloaz goh luk eena palis
485,MAT,11,BZJ,den weh unu gaahn fi si
486,MAT,11,BZJ,wahn prafit
487,MAT,11,BZJ,yes unu gaahn fi si wahn prafit fi chroo bot ah tel unu jan da moch moa dahn jos wahn aadineri prafit
488,MAT,11,BZJ,hihn da di sayhn wan weh di skripcha midi taak bowt wen ih seh luk ah wahn sen mi mesinja heda yu
489,MAT,11,BZJ,hihn wahn mek shoar evriting redi fi yu
490,MAT,11,BZJ,ah di tel unu di chroot owta aala di pikni weh uman eva baan non noh deh weh grayta dan jan bot in spait a dat di lees impoatant persn weh da paat a di kingdom a hevn now ga moa privilij dan jan
491,MAT,11,BZJ,fahn jan di baptis dayz til now di kingdom a hevn di moov faawod schrangwan ahn peepl di chrai haad fi foas dehn way eena it
492,MAT,11,BZJ,aala weh mi hapm op tu jan taim rait dong eena moaziz laa ahn eena aala di buk dehn weh di prafit dehn rait
493,MAT,11,BZJ,ahn if unu wilin fi bileev weh dehn seh den unu wahn noa seh dat jan da ilaija di prafit weh unu di wayt pan
494,MAT,11,BZJ,eni a unu weh ga ayz fi yehr unu lisn gud da weh ah ku tel unu dis jenarayshan stan laik
495,MAT,11,BZJ,dehn da jos laik sohn pikni weh di sidong eena wahn poblik maakit skwyaa di hala tu wan anada seh wi play floot fi unu ahn unu neva daans
496,MAT,11,BZJ,wi sing ded sang ahn unu neva baal
497,MAT,11,BZJ,wen jan di baptis kohn hihn neva doz jrink ahn ih mi aalwayz di faas ahn dehn seh hihn mosi ga deeman
498,MAT,11,BZJ,now di son a man kohn di eet ahn jrink ahn unu seh luk how ih kraybm ahn ih da wahn jronkad ahn ih fren op wid di taks kalekta dehn ahn ada peepl wid bad repyutayshan
499,MAT,11,BZJ,bot dehn wan weh fala gaad wizdom wahn proov fi bee rait eena di langa ron
500,MAT,11,BZJ,eena di tong dehn weh jeezas mi du moas a ih mirakl dehn di peepl dehn neva waahn ton fahn dehn sin dehn ahn ton tu gaad
501,MAT,11,BZJ,soh jeezas geh beks wid dehn ahn seh aiy unu peepl da korazin ahn betsayda unu een fi big chrobl
502,MAT,11,BZJ,kaa if dehn wikid peepl da taiya ahn saidan kuda mi si di mirakl dehn weh ai mi du eena fi unu tong dehn mi wahn ton fahn dehn sin dehn lang taim
503,MAT,11,BZJ,dehn wuda mi put aan krokos bag ahn sidong eena ashiz fi shoa how sari dehn sari
504,MAT,11,BZJ,soh ah tel unu ih wahn beta fi dehn wan da taiya ahn saidan dan fi unu pahn jojment day
505,MAT,11,BZJ,ahn unu peepl da kapernyam unu tink seh gaad wahn kehr unu da hevn
506,MAT,11,BZJ,no sa unu gwehn schrayt da hel if di peepl dehn da sadam mi si di mirakl dehn weh unu si dehn siti mi wahn stil deh ya til tudeh day
507,MAT,11,BZJ,soh ih wahn beta fi dehn da sadam dan fi unu pahn jojment day
508,MAT,11,BZJ,sayhn taim jeezas seh faada yoo weh da di laad a hevn ahn ert ah prayz yu kaa yu neva mek dehn wan weh ejukaytid ahn tink dehn soh smaat andastan aala dehn ting weh ah jos tel mi disaipl dehn
509,MAT,11,BZJ,insteda dat yu shoa it tu dehn wan weh hombl jos laik lee pikni
510,MAT,11,BZJ,yes faada ih mek yu hapi fi du it soh
511,MAT,11,BZJ,den ih tel ih disaipl dehn seh mai faada don gi mi atariti oava evriting
512,MAT,11,BZJ,nobadi noh reeli noa di son eksep di faada ahn nobadi reeli noa di faada eksep di son ahn enibadi els weh di son waahn shoa ih faada tu
513,MAT,11,BZJ,aala unu weh taiyad a kehr unu hevi load kohn da mee an ah wahn mek unu res
514,MAT,11,BZJ,jos laik how dehn kow tek dehn wud yoak pahn dehn shoalda tek mai yoak pahn fi yoo wan
515,MAT,11,BZJ,aksep weh ah teech yu ahn laan fahn mee kaa ai payshent ahn jentl ahn yu wahn fain res fi yu soal
516,MAT,11,BZJ,di yoak weh ah gi yu noh haad fi bak ahn di load weh ah gi yu noh hevi ataal
517,MAT,12,BZJ,rong da sayhn taim wen da mi di sabat jeezas ahn ih disaipl dehn midi paas chroo sohn weet feel
518,MAT,12,BZJ,ih disaipl dehn mi hongri soh dehn midi pap aaf di tap a som a di weet ahn eet it
519,MAT,12,BZJ,wen di farisee dehn si weh midi hapm dehn tel ahn seh luk deh fi yoo disaipl dehn di du ting weh deh gens di laa pahn di sabat jeezas ansa seh unu neva reed weh dayvid ahn ih kompni dehn mi du wen dehn mi hongri noh
520,MAT,12,BZJ,ih gaan eena di hows a gaad ahn tek di hoali bred weh akaadn tu di laa oanli di prees dehn mi sopoas tu eet ahn hihn ahn ih man dehn eet it
521,MAT,12,BZJ,ahn unu neva yet reed eena di laa dat di prees dehn eena di templ brok di sabat ahn stil dehn neva gilti a no sin
522,MAT,12,BZJ,ah tel yu sohnbadi deh ya weh grayta dan di templ
523,MAT,12,BZJ,eena di skripcha gaad seh insteda aafa animal sakrifais tu mi ah wuda raada unu shoa peepl mersi
524,MAT,12,BZJ,if unu mi oanli noa weh dat meen den unu wudn kandem mi disaipl dehn weh neva du notn rang
525,MAT,12,BZJ,yu si di son a man ga atariti fi seh weh rait fi peepl du er kyaahn du pahn di sabat
526,MAT,12,BZJ,jeezas lef fahn deh ahn gaahn da dehn meetn plays ahn wahn man weh mi ga wahn kripl han mi dehdeh
527,MAT,12,BZJ,dehn mi ga sohn peepl weh midi luk fi wahn reezn fi akyooz jeezas soh dehn aks ahn seh yoo tink ih rait fi heel sohnbadi pahn di sabat
528,MAT,12,BZJ,jeezas aks dehn seh if eni a unu ga wahn sheep weh jrap eena wahn big hoal pahn di sabat unu noh wahn grab ahn ahn haal ahn owt
529,MAT,12,BZJ,wahn persn wot moch moa dahn wahn sheep
530,MAT,12,BZJ,soh di laa alow wi fi du gud pahn di sabat
531,MAT,12,BZJ,den ih seh tu di man schrech owt yu han
532,MAT,12,BZJ,soh ih schrech owt ih han ahn ih han kohn bak gud gudwan sayhn laik di ada han
533,MAT,12,BZJ,bot di farisee dehn lef ahn gaahn gaahn plan how dehn mi wahn kil jeezas
534,MAT,12,BZJ,jeezas mi kanchos a weh midi hapm soh ih lef fahn deh
535,MAT,12,BZJ,ahn wahn big big krowd a peepl fala ahn ahn ih heel aala dehn wan monks dehn weh mi sik
536,MAT,12,BZJ,ih waan dehn noh fi tel nobadi bowt ahn
537,MAT,12,BZJ,dis mi hapm soh dat weh aizaiya di prafit mi seh mi kohn chroo
538,MAT,12,BZJ,ih mi seh si mi servant weh ah pik ya
539,MAT,12,BZJ,hihn da di wan weh ah lov tu nohmoh nohmoh an ah oanli pleez wid ahn
540,MAT,12,BZJ,ah wahn gi ahn mi spirit ahn hihn wahn joj aala di nayshan dehn
541,MAT,12,BZJ,mai servant hihn noh wahn kwaaril ner hala ahn nobadi noh wahn yehr fi hihn vais owta schreet needa
542,MAT,12,BZJ,hihn noh wahn step pahn peepl weh week er goh wid dehn laas lee hoap til ih mek shoar dat jostis win owt pahn di en
543,MAT,12,BZJ,ahn aala di nayshan dehn wahn put dehn hoap eena hihn
544,MAT,12,BZJ,dehn mi ga wahn man weh mi dom ahn blain sayka weh ih mi ga deeman eena ahn ahn dehn bring ahn da jeezas mek ih heel ahn
545,MAT,12,BZJ,soh jeezas heel ahn ahn den di man kuda mi taak ahn si
546,MAT,12,BZJ,di peepl dehn kudn bileev dehn aiy ahn dehn seh yoo tink seh dis da di king weh gaad pramis fi sen chroo king dayvid famili lain
547,MAT,12,BZJ,wen di farisee dehn yehr dis dehn seh da biyelzibob weh da di hed a aala di deeman dehn gi dis man di powa fi jraiv owt deeman
548,MAT,12,BZJ,jeezas mi noa weh dehn midi tink soh ih tel dehn seh evri konchri weh di peepl dehn di fait gens wan anada ahn evri siti er famili weh di peepl dehn di fait gens wan anada noh wahn mek it
549,MAT,12,BZJ,if saytan di jraiv owt fi hihn oan deeman dehn ih di fait gens ih oanself den da how fi hihn kingdom wahn mek it
550,MAT,12,BZJ,if da biyelzibob gi mee di powa fi jraiv owt deeman den da hoo gi fi unu peepl dehn powa fi jraiv dehn owt
551,MAT,12,BZJ,da fi unu peepl sayhn wan wahn joj unu
552,MAT,12,BZJ,bot if da gaad spirit di mek ai jraiv owt deeman den dat shoa dat hihn don staat fi hihn kingdom monks unu aredi
553,MAT,12,BZJ,yoo tink seh yu ku jos goh eena di hows a sohnbadi weh schrang laik saytan ahn tek weh ih ting dehn
554,MAT,12,BZJ,no yu hafu tai ahn op fos
555,MAT,12,BZJ,den yu ku tek dehn weh
556,MAT,12,BZJ,enibadi weh noh deh wid mi deh gens mi kaa if unu noh di help mi gyada den unu di skyata
557,MAT,12,BZJ,soh ah di tel unu gaad wahn fagiv eni sinful ting weh enibadi du er seh noh kay how bad ih bad
558,MAT,12,BZJ,bot gaad wahn neva fagiv nobadi weh taak gens di hoali spirit
559,MAT,12,BZJ,gaad wahn fagiv dehn wan weh taak gens di son a man bot if enibadi taak gens di hoali spirit gaad wahn neva fagiv dehn noh eena dis laif ner di neks
560,MAT,12,BZJ,jeezas gaan aan fi seh fi geh gud froot yu hafu ga wahn helti chree if yu noh ga wahn helti chree den yu noh wahn geh gud froot
561,MAT,12,BZJ,peepl ku aalwayz tel weh kaina chree di groa bai di kaina froot weh ih bayr
562,MAT,12,BZJ,unu da snayk ahn unu pa dehn dami snayk tu how unu weh soh wikid ku eva seh eniting gud
563,MAT,12,BZJ,wateva unu haat ful op wid dat da weh wahn kom owta unu mowt
564,MAT,12,BZJ,wen wahn man haat ful op a loan gud ting oanli gud ting wahn kom owta it bot wen ih haat ful op a loan bad ting den oanli bad ting wahn kom owt deh
565,MAT,12,BZJ,ah di tel unu pahn jojment day unu wahn gi akonk fi evri wotlis werd weh unu eva seh kaa da fi unu sayhn werd dehn wahn joj unu az tu weda unu inosent er gilti
566,MAT,12,BZJ,sohn farisee ahn teecha a di laa seh tu jeezas teecha du wahn mirakl mek wi si wahn sain fahn yu noh
567,MAT,12,BZJ,jeezas ansa dehn seh disya jenarayshan wikid dehn noh faytful tu gaad ataal
568,MAT,12,BZJ,dehn di aks fi wahn sain fahn hevn bot di oanli sain dehn wahn geh da di sain weh dehn geh fahn weh mi hapm wid joana
569,MAT,12,BZJ,jos laik how joana mi deh eena wahn big fish beli fi chree dayz ahn chree naits sayhn way di son a man wahn deh eena di ert fi chree dayz ahn chree naits
570,MAT,12,BZJ,wen jojment day kohn di peepl dehn fahn niniveh wahn deh rait deh di stan op lang wid unu peepl fahn dis jenarayshan ahn dehn wahn akyooz unu kaa wen joana mi preech tu dehn dehn ton fahn dehn sin dehn
571,MAT,12,BZJ,now sohnbadi deh ya weh grayta dan joana
572,MAT,12,BZJ,wen jojment day kohn di kween a sheeba wahn rayz op lang wid di peepl dehn fahn dis jenarayshan ahn shee sayhn wan wahn taak gens dehn kaa shee chravl way fahn di en a di ert jos fi lisn tu salaman wizdom
573,MAT,12,BZJ,ahn now sohnbadi grayta dan salaman deh rait ya soh ahn unu rifyooz fi lisn tu hihn
574,MAT,12,BZJ,now wen wahn eevl spirit kom owta wahn persn ih wanda bowt eena dehn plays weh emti ahn jrai di luk fi sohnweh fi res
575,MAT,12,BZJ,ahn wen ih noh fain no way fi goh ih seh ah gwehn rait bak weh ah kohn fram
576,MAT,12,BZJ,bot wen ih get bak ih si dat di plays emti ahn kleen ahn wel fiks op
577,MAT,12,BZJ,soh ih kehr sebm moa eevl spirit weh wikida dan hihn lang wid ahn
578,MAT,12,BZJ,ahn aala dehn setl een kwait gud
579,MAT,12,BZJ,soh den da persn en op wosa aaf dan how ih mi stan fos
580,MAT,12,BZJ,di sayhn ting wahn hapm tu unu wikid peepl weh di liv eena dehnya taim ya
581,MAT,12,BZJ,sayhn taim jeezas midi taak tu di krowd dehn ih ma ahn ih breda dehn kohn ahn stan op owtsaid kaa dehn mi waahn taak tu ahn
582,MAT,12,BZJ,sohnbadi tel ahn seh yu ma ahn yu breda dehn deh owtsaid ahn dehn waahn taak tu yu
583,MAT,12,BZJ,jeezas ansa dehn seh hoo da mi ma
584,MAT,12,BZJ,hoo da mi breda dehn
585,MAT,12,BZJ,den ih paint tu ih disaipl dehn ahn ih seh si mi ma ahn mi breda dehn rait ya
586,MAT,12,BZJ,enibadi weh du weh mi faada eena hevn waahn da mi breda ahn mi sista ahn mi ma
587,MAT,13,BZJ,da sayhn day jeezas gaan owta di hows ahn gaahn sidong bai di lagoon
588,MAT,13,BZJ,di krowd weh mi gyada rong ahn mi soh big dat hihn mi hafu get eena wahn boat ahn sidong een deh wail di hoal krowd stan op pahn shoa
589,MAT,13,BZJ,den ih yooz sohn lee stoari fi teech dehn lata tingz
590,MAT,13,BZJ,ih seh wahn faama gaahn gaahn plaant sohn seed
591,MAT,13,BZJ,wail ih midi skyata di seed dehn sohn jrap pahn di lee pikaado road ahn berd kohn ahn eet dehn op
592,MAT,13,BZJ,den som a di seed dehn jrap pahn grong weh mi raki ahn oanli lee bit a ert mi dehdeh soh di seed dehn sprowt op kwikwan
593,MAT,13,BZJ,bot wen di son kom op ih bon op di plaant dehn ahn laik how oanli lee bit a ert mi dehdeh dehn neva tek root gud soh dehn wida weh
594,MAT,13,BZJ,sohn ada seed jrap monks sohn prikl bush ahn di prikl bush groa op ahn choak di plaant dehn
595,MAT,13,BZJ,now sohn neks seed jrap pahn gud grong ahn dehn bayr gud
596,MAT,13,BZJ,som a dehn bayr wahn honjrid taim moa dahn weh di faama mi plaant ahn sohn bayr siksti taim moa ahn sohn bayr terti taim moa
597,MAT,13,BZJ,eni a unu weh ga ayz fi yehr unu lisn gud den di disaipl dehn kohn tu jeezas ahn aks ahn seh da wai yoo yooz dehn lee stoari fi teech di peepl dehn
598,MAT,13,BZJ,jeezas ansa dehn seh gaad pik unu fi noa di seekrit bowt fi hihn kingdom bot dehn ada peepl noh wahn noa it
599,MAT,13,BZJ,evribadi weh don ga wahn geh moa ahn den dehn wahn ga lat lat lat bot fi dehn wan weh noh ga notn eevn di lee bit weh dehn ga wahn geh tek weh fahn dehn
600,MAT,13,BZJ,ai yooz dehn lee stoari fi teech dehn kaa wen dehn luk dehn noh wahn si ahn wen dehn yehr dehn noh wahn andastan
601,MAT,13,BZJ,soh dat shoa dat weh aizaiya di prafit mi seh bowt dehn kohn chroo
602,MAT,13,BZJ,ih mi seh dehnya peepl wahn lisn ahn lisn tu weh ah seh bot dehn noh wahn andastan wan ting
603,MAT,13,BZJ,dehn wahn luk ahn luk bot dehn stil noh wahn si
604,MAT,13,BZJ,dehn haat geh haad da sayhn laik stik brok eena dehn ayz ahn dehn kova op dehn aiy
605,MAT,13,BZJ,if dehn neva du dat den dehn kuda mi si wid dehn aiy ahn yehr wid dehn ayz
606,MAT,13,BZJ,ahn den dehn kuda mi reeli andastan wid dehn haat ahn ton tu mi fi mek ah heel dehn
607,MAT,13,BZJ,gaad bles unu kaa unu ga aiy weh ku si ahn unu ga ayz weh ku yehr ah tel unu fi chroo wahn lata dehn oal taim prafit ahn gud peepl mi reeli waahn si ahn yehr di ting dehn weh unu si ahn yehr bot dehn kudn
608,MAT,13,BZJ,now lisn tu weh di parabl bowt di faama meen
609,MAT,13,BZJ,wen enibadi yehr di mesij bowt di kingdom a hevn ahn dehn noh andastan it di devl hori kohn kohn tek it weh fahn owta dehn haat
610,MAT,13,BZJ,dat da laik di seed dehn weh mi jrap pahn di lee pikaado road
611,MAT,13,BZJ,di seed dehn weh jrap pahn grong weh raki stan fi dehn wan weh yehr di werd a gaad ahn dehn oanli tu hapi fi aksep di mesij rait away
612,MAT,13,BZJ,bot di seed neva tek no root eena dehn haat
613,MAT,13,BZJ,dehn stik it owt fi wahn lee wail bot wen lee chroblz er chraiyalz kohn sayka weh dehn bileev di mesij dehn jrap weh kwiktaim
614,MAT,13,BZJ,di seed dehn weh jrap monks di prikl bush dehn stan fi dehn wan weh yehr di werd a gaad bot di woriz a laif ahn sayka weh dehn waahn geh rich soh bad dehn mek di mesij geh choak owta dehn ahn notn gud kyaahn kom owta dehn laif
615,MAT,13,BZJ,bot dehn seed weh jrap pahn di gud grong stan fi dehn peepl weh yehr di werd a gaad ahn andastan it
616,MAT,13,BZJ,den dehn bayr fi chroomoa ahn moa gud ting kom owta dehn laif jos laik how di faama geh terti ahn siksti ahn honjrid taim moa dahn weh ih mi plaant
617,MAT,13,BZJ,den jeezas tel dehn dis lee stoari di kingdom a hevn da laik weh hapm wen wahn faama skyata gud seed eena wahn feel
618,MAT,13,BZJ,bot wail evribadi midi sleep wahn enimi kohn ahn skyata sohn seed fahn wahn paiznos plaant eena di feel ahn den ih gaan
619,MAT,13,BZJ,wen di plaant dehn staat tu groa di bad seed dehn midi groa lang wid di gud seed dehn tu
620,MAT,13,BZJ,den di faama servant dehn kohn kohn aks ahn seh sa yoo neva skyata gud seed eena yu feel
621,MAT,13,BZJ,da wehpaa dehnya weed dehn kohn fram den
622,MAT,13,BZJ,ih seh wahn enimi du dat
623,MAT,13,BZJ,den ih servant dehn aks ahn seh yu waahn wi goh pul owt di weed dehn fi yu
624,MAT,13,BZJ,di faama ansa dehn seh no noh du dat kaa yu mait pul op di gud plaant dehn lang wid di weed dehn
625,MAT,13,BZJ,lef dehn loan til taim fi reep di krap
626,MAT,13,BZJ,den ah wahn mek di werka dehn gyada di weed dehn ahn tai dehn op ahn bon dehn
627,MAT,13,BZJ,bot ah wahn mek dehn put op di weet dehn eena mi stoaroom
628,MAT,13,BZJ,jeezas tel dehn wahn nada lee stoari
629,MAT,13,BZJ,ih seh di kingdom a hevn da laik wahn lee kungku mostad seed weh sohnbadi plaant eena ih feel
630,MAT,13,BZJ,dat da di smaalis seed owta aala di seed dehn bot wen ih don geh big da di bigis gyaadn plaant weh yu ku fain ahn den ih ton intu wahn chree soh dat di berd dehn eena di skai kohn kohn mek nes eena di branch dehn
631,MAT,13,BZJ,den jeezas tel dehn wahn neks lee stoari
632,MAT,13,BZJ,ih seh di kingdom a hevn da laik ees weh wahn laydi miks wid wahn hoal lata flowa ahn di ees mek di hoal doa rayz
633,MAT,13,BZJ,wen jeezas tel di peepl dehn aala dehnya ting ih yooz loan parabl
634,MAT,13,BZJ,ih neva tel dehn notn widowt yooz dehn lee stoari
635,MAT,13,BZJ,soh gaad pramis mi kohn chroo jos laik weh di prafit mi seh
636,MAT,13,BZJ,ih mi seh ah wahn yooz stoari fi teech mi mesij ahn fi eksplayn dehn ting weh mi haid sins di biginin a di werl
637,MAT,13,BZJ,afta jeezas lef di krowd ih gaan eensaid
638,MAT,13,BZJ,ih disaipl dehn gaahn tu ahn ahn seh tel wi di meenin a di stoari bowt di weed plaant dehn eena di feel
639,MAT,13,BZJ,jeezas ansa dehn seh di wan weh skyata di gud seed da di son a man
640,MAT,13,BZJ,di feel da di werl ahn di gud seed dehn da di peepl dehn weh bilangz tu di kingdom a hevn
641,MAT,13,BZJ,di weed dehn da dehn peepl weh bilangz tu gaad enimi weh da di devl
642,MAT,13,BZJ,ahn di devl ihself da di wan weh plaant di bad seed dehn
643,MAT,13,BZJ,wen di krap geh reep da di taim wen di en a di werl kohn ahn dehn wan weh reep di krap dehn da aynjel
644,MAT,13,BZJ,dehn wahn gyada di weed dehn ahn bon dehn op
645,MAT,13,BZJ,dat da how ih wahn hapm wen di en a di werl kohn
646,MAT,13,BZJ,di son a man wahn sen owt ih aynjel dehn ahn dehn wahn gyada evribadi weh du rang ting er mek ada peepl sin
647,MAT,13,BZJ,den di aynjel dehn wahn chroa dehn eena hel weh di faiya hat hat hat ahn wehpaa peepl wahn di baal ahn grain op dehn teet eena payn
648,MAT,13,BZJ,bot aala gaad peepl dehn wahn shain laik di son eena dehn faada kingdom
649,MAT,13,BZJ,eni a unu weh ga ayz fi yehr unu lisn gud di kingdom a hevn da laik chreja weh haid weh eena wahn feel
650,MAT,13,BZJ,den sohnbadi fain it ahn den dehn ton rong ahn haid it weh agen
651,MAT,13,BZJ,di man weh mi fain di chreja mi soh hapi dat ih gaahn gaahn sel evriting weh ih mi ga ahn bai di hoal feel
652,MAT,13,BZJ,ahn den tu di kingdom a hevn da laik wahn biznizman weh aalwayz deh pahn di lukowt fi gud perl
653,MAT,13,BZJ,wen ih fain wan weh wot lata lata moni ih sel evriting weh ih mi ga ahn gaahn gaahn bai it
654,MAT,13,BZJ,den di kingdom a hevn da laik wahn net weh dehn chroa eena di see ahn da net kech aal kaina fish weh deh
655,MAT,13,BZJ,wen di net mi ful dehn haal it op pahn shoa ahn dehn sidong ahn put aala di gud fish dehn eena baaskit ahn chrohweh di bad wan dehn
656,MAT,13,BZJ,da jos laik dat ih wahn bee wen di en a di werl kohn
657,MAT,13,BZJ,di aynjel dehn wahn kohn ahn separayt di wikid peepl dehn fahn dehn wan weh rait wid gaad
658,MAT,13,BZJ,den dehn wahn chroa di wikid wan dehn eena faiya wichpaa lata baalin wahn deh ahn peepl wahn di grain op dehn teet
659,MAT,13,BZJ,jeezas aks dehn seh unu andastan aala dis
660,MAT,13,BZJ,dehn ansa seh yes wi andastan
661,MAT,13,BZJ,den jeezas tel dehn seh wel dat gud kaa evri teecha a di laa weh ton wahn falowa eena di kingdom a hevn wahn di bring owt nyoo teechin ahn oal teechin sayhn laik di oana a wahn hows weh bring owt oal ahn nyoo ting owta ih stoaroom
662,MAT,13,BZJ,soh wen jeezas don tel di peepl dehn di parabl dehn ih lef fahn da plays deh
663,MAT,13,BZJ,wen ih gaahn da ih oan hoamtong ih gaahn gaahn teech eena dehn meetn plays ahn di peepl dehn kudn bileev dehn ayz wen dehn yehr weh ih midi seh
664,MAT,13,BZJ,dehn seh da weh dis man geh soh moch wizdom fram
665,MAT,13,BZJ,ahn da weh hihn geh powa fram fi du aala dehn mirakl
666,MAT,13,BZJ,dis da noh di kyapmta son
667,MAT,13,BZJ,mayri da noh fi hihn ma
668,MAT,13,BZJ,jaymz ahn joazef ahn saiman ahn joodas da noh fi hihn breda dehn
669,MAT,13,BZJ,aala ih sista dehn noh deh rait ya wid wi
670,MAT,13,BZJ,soh da weh hihn geh dehnya ting fram
671,MAT,13,BZJ,afta jeezas don tel dehn dat dehn mi feel ofendid
672,MAT,13,BZJ,bot jeezas tel dehn seh da oanli da ih oan hoamtong ahn eena ih oan hows wahn prafit noh geh no rispek
673,MAT,13,BZJ,soh ih neva du moch mirakl deh sayka weh dehn neva ga no fayt
674,MAT,14,BZJ,now nyooz bowt weh aal jeezas midi du get eena king herod ayz
675,MAT,14,BZJ,hihn dami di roola oava gyalilee
676,MAT,14,BZJ,ih tel ih servant dehn seh dis da jan di baptis weh rayz op bak fahn di ded
677,MAT,14,BZJ,dats wai ih ku du aala dehn mirakl ahn soh
678,MAT,14,BZJ,yu si herod mi ares jan ahn tai ahn op ahn put ahn eena jayl sayka heroadyas weh doz bee herod breda filip waif
679,MAT,14,BZJ,kaa jan midi tel ahn seh ih gens di laa fi mek yu marid tu shee
680,MAT,14,BZJ,herod mi waahn kil ahn bot ih mi frayd fi di peepl dehn kaa dehn mi luk pahn jan az wahn prafit
681,MAT,14,BZJ,bot wen herod bertday kohn heroadyas daata daans fi herod ahn ih kompni dehn
682,MAT,14,BZJ,herod mi laik how ih daans soh ih mek wahn oat tu ahn ahn pramis fi gi ahn eniting weh ih aks fa
683,MAT,14,BZJ,di gyal ma tel ahn fi seh dis ah waahn jan di baptis hed rait ya pahn wahn chray
684,MAT,14,BZJ,herod mi oanli sari bot sayka di oat dehn weh ih mi mek ahn sayka ih ges dehn ih gi di koman fi mek dehn du weh di gyal mi aks fa
685,MAT,14,BZJ,soh herod sen fi mek dehn chap aaf jan hed eena di jayl
686,MAT,14,BZJ,ahn dehn bring ih hed pahn wahn chray ahn gi di gyal ahn den shee kehr it da ih ma
687,MAT,14,BZJ,jan disaipl dehn kohn ahn kehr weh ih badi ahn beri ahn
688,MAT,14,BZJ,den dehn gaahn gaahn tel jeezas weh hapm
689,MAT,14,BZJ,wen jeezas yehr weh mi hapm ih gaahn fahn deh eena wahn boat da wahn kwaiyet spat soh ih kuda mi bee bai ihself
690,MAT,14,BZJ,wen di krowd dehn fahn di tong dehn yehr dis dehn fala ahn pahn fut
691,MAT,14,BZJ,wen jeezas gaahn shoa ih si wahn big krowd ahn ih mi sari fi dehn ahn ih heel dehn wan weh mi sik
692,MAT,14,BZJ,az eevnin midi set een di disaipl dehn kohn tu jeezas ahn seh dis da wahn dizertid plays ahn ih don di geh layt
693,MAT,14,BZJ,sen di krowd weh soh dehn ku goh da di vilij dehn ahn bai sohnting fi dehnself fi eet
694,MAT,14,BZJ,bot jeezas tel dehn seh dehn noh hafu goh no way
695,MAT,14,BZJ,wai unu noh feed dehn
696,MAT,14,BZJ,dehn ansa ahn seh wee oanli ga faiv bred ahn too fish
697,MAT,14,BZJ,jeezas seh bring dehn ya fi mi
698,MAT,14,BZJ,den jeezas mek di peepl dehn sidong pahn di graas
699,MAT,14,BZJ,ih tek di faiv bred ahn too fish ahn luk op da hevn ahn gi gaad tanks
700,MAT,14,BZJ,den ih brok di bred ahn ih gi di disaipl dehn fi gi di peepl dehn
701,MAT,14,BZJ,evribadi eet til dehn ful ahn den di disaipl dehn pik op hoal a twelv baaskit ful a di lee pees a bred dehn ahn fish weh mi lefoava
702,MAT,14,BZJ,da mi bowt faiv towzn man aloan weh mi eet bisaidz uman ahn pikni
703,MAT,14,BZJ,rait afta dat jeezas mek ih disaipl dehn get eena di boat ahn goh heda ahn da di neks said a di lagoon wail hihn sen di krowd hoahn
704,MAT,14,BZJ,wen jeezas don sen di peepl dehn hoahn ih gaan op pahn di mongtin bai ihself gaahn pray
705,MAT,14,BZJ,wen eevnin kohn ih mi dehdeh bai ihself
706,MAT,14,BZJ,bai dis taim di boat mi deh faar fahn lan ahn di wayv dehn midi beet pan it kaa di breez mi deh gens dehn
707,MAT,14,BZJ,bowt chree aklak da maanin jeezas kohn tu dehn di waak pahn di waata tap
708,MAT,14,BZJ,bot wen di disaipl dehn si ahn di waak pahn di waata tap dehn mi fraitn no miks ahn dehn seh da wahn goas dehn midi baal owt weh dehn mi soh frayd
709,MAT,14,BZJ,bot rait away jeezas tel dehn seh noh hat unu haat
710,MAT,14,BZJ,da mee
711,MAT,14,BZJ,noh frayd
712,MAT,14,BZJ,den peeta seh laad if da yoo fi chroo den tel mi fi kohn tu yu pahn di waata tap
713,MAT,14,BZJ,jeezas tel ahn seh kohn soh peeta klaim owta di boat ahn staat tu waak pahn di waata tap tu jeezas
714,MAT,14,BZJ,bot wen ih noatis how haad di breez midi bloa ih geh frayd ahn ih staat tu sink dong eena di waata
715,MAT,14,BZJ,ih hala laad sayv mi rait away jeezas schrech owt ih han ahn grab ahn
716,MAT,14,BZJ,den ih seh fi yoo fayt leel sa da wai yu mi dowt mi
717,MAT,14,BZJ,ahn wen dehn get eena di boat di breez jrap
718,MAT,14,BZJ,den dehn wan weh mi deh eena di boat wership jeezas ahn seh yoo da gaad son fi chroo ahn wen dehn kraas oava di neks said a di lagoon dehn gaahn shoa da genesaret
719,MAT,14,BZJ,ahn wen di peepl dehn fahn deh rekonaiz jeezas dehn sen fi aala di sik peepl dehn eena di ayrya ahn bring dehn tu ahn
720,MAT,14,BZJ,dehn bayg ahn fi mek dehn ku at lees toch di ej a ih kloaz ahn evri wan a dehn weh toch ahn geh heel
721,MAT,15,BZJ,den sohn farisee ahn sohn teecha a di laa kohn tu jeezas fahn jeroosalem ahn aks ahn seh da wai fi yoo disaipl dehn noh goh chroo di washin serimoni bifoa dehn eet laik how di oal taim peepl dehn doz du
722,MAT,15,BZJ,jeezas ansa dehn seh ahn da wai unu brok gaad komanment jos sayka kip op fi unu oan ting dehn weh unu du
723,MAT,15,BZJ,kaa gaad seh unu mos aana unu ma ahn unu pa ahn den ih seh enibadi weh taak bad bowt dehn ma ahn dehn pa wahn hafu geh put tu det
724,MAT,15,BZJ,bot unu seh dat if sohnbadi tel dehn ma er dehn pa dat wateva dehn mi ga fi gi dehn dehn gi gaad insted den dat meen dat da persn noh wahn hafu aana dehn ma ner dehn pa ahn soh dehn noh wahn hafu gi dehn notn
725,MAT,15,BZJ,soh sayka fi unu roolz dehn weh unu mek op unu mek di werd a gaad noh meen notn
726,MAT,15,BZJ,unu hipokrit unu weh aizaiya di prafit mi seh bowt unu da chroo
727,MAT,15,BZJ,ih mi seh dehnya peepl aana mi wid dehn mowt bot dehn haat deh faar fahn mi
728,MAT,15,BZJ,dehn wership noh meen notn tu mi kaa dehn di teech fi dehn oan roolz weh dehn mek op laik ih kohn fahn gaad
729,MAT,15,BZJ,den jeezas kaal di peepl dehn tu ahn ahn ih tel dehn seh unu lisn ahn andastan weh ah seh
730,MAT,15,BZJ,da noh weh goh eena sohnbadi mowt weh mek dehn haat doti bot weh kom owta dehn mowt dat da weh mek dehn haat doti
731,MAT,15,BZJ,den di disaipl dehn kohn tu jeezas ahn tel ahn seh yoo mi noa seh dat di farisee dehn mi wel ofendid wen dehn yehr weh yoo seh
732,MAT,15,BZJ,jeezas ansa seh evri plaant weh mai faada eena hevn neva plaant wahn geh root op
733,MAT,15,BZJ,lef dehn loan dehn da jos sohn gaid weh blain
734,MAT,15,BZJ,ahn if wahn man weh blain leed rong wahn nada blain man den too a dehn wahn jrap eena hoal
735,MAT,15,BZJ,den peeta seh tu ahn tel wi weh yu meen wen yu taak bowt weh mek peepl haat doti
736,MAT,15,BZJ,jeezas ansa seh unu stil noh andastan needa
737,MAT,15,BZJ,unu noh si seh dat eniting weh goh eena yu mowt paas chroo yu stomok ahn den ih paas owta yu badi
738,MAT,15,BZJ,bot weh kom owta wahn persn mowt kohn fahn dehn haat ahn dat da weh mek dehn doti fi chroo
739,MAT,15,BZJ,kaa weh deh eena wahn persn haat da weh mek dehn tink op fi du aal kaina bad ting laik merda ahn cheet pahn dehn hozban er dehn waif sleep rong teef tel lai ahn slanda peepl
740,MAT,15,BZJ,dehn wikid ting deh da weh doti wahn persn haat
741,MAT,15,BZJ,bot fi eet widowt wash dehn han noh mek dehn haat doti
742,MAT,15,BZJ,den jeezas lef fahn deh ahn gaahn da di ayrya weh deh kloas taiya ahn saidan
743,MAT,15,BZJ,sayhn taim wahn laydi fahn kaynan weh mi liv rong deh kom op tu ahn ahn hala seh laad yoo weh da dayvid son ga mersi pahn mi noh mi daata ga wahn eevl spirit weh di taament ahn
744,MAT,15,BZJ,bot jeezas neva ansa di laydi wan werd
745,MAT,15,BZJ,ih disaipl dehn kom op tu ahn ahn bayg ahn seh wai yu noh sen shee weh
746,MAT,15,BZJ,shee loan di fala wee ahn di hala ting
747,MAT,15,BZJ,den jeezas seh tu di laydi gaad oanli sen mee tu dehn peepl da izrel weh da laik sheep weh laas
748,MAT,15,BZJ,bot di laydi kohn kohn neel dong fronta jeezas ahn seh laad help mi noh
749,MAT,15,BZJ,jeezas ansa di laydi seh ih noh rait fi tek di pikni dehn bred ahn chroa it fi di daag dehn
750,MAT,15,BZJ,di laydi seh da chroo sa bot eevn di daag dehn eet di kromz weh jrap fahn aafa di maasta taybl
751,MAT,15,BZJ,jeezas ansa ahn seh mis yoo ga lata fayt fi chroo yu wahn geh weh yu aks fa
752,MAT,15,BZJ,ahn sayhn taim di laydi daata geh heel
753,MAT,15,BZJ,afta jeezas lef fahn deh ih paas lang gyalilee lagoon ahn den ih gaan op di mongtin gaahn sidong
754,MAT,15,BZJ,wahn hoal krowd a peepl kohn tu ahn ahn dehn bring aala dehn wan weh mi kripl ahn haafa ahn blain ahn dom ahn lat moa
755,MAT,15,BZJ,dehn put dehn bai jeezas fut ahn ih heel dehn ahn di krowd dehn mi sopraiz wen dehn yehr dom peepl di taak ahn dehn kudn bileev dehn aiy wen dehn si dehn wan weh mi haafa geh gud agen ahn dehn kripl wan di waak ahn di blain wan dehn di si
756,MAT,15,BZJ,ahn dehn prayz di gaad a izrel
757,MAT,15,BZJ,den jeezas kaal ih disaipl dehn tu ahn ahn seh ah sari fi dis krowd kaa dehn deh wid mi fi chree dayz now ahn dehn noh ga notn fi eet an ah noh waahn sen dehn weh hongri kaa rekli wen yu luk dehn jrap dong pahn di way
758,MAT,15,BZJ,di disaipl dehn seh tu jeezas da weh wi wahn geh soh moch food way owt ya bakabush fi feed dis krowd
759,MAT,15,BZJ,den jeezas aks dehn seh humoch bred deh
760,MAT,15,BZJ,dehn seh wel wi ga sebm bred ahn wan ahn too lee fish
761,MAT,15,BZJ,soh ih tel di krowd fi sidong pahn di grong
762,MAT,15,BZJ,ih tek di sebm bred ahn di fish dehn ahn wen ih don gi gaad tanks far it ih brok dehn eena peesiz ahn ih gi ih disaipl dehn fi shayr monks di peepl dehn
763,MAT,15,BZJ,aala dehn eet til dehn geh nof ahn dehn gyada op sebm baaskit a brokop bred weh mi lefoava
764,MAT,15,BZJ,di amonk a peepl weh mi eet da day dami foa towzn man bisaidz uman ahn pikni
765,MAT,15,BZJ,afta jeezas sen di krowd hoahn ih get eena wahn boat ahn gaahn da di ayrya weh dehn kaal magadan
766,MAT,16,BZJ,di farisee ahn di sadyusee dehn kohn fi chrai tes owt jeezas soh dehn aks ahn fi du wahn mirakl az wahn sain fi shoa dat hihn kohn fahn gaad
767,MAT,16,BZJ,jeezas ansa dehn seh wen da eevnin taim unu seh di weda wahn gud kaa di skai red
768,MAT,16,BZJ,ahn maanin taim unu seh staam wahn deh kaa di skai red ahn ih di blak op
769,MAT,16,BZJ,unu noa how fi reed di sain dehn eena di skai soh how kom unu noh andastan di sain dehn weh shoa weh gaad di du rait now
770,MAT,16,BZJ,disya jenarayshan wikid dehn noh faytful tu gaad ataal
771,MAT,16,BZJ,dehn di aks fi wahn sain fahn hevn bot di oanli sain dehn wahn geh da di sain weh dehn geh fahn weh mi hapm wid joana
772,MAT,16,BZJ,den jeezas lef deh ahn gaan
773,MAT,16,BZJ,di disaipl dehn mi faget fi kehr bred wen dehn gaahn kraas di neks said a di lagoon
774,MAT,16,BZJ,jeezas tel dehn seh unu beta main kyaaful a di farisee ahn di sadyusee dehn ees
775,MAT,16,BZJ,di disaipl dehn midi taak bowt it monks dehnself
776,MAT,16,BZJ,dehn seh hihn seh dat kaa wi neva bring no bred
777,MAT,16,BZJ,bot jeezas mi kanchos a weh dehn midi seh soh ih seh unu fayt leel sa
778,MAT,16,BZJ,da wai unu di taak monks unuself bowt how unu noh ga no bred
779,MAT,16,BZJ,unu stil noh si yet
780,MAT,16,BZJ,unu noh memba di faiv bred weh feed di faiv towzn peepl dehn ahn humoch baaskit a lefoava bred unu gyada op
781,MAT,16,BZJ,er di sebm bred weh mi feed di foa towzn peepl dehn ahn humoch baaskit unu gyada op
782,MAT,16,BZJ,soh da how unu kudn si dat ah neva midi taak bowt bred
783,MAT,16,BZJ,kyaaful a di farisee ahn sadyusee dehn ees
784,MAT,16,BZJ,da den dehn mi jos andastan dat jeezas neva midi tel dehn fi kyaaful a di ees weh deh eena bred bot da mi di teechin a di farisee ahn di sadyusee dehn ih midi taak bowt
785,MAT,16,BZJ,now wen jeezas kohn tu di ayrya rong seezareeya filipai ih aks ih disaipl dehn da hoo peepl seh da di son a man
786,MAT,16,BZJ,dehn tel ahn seh sohn peepl seh dat yoo da jan di baptis sohn ada wan seh yoo da ilaija ahn stil sohn neks wan dehn seh yoo da jerimaiya er wan a di prafit dehn
787,MAT,16,BZJ,den jeezas aks dehn seh bot da hoo yoo seh da mee
788,MAT,16,BZJ,saiman peeta ansa seh yoo da di krais weh da di son a di livin gaad
789,MAT,16,BZJ,ahn jeezas ansa ahn seh saiman weh da joana son gaad bles yu kaa da noh no hyooman been mek yoo noa dat bot da mai faada eena hevn
790,MAT,16,BZJ,soh ah wahn kaal yu peeta weh meen wahn stoan ahn da pahn dis rak ah wahn bil mi cherch ahn aala di powa weh deh eena hel noh wahn ku stan op gens it
791,MAT,16,BZJ,ah wahn gi yu di kee dehn fi di kingdom a hevn ahn eniting weh yoo alow pahn ert gaad wahn alow op da hevn ahn eniting weh yoo noh alow pahn ert gaad noh wahn alow op da hevn needa
792,MAT,16,BZJ,den jeezas waan ih disaipl dehn noh fi tel nobadi dat hihn da di krais
793,MAT,16,BZJ,fahn da taim goh bak jeezas staat tu shoa ih disaipl dehn dat ih mi hafu goh da jeroosalem ahn sofa lata ting fahn di jooish leeda dehn ahn di cheef prees dehn ahn dehn wan weh teech di laa
794,MAT,16,BZJ,den dehn mi wahn kil ahn bot chree dayz layta ih mi wahn rayz op bak fahn di ded
795,MAT,16,BZJ,den peeta jraa jeezas wan said ahn tel ahn shaapwan fi stap taak laik dat
796,MAT,16,BZJ,ih tel ahn seh gaad wahn neva mek dat hapm tu yu
797,MAT,16,BZJ,bot jeezas ton tu peeta ahn seh get fahn fronta mi saytan yoo di luk pahn aala dis di way peepl seet noh laik how gaad seet
798,MAT,16,BZJ,den jeezas tel ih disaipl dehn seh if eni a unu waahn fala mi unu mos stap goh afta weh unu waahn fi fi unu oanself
799,MAT,16,BZJ,pik op yu kraas ahn fala mee
800,MAT,16,BZJ,enibadi weh chrai fi heng aan tu dehn oan laif wahn en op di laas it
801,MAT,16,BZJ,bot if dehn giv op dehn laif fi sayka mee dehn wahn fain reel laif
802,MAT,16,BZJ,weh gud ih wahn du yu if yu oan di hoal werl ahn en op di laas yu soal
803,MAT,16,BZJ,er da weh yu wahn chaynji yu laif fa
804,MAT,16,BZJ,den di son a man wahn kom eena di gloari weh ih faada gi ahn ahn ih wahn kohn lang wid ih aynjel dehn ahn ih wahn pay bak evribadi fi weh dehn mi du
805,MAT,16,BZJ,ah di tel unu di chroot som a unu weh di stan op rait ya soh noh wahn ded bifoa unu si di son a man kohn fi rool ih kingdom
806,MAT,17,BZJ,siks dayz afta dat jeezas kehr peeta ahn jaymz ahn fi hihn breda weh nayhn jan op pahn wahn hai mongtin oanli dehn wan mi deh op deh
807,MAT,17,BZJ,ahn wen dehn luk di hoal a jeezas chaynj soh dat ih mi luk difrent difrent tu dehn
808,MAT,17,BZJ,ih fays staat tu shain brait braitwan laik di son ahn ih kloaz geh wait wait wait til ih hat dehn aiy anaal
809,MAT,17,BZJ,sodnwan moaziz ahn ilaija apyaa fronta dehn ahn dehn midi taak tu jeezas
810,MAT,17,BZJ,den peeta seh tu jeezas laad ih gud dat wee deh ya
811,MAT,17,BZJ,if yu waahn ah ku put op chree boot ya wan fi yoo wan fi moaziz ahn wan fi ilaija
812,MAT,17,BZJ,wail peeta stil midi taak wahn brait klowd kohn dong oava dehn ahn dehn yehr wahn vais fahn owta di klowd weh seh dis da mai son weh ah oanli lov an ah oanli pleez wid ahn
813,MAT,17,BZJ,lisn tu ahn
814,MAT,17,BZJ,wen di disaipl dehn yehr dat dehn mi fraitn no miks ahn dehn jrap da grong
815,MAT,17,BZJ,bot jeezas kohn ahn toch dehn ahn seh unu get op
816,MAT,17,BZJ,noh frayd
817,MAT,17,BZJ,ahn wen dehn luk op oanli jeezas wan dehn si
818,MAT,17,BZJ,az dehn midi kohn bak dong di mongtin jeezas aada ih disaipl dehn seh unu noh tel nobadi weh unu si til wen di son a man don rayz op bak fahn di ded
819,MAT,17,BZJ,den di disaipl dehn aks ahn seh da wai di teecha dehn a di laa seh dat ilaija hafu kohn fos bifoa eniting els wahn hapm
820,MAT,17,BZJ,jeezas ansa dehn seh yes ilaija hafu kohn fos fi chroo ahn put evriting eena aada
821,MAT,17,BZJ,bot ah di tel unu ilaija don kohn aredi bot di peepl dehn neva rekonaiz ahn ahn dehn mi don du hihn aal weh dehn mi waahn
822,MAT,17,BZJ,da rait soh dehn wahn du di son a man
823,MAT,17,BZJ,da den di disaipl dehn riyalaiz dat jeezas midi taak bowt jan di baptis
824,MAT,17,BZJ,wen dehn gaahn bak tu di krowd wahn man kohn tu jeezas ahn neel dong fronta ahn
825,MAT,17,BZJ,ih seh sa pleez ga mersi pahn mi son noh ih chravl wid fits ahn ih oanli ponish wid it kaa ih aalwayz di faal dong eena faiya ahn di jrap eena waata
826,MAT,17,BZJ,ah bring ahn tu yu disaipl dehn bot dehn kudn heel ahn
827,MAT,17,BZJ,den jeezas seh unu stobant peepl unu noh ga no fayt
828,MAT,17,BZJ,how lang ai fi deh ya wid unu di put op wid unu
829,MAT,17,BZJ,bring di bwai ya tu mi
830,MAT,17,BZJ,ahn den jeezas taak shaapwan tu di deeman ahn ih kom owta di bwai ahn di bwai geh heel sayhn taim
831,MAT,17,BZJ,den di disaipl dehn kohn tu jeezas eena praivit ahn seh da wai wee kudn jraiv owt di eevl spirit
832,MAT,17,BZJ,jeezas tel dehn seh kaa unu fayt tu leel
833,MAT,17,BZJ,ah di tel unu di chroot if unu ga fayt di saiz a wahn lee chinchi mostad seed unu wahn ku tel dis mongtin moov fahn ya tu oava deh ahn di mongtin wahn du it ahn notn wahn impasabl fi unu
834,MAT,17,BZJ,di oanli way dehnya kaina spirit wahn kom owt da if unu pray ahn faas wahn day wen jeezas ahn ih disaipl dehn mi deh tugeda da gyalilee jeezas tel dehn seh dehn wahn sel owt di son a man ahn han ahn oava tu sohn peepl weh wahn kil ahn
835,MAT,17,BZJ,bot den chree dayz aftawodz ih wahn rayz op bak fahn di ded
836,MAT,17,BZJ,den di disaipl dehn haat geh hevi hevi
837,MAT,17,BZJ,wen jeezas ahn ih disaipl dehn reech kapernyam dehn wan weh kalek taks fi di templ kohn kohn aks peeta seh fi unu teecha noh pay templ taks noh
838,MAT,17,BZJ,peeta ansa seh yes hihn pay templ taks
839,MAT,17,BZJ,wen peeta gaan eensaida di hows jeezas dami di fos wan fi bring op di ting bowt di taks
840,MAT,17,BZJ,ih aks peeta seh saiman da weh yu tink
841,MAT,17,BZJ,di king dehn eena dis werl kalek taks fahn fi dehn oan peepl dehn er fahn farina
842,MAT,17,BZJ,peeta ansa seh fahn di farina dehn
843,MAT,17,BZJ,jeezas tel ahn seh wel den di king dehn oan peepl dehn noh hafu pay no taks bot jos soh wi noh ofen nobadi goh da di lagoon ahn chroa owt yu huk lain tek di fos fish weh kom op ahn oapm ih mowt ahn yu wahn fain wahn silva moni een deh
844,MAT,17,BZJ,tek dat ahn pay di taks fi di too a wi
845,MAT,18,BZJ,rong da taim deh di disaipl dehn kohn tu jeezas ahn aks ahn seh da hoo da di moas impoatant eena di kingdom a hevn
846,MAT,18,BZJ,jeezas kaal wahn lee pikni tu ahn ahn put ahn midl a dehn ahn ih seh ah di tel unu di chroot if unu noh chaynj ahn bee laik pikni unu wahn neva bee paat a di kingdom a hevn
847,MAT,18,BZJ,enibadi weh hombl dehnself ahn stan laik dis lee pikni ya da di moas impoatant wan eena di kingdom a hevn
848,MAT,18,BZJ,ahn enibadi weh welkom eni wan a dehnya lee pikni ya sayka mee welkom mee tu
849,MAT,18,BZJ,bot if enibadi du eniting fi mek eni a dehnya lee pikni ya weh bileev eena mi du eniting rang den ih wuda beta fi dehn if dehn tai wahn big hevi rakstoan rong dehn nek ahn chroa dehn da batam a di see mek dehn jrongdid
850,MAT,18,BZJ,big chrobl wahn kohn pahn di peepl dehn a di werl sayka aala di ting dehn weh mek peepl sin
851,MAT,18,BZJ,dehn ting deh wahn hafu kohn bot dehn wan weh mek dehn kohn wahn deh eena big chrobl
852,MAT,18,BZJ,if yu han er yu fut di mek yu sin den chap it aaf ahn dash it weh
853,MAT,18,BZJ,ih beta fi kripl ahn liv fareva dan fi ga yu too han ahn yu too fut dehn ahn geh pich eena hel weh di faiya neva owt
854,MAT,18,BZJ,ahn if wan a yu aiy di mek yu sin den dig it owt ahn dash it weh ih beta fi ga wan aiy ahn liv fareva dan fi ga yu too aiy dehn ahn geh pich eena faiya da hel
855,MAT,18,BZJ,ahn si dat unu noh luk dong pahn non a dehnya lee wan ya kaa fi dehn aynjel aalwayz deh op da hevn fronta mi faada fays
856,MAT,18,BZJ,yu si di son a man kohn fi luk fi dehn wan weh laas soh dat ih ku sayv dehn now unu noh tink seh if wahn shepad ga wahn honjrid sheep ahn wan a dehn laas ih noh wahn lef di naintinain sheep pahn di hil ahn goh luk fi di wan weh laas
857,MAT,18,BZJ,ah di tel unu di chroot if ih fain ahn ih wahn rijais oava da wan deh moa dan di naintinain weh neva laas
858,MAT,18,BZJ,sayhn way unu faada eena hevn noh waahn non a dehnya lee pikni ya geh laas
859,MAT,18,BZJ,now if wahn brada du yu eniting tel ahn bowt it wen unu deh bai unuself
860,MAT,18,BZJ,if ih lisn tu yu den yu win yu brada bak
861,MAT,18,BZJ,bot if ih noh waahn lisn den kehr wan er too ada peepl lang wid yu soh dat yu ku ga too er chree witnis tu evri werd weh unu seh
862,MAT,18,BZJ,if di brada stil noh lisn tu dehn den yu tel di cherch ahn if ih noh eevn waahn lisn tu di cherch den chreet ahn laik sohnbadi weh noh bileev eena gaad er laik wan a dehn teefin taks kalekta
863,MAT,18,BZJ,ah di tel unu di chroot eniting weh unu noh alow pahn ert noh wahn alow da hevn ahn eniting weh unu alow pahn ert wahn alow da hevn
864,MAT,18,BZJ,ah di tel unu dis tu if eni too a unu agree dong ya pahn ert fi aks fi eniting mai faada op da hevn wahn du it
865,MAT,18,BZJ,kaa eniway wichpaa too er chree a mi falowa dehn meet tugeda sayka mee ai deh rait deh monks dehn
866,MAT,18,BZJ,den peeta kohn ahn seh tu jeezas laad if mi brada du mi eniting da humoch taim ah fi fagiv ahn
867,MAT,18,BZJ,hoal a sebm taim
868,MAT,18,BZJ,jeezas ansa ahn seh no noh jos sebm taim bot semti taimz sebm taim
869,MAT,18,BZJ,dis stoari bowt di kingdom a hevn shoa yu wai yu fi fagiv laik dat wahn king mi waahn chek ih buk dehn fi si humoch ih servant dehn mi hoa ahn
870,MAT,18,BZJ,wen ih staat tu figa weh dehn mi hoa ahn dehn bring een wahn servant weh mi hoa milyanz a dalaz
871,MAT,18,BZJ,hihn kudn pay soh di king gi aadaz fi mek dehn sel hihn ahn ih waif ahn ih pikni dehn plos aal weh ih mi ga soh dat dehn kuda mi ga nof moni fi mek ih pay aaf weh ih mi hoa
872,MAT,18,BZJ,soh di servant jrap dong pahn ih nee fronta di king ahn bayg ahn seh pleez sa bayr payshens wid mi noh
873,MAT,18,BZJ,ah wahn pay yu bak evriting
874,MAT,18,BZJ,wel di king mi feel sari far ahn soh ih paadn ahn di hoal a di moni weh ih mi hoa ahn let ahn goh
875,MAT,18,BZJ,bot wen da sayhn servant lef fahn deh ih meet wahn nada servant weh mi hoa hihn lee bit a moni
876,MAT,18,BZJ,wel ih staat tu choak di man ahn tel ahn seh pay mee mai moni now den da servant weh mi hoa hihn jrap dong pahn fi hihn nee ahn bayg ahn seh pleez bayr payshens wid mi noh
877,MAT,18,BZJ,ah wahn pay yu bak
878,MAT,18,BZJ,bot di servant rifyooz fi du it ahn ih pich di wan weh mi hoa ahn di moni eena jayl til ih pay evri sent
879,MAT,18,BZJ,wen di res a di king servant dehn si weh hapm dehn neva laik it ataal soh dehn gaahn tel di king aal weh mi hapm
880,MAT,18,BZJ,den di king samanz di man tu ahn ahn tel ahn seh yu wikid servant yu ai fagiv yoo fi aal weh yu mi hoa mi kaa yu bayg ahn pleed wid mi
881,MAT,18,BZJ,yoo noh tink seh yoo shuda mi ga mersi pahn yu felo servant laik how ai mi ga mersi pahn yoo
882,MAT,18,BZJ,di king mi soh beks dat ih han ahn oava tu di waadn dehn da jayl mek dehn taacha ahn til ih pay bak evri sent weh ih mi hoa
883,MAT,18,BZJ,dat da di sayhn ting weh mai faada op da hevn wahn du tu evri wan a unu weh noh fagiv yu brada er sista fahn yu haat
884,MAT,19,BZJ,wen jeezas don seh aala dehn ting ih lef fahn gyalilee ahn gaahn da di paat a judeeya weh mi deh kraas di neks said a jaadn riva
885,MAT,19,BZJ,wahn hoal big krowd a peepl fala ahn ahn ih heel dehn rait deh
886,MAT,19,BZJ,sohn farisee kohn jos fi tes owt jeezas
887,MAT,19,BZJ,dehn aks ahn seh ih gens di laa fi wahn man divoas ih waif fi eni lee ting
888,MAT,19,BZJ,jeezas ansa dehn seh ah shoar unu reed eena di skripcha how gaad mi mek man ahn uman fahn di biginin wen ih mi mek di werl ahn ih mi seh dat da wai wahn man fi lef ih ma ahn ih pa ahn jain op wid ih waif ahn di too a dehn wahn bee laik wan persn
889,MAT,19,BZJ,soh dehn noh wahn bee too nohmoh bot wan
890,MAT,19,BZJ,soh noh mek nobadi separayt weh gaad don jain tugeda
891,MAT,19,BZJ,di farisee dehn aks jeezas seh wel den da wai moaziz mi tel wi seh dat wahn man ku gi ih waif wahn divoas paypa ahn den put ahn owt
892,MAT,19,BZJ,jeezas tel dehn seh da sayka weh unu haat soh haad mek moaziz mi alow unu fi divoas unu waif
893,MAT,19,BZJ,bot fos dat da neva how ih mi stan
894,MAT,19,BZJ,ah di tel unu yu ku oanli divoas yu waif ahn marid tu sohnbadi els if yu waif di cheet pahn yu ahn noh fi no ada els reezn adawaiz yu di liv eena sin
895,MAT,19,BZJ,di disaipl dehn seh tu jeezas wel if da soh ih stan bitween wahn man ahn ih waif den beta yu noh marid non ataal
896,MAT,19,BZJ,jeezas ansa dehn seh da noh evribadi ku tek weh ah di seh oanli dehn wan weh gaad help
897,MAT,19,BZJ,yu si dehn ga sohn man weh ku neva geh wahn laydi pregnant kaa dehn baan soh
898,MAT,19,BZJ,den dehn ga sohn neks wan weh stan soh sayka weh ada peepl du tu dehn
899,MAT,19,BZJ,ahn stil sohn ada wan disaid noh fi marid sayka di kingdom a hevn
900,MAT,19,BZJ,enibadi weh ku aksep dis teechin bowt marij mek dehn aksep it
901,MAT,19,BZJ,now sohn peepl bring dehn lee pikni tu jeezas fi mek ih ku put ih han pahn dehn ahn pray fi dehn
902,MAT,19,BZJ,bot di disaipl dehn taak tu dehn shaapwan ahn tel dehn noh fi bada ahn
903,MAT,19,BZJ,bot jeezas seh mek di lee pikni dehn kohn tu mi
904,MAT,19,BZJ,noh stap dehn kaa peepl weh waahn bee paat a di kingdom a hevn wahn hafu stan jos laik lee pikni
905,MAT,19,BZJ,soh jeezas put ih han pahn dehn ahn bles dehn den ih gaan
906,MAT,19,BZJ,den sohnbadi kohn tu ahn ahn seh teecha da weh kaina gud tingz ah ku du fi geh fi liv wid gaad fareva
907,MAT,19,BZJ,jeezas aks ahn seh da wai yu di aks mi bowt weh gud
908,MAT,19,BZJ,oanli wan persn deh weh gud
909,MAT,19,BZJ,if yu waahn liv fareva den du weh gaad komanment dehn seh fi du
910,MAT,19,BZJ,di yong man aks jeezas seh wich wan a dehn
911,MAT,19,BZJ,jeezas seh wel yu noh fi komit merda yu noh fi cheet pahn yu hozban er yu waif yu noh fi teef yu noh fi tel lai pahn nobadi
912,MAT,19,BZJ,yu mos aana yu ma ahn yu pa ahn lov yu nayba sayhn laik how yu lov yuself
913,MAT,19,BZJ,di yong man seh ai di du aala dehn ting deh
914,MAT,19,BZJ,soh wat els ah hafu du
915,MAT,19,BZJ,jeezas tel ahn seh if yu waahn bee gud eena gaad sait den goh goh sel weh yu ga ahn gi di poa di moni den yu wahn ga chreja eena hevn
916,MAT,19,BZJ,wen yu don du dat den yu kohn ahn fala mi
917,MAT,19,BZJ,wen di yong man yehr dat ih gaahn fahn deh sadwan kaa hihn mi doti rich
918,MAT,19,BZJ,den jeezas tel ih disaipl dehn seh ah di tel unu di chroot ih haad fi sohnbadi weh rich get eena di kingdom a hevn
919,MAT,19,BZJ,ah di seh it agen ih eeziya fi wahn kyamil paas chroo di aiy a wahn needl dan fi wahn rich man get eena gaad kingdom
920,MAT,19,BZJ,wen di disaipl dehn yehr dis dehn mi oanli shak ahn dehn seh wel da hoo ku geh sayv den
921,MAT,19,BZJ,jeezas luk pahn dehn ahn seh wid man ih impasabl
922,MAT,19,BZJ,bot wid gaad evriting pasabl
923,MAT,19,BZJ,den peeta ansa ahn seh si wee lef evriting fi fala yoo
924,MAT,19,BZJ,soh da weh wee wahn get
925,MAT,19,BZJ,jeezas tel dehn seh ah di tel unu di chroot wen gaad don mek evriting nyoo di son a man wahn sidong pahn fi hihn chroan eena aala ih gloari
926,MAT,19,BZJ,den unu weh mi fala mi wahn sidong pahn chroan di joj di twelv chraib a izrel
927,MAT,19,BZJ,ahn evribadi weh lef hows er breda er sista er pa er ma er pikni er dehn lan sayka fala mee wahn geh wahn honjrid taim moa ahn pahn tap a dat dehn wahn liv wid gaad fareva
928,MAT,19,BZJ,bot eena di werl weh di kohn lata peepl weh da fos now wahn bee laas ahn dehn wan weh da laas wahn bee fos
929,MAT,20,BZJ,jeezas seh now di kingdom a hevn da laik wahn man weh mi gaan owt soon wahn maanin gaahn haiya sohn man fi werk eena ih feel
930,MAT,20,BZJ,wel ih agree fi pay di man dehn di yoozhwal pay weh dehn doz geh fi wahn day ahn ih sen dehn gaahn werk eena ih feel weh mi plaant owt wid grayp
931,MAT,20,BZJ,bowt rong nain aklak di man gaan owt ahn ih si sohn moa man di heng rong di maakit skwyaa jos dehdeh di aidl op dehnself
932,MAT,20,BZJ,di oana a di lan tel dehn seh unu goh goh werk eena mi feel an ah wahn gi unu wahn fyaa pay
933,MAT,20,BZJ,soh dehn gaan
934,MAT,20,BZJ,di man gaan owt bak rong twelv aklak ahn ih gaan owt chree aklak agen ahn ih du di sayhn ting
935,MAT,20,BZJ,bowt faiv aklak ih fain sohn moa man di stan op rong
936,MAT,20,BZJ,ih aks dehn seh da wai unu jos di stan op ya di aidl hoal day
937,MAT,20,BZJ,dehn tel ahn seh kaa nobadi noh haiya wi
938,MAT,20,BZJ,di oana a di lan seh unu goh eena mi grayp feel goh werk tu
939,MAT,20,BZJ,wen eevnin kohn di oana a di lan tel di man in chaaj a di werkman dehn seh kaal aala di werka dehn ahn pay dehn
940,MAT,20,BZJ,pay dehn wan weh staat tu werk laas fos
941,MAT,20,BZJ,den yu goh rait dong til evribadi geh pay
942,MAT,20,BZJ,wen dehn wan weh dehn haiya faiv aklak kohn dehn geh pay di yoozhwal pay weh yu geh fi wahn day
943,MAT,20,BZJ,now wen dehn wan weh di man mi haiya fos kohn dehn mi tink seh dehn mi wahn geh moa dan di neks man dehn bot dehn geh di sayhn pay laik dehn neks wan
944,MAT,20,BZJ,dehn staat tu grombl tu di oana a di lan
945,MAT,20,BZJ,dehn seh yoo pay dehn wan weh staat tu werk laas sayhn ting laik weh yu pay wee ahn wee da di wan dehn weh werk hoal day eena brailin sonhat
946,MAT,20,BZJ,di oana a di lan seh tu wan a dehn mi fren ai neva teef yu
947,MAT,20,BZJ,yoo neva agree fi werk fi di yoozhwal pay fi wahn day
948,MAT,20,BZJ,soh tek weh da fi yoo ahn goh da mee mi waahn gi dehn wan weh ah haiya laas di sayhn ting laik yoo
949,MAT,20,BZJ,weh hapm
950,MAT,20,BZJ,ai kyaahn du weh ai waahn wid mai oan moni
951,MAT,20,BZJ,er da kaa yu jelos kaa ah soh kain
952,MAT,20,BZJ,soh yu si eena di werl weh di kohn dehn wan weh da laas now wahn bee fos ahn dehn wan weh da fos wahn bee laas
953,MAT,20,BZJ,now wail jeezas ahn ih disaipl dehn mi deh pahn dehn way op tu jeroosalem ih kehr di twelv a dehn wan said ahn tel dehn seh luk wi gwehn op da jeroosalem weh dehn wahn sel owt di son a man tu di cheef prees dehn ahn dehn wan weh teech di laa
954,MAT,20,BZJ,dehn wahn sentens ahn tu det
955,MAT,20,BZJ,den dehn wahn han ahn oava tu peepl weh da noh joo mek dehn tek ahn mek papishoh ahn flag ahn ahn nayl ahn pahn wahn kraas
956,MAT,20,BZJ,bot chree dayz layta ih wahn rayz op bak fahn di ded
957,MAT,20,BZJ,den zebidee waif kohn tu jeezas wid ih too son dehn jaymz ahn jan ahn ih neel dong fronta ahn ahn aks ahn fi du ahn wahn fayva
958,MAT,20,BZJ,ahn jeezas aks ahn seh da weh yu mi waahn
959,MAT,20,BZJ,di laydi tel ahn seh ai waahn yoo pramis mi fi mek wan a mi son sidong pahn yu rait han said ahn wan pahn yu lef wen yu ton king
960,MAT,20,BZJ,jeezas ansa ahn seh unu noh noa weh unu di aks fa
961,MAT,20,BZJ,unu ku jrink di sayhn kop a sofarin weh ai fi jrink
962,MAT,20,BZJ,dehn ansa seh yes wee ku jrink it
963,MAT,20,BZJ,jeezas tel dehn seh unu wahn jrink owta di sayhn kop laik mee fi chroo bot da noh mai plays fi seh hoo wahn sidong pahn mai rait han said ahn lef han said
964,MAT,20,BZJ,mai pa don ga dehndeh plays redi fi dehn wan weh hihn pik fi sidong deh
965,MAT,20,BZJ,wen di ada ten disaipl dehn yehr bowt dis dehn mi wel beks wid di too breda dehn
966,MAT,20,BZJ,soh jeezas kaal aala dehn tugeda ahn tel dehn seh unu noa how dehn king weh da noh joo laik rool oava fi dehn peepl stifwan ahn fi dehn big taim ofishal dehn baas dehn op wid wahn hevi han
967,MAT,20,BZJ,wel dat da noh how ih stan wid unu
968,MAT,20,BZJ,if eni a unu waahn bee impoatant unu hafu bee di neks wan dehn servant
969,MAT,20,BZJ,ahn if enibadi waahn bee di moas impoatant wan den dehn wahn hafu bee di neks wan dehn slayv sayhn laik how di son a man mi du
970,MAT,20,BZJ,hihn neva kohn fi mek nobadi serv hihn bot hihn kohn fi serv ada peepl ahn fi giv op fi hihn laif soh dat lat moa peepl ku geh free fahn dehn sin dehn
971,MAT,20,BZJ,az jeezas ahn ih disaipl dehn midi lef jeriko wahn big krowd midi fala ahn
972,MAT,20,BZJ,too blain man midi sidong bai di roadsaid ahn wen dehn yehr seh jeezas mi wahn paas dehn hala dayvid son ga piti pahn wi noh sa di krowd tel dehn fi shet op dehn mowt bot dehn hala haada dayvid son ga piti pahn wi noh jeezas stap ahn kaal di blain man dehn ahn aks dehn seh da weh ah ku du fi unu
973,MAT,20,BZJ,dehn ansa seh sa wi waahn si
974,MAT,20,BZJ,jeezas haat gaan owt tu dehn soh ih toch dehn aiy ahn sayhn taim dehn geh bak dehn sait ahn staat tu fala ahn
975,MAT,21,BZJ,jeezas ahn ih disaipl dehn mi nayli reech jeroosalem ahn dehn mi deh rait da betfayj bai di hil weh nayhn di mongt a alivz
976,MAT,21,BZJ,jeezas sen too a ih disaipl dehn hed ahn ih tel dehn seh unu goh da di vilij weh deh lee wayz hed ahn az soon az unu reech unu wahn fain wahn dongki tai op wid ih yong wan loos dehn ahn bring dehn fi mi
977,MAT,21,BZJ,if enibadi tel unu eniting jos tel dehn seh di laad need dehn
978,MAT,21,BZJ,den dehn wahn mek unu bring dehn rait away
979,MAT,21,BZJ,dis hapm soh dat weh di prafit mi seh mi kohn chroo
980,MAT,21,BZJ,ih mi seh tel di peepl a jeroosalem luk deh unu king di kohn tu unu
981,MAT,21,BZJ,luk how ih soh hombl di raid pahn wahn dongki wahn lee yong dongki
982,MAT,21,BZJ,di disaipl dehn gaahn du weh jeezas mi tel dehn fi du
983,MAT,21,BZJ,dehn bring di dongki lang wid ih lee yong wan ahn spred dehn jakit ahn ting pahn dehn bak
984,MAT,21,BZJ,den jeezas get aan
985,MAT,21,BZJ,lata peepl chroa dong dehn jakit ahn ting pahn di road ahn sohn ada wan dehn kot sohn branch aafa chree ahn spred dehn pahn di road tu
986,MAT,21,BZJ,di krowd weh midi goh lang heda jeezas ahn dehn wan weh midi fala baka ahn midi hala hozaana tu dayvid son gaad bles di wan weh kom eena di naym a di laad prayz tu gaad eena hevn wen jeezas gaahn da jeroosalem big rokshan mi dehdeh ahn peepl midi aks da hoo dat
987,MAT,21,BZJ,di krowd weh midi fala jeezas ansa seh da da prafit weh nayhn jeezas weh kohn fahn nazaret tong eena gyalilee
988,MAT,21,BZJ,den jeezas gaahn da di templ yaad ahn wail owt aala dehn wan weh midi bai ahn sel eena di yaad
989,MAT,21,BZJ,ih ton oava di moni chaynja dehn taybl ahn di bench dehn weh dehn wan weh midi sel pijin midi sidong pan
990,MAT,21,BZJ,ih tel dehn seh di skripcha seh mai hows sopoas tu bee wahn plays fi pray bot unu ton ahn intu wahn hengowt fi teef
991,MAT,21,BZJ,peepl weh mi blain ahn weh mi kripl kohn tu jeezas wen ih mi deh eena di templ yaad ahn ih heel dehn
992,MAT,21,BZJ,bot di cheef prees dehn ahn dehn wan weh teech di jooish laa mi oanli beks wen dehn si di mirakl dehn weh jeezas du ahn wen dehn yehr di pikni dehn di hala hozaana tu king dayvid son
993,MAT,21,BZJ,soh dehn seh tu jeezas yoo yehr weh dehnya pikni di seh
994,MAT,21,BZJ,ih ansa dehn seh yes ahn unu neva reed wehpaa di skripcha seh gaad chrayn pikni ahn eevn lee yong baybi fi prayz ahn
995,MAT,21,BZJ,den jeezas lef dehn ahn gaan owta di siti ahn gaahn da betani ahn ih spen di nait deh
996,MAT,21,BZJ,soon di neks maanin wen jeezas midi goh bak da jeroosalem ih mi hongri
997,MAT,21,BZJ,ih si wahn fig chree bai di roadsaid ahn gaan op tu it bot ih neva fain no fig pan it oanli soasoh leef
998,MAT,21,BZJ,den ih seh tu di fig chree yu wahn neva bayr nohmoh froot eva agen ahn sayhn taim di fig chree jrai op
999,MAT,21,BZJ,di disaipl dehn kudn bileev dehn aiy wen dehn si dat hapm ahn dehn seh da how di fig chree jrai op soh kwik
1000,MAT,21,BZJ,jeezas ansa dehn seh ah di tel unu di chroot if unu ga fayt ahn noh dowt den unu wahn ku du weh unu si ai du tu di fig chree
1001,MAT,21,BZJ,ahn pahn tap a dat unu wahn ku tel dis mongtin hais yuself op ahn hib yuself eena di see ahn ih wahn hapm
1002,MAT,21,BZJ,if yu ga fayt yu wahn geh eniting weh yu aks fa wen yu pray
1003,MAT,21,BZJ,wen jeezas gaan eena di templ yaad di cheef prees dehn ahn di jooish leeda dehn kohn tu ahn wail ih midi preech ahn dehn aks ahn seh da weh atariti yoo ga fi du dehnya ting ya
1004,MAT,21,BZJ,da hoo gi yoo dis atariti
1005,MAT,21,BZJ,jeezas tel dehn seh mek ai aks unu wahn kweschan tu
1006,MAT,21,BZJ,if unu ku ansa it den ah wahn tel unu weh ai geh di atariti fi du dehnya ting
1007,MAT,21,BZJ,tel mi da weh jan di baptis geh di atariti fi baptaiz peeplfahn gaad er fahn man
1008,MAT,21,BZJ,dehn taak it oava monks dehnself ahn seh if wi seh da fahn gaad den ih wahn aks wi den wai unu neva bileev ahn
1009,MAT,21,BZJ,bot if wi seh da fahn man wi frayd fi weh di krowd mait du wi
1010,MAT,21,BZJ,di jooish leeda dehn seh dat kaa evribadi mi bileev seh dat jan dami wahn prafit
1011,MAT,21,BZJ,soh dehn ansa jeezas seh wee noh noa
1012,MAT,21,BZJ,soh jeezas tel dehn seh wel ai noh wahn tel unu da hoo gi mee di atariti fi du dehnya ting needa
1013,MAT,21,BZJ,den jeezas aks di cheef prees ahn di jooish leeda dehn seh weh unu tink bowt dis
1014,MAT,21,BZJ,wahn man mi ga too son
1015,MAT,21,BZJ,ih gaahn tu di fos wan ahn tel ahn seh son goh goh werk eena mi plantayshan tudeh
1016,MAT,21,BZJ,di son tel ahn seh no ah noh gwehn
1017,MAT,21,BZJ,bot ih chaynj ih main ahn ih gaan enihow
1018,MAT,21,BZJ,den di pa gaahn tu di neks son ahn tel ahn di sayhn ting ahn da son seh ah gwehn bot hihn neva gaan ataal
1019,MAT,21,BZJ,soh da wich wan a dehn son du weh ih pa mi waahn
1020,MAT,21,BZJ,dehn seh di fos wan
1021,MAT,21,BZJ,jeezas tel dehn seh ah di tel unu di chroot di taks kalekta dehn ahn di prastichoot dehn wahn get eena gaad kingdom heda unu kaa jan kohn fi shoa unu how fi get rait wid gaad ahn unu neva bileev ahn
1022,MAT,21,BZJ,bot di taks kalekta dehn ahn di prastichoot dehn mi bileev ahn ahn eevn afta unu si dat unu neva chaynj fi unu main ahn bileev jan tu
1023,MAT,21,BZJ,den jeezas seh now unu yehr dis neks lee stoari wahn taim wahn man plaant owt wahn pees a lan wid grayp
1024,MAT,21,BZJ,ih fens it op ahn ih dig owt wahn hoal eena wahn big rak wehpaa dehn skweez owt di joos owta di grayp dehn
1025,MAT,21,BZJ,afta dat ih bil wahn lukowt towa ahn den ih rent di lan owt tu sohn faama
1026,MAT,21,BZJ,den hihn gaahn weh da wahn neks konchri
1027,MAT,21,BZJ,wen di taim kohn fi pik di grayp dehn di oana a di lan sen ih servant dehn fi kalek fi hihn shayr a di krap fahn di faama dehn
1028,MAT,21,BZJ,bot di faama dehn grab di servant dehn
1029,MAT,21,BZJ,dehn beet op wan a dehn dehn kil wan ahn stoan di neks wan
1030,MAT,21,BZJ,den di oana sen moa servant dan weh ih mi sen fos ahn di faama dehn chreet dehndeh wan deh sayhn laik how dehn mi chreet di fos wan dehn
1031,MAT,21,BZJ,pahn di laas ih sen ih son tu dehn
1032,MAT,21,BZJ,ih seh tu ihself dehn mos wahn rispek mi son
1033,MAT,21,BZJ,bot cho wen di faama dehn si di oana son di kohn dehn seh monks dehnself dis da di wan weh wahn inherit evriting
1034,MAT,21,BZJ,mek wi kil hihn den evriting wahn bee fi wee
1035,MAT,21,BZJ,soh dehn grab di oana son ahn pich ahn aafa di lan ahn kil ahn
1036,MAT,21,BZJ,now wen di oana a di lan kohn da weh ih wahn du tu dehn faama deh
1037,MAT,21,BZJ,dehn ansa jeezas seh ih wahn kil dehn wikid man eena di wos kaina way ahn den ih wahn rent owt di lan tu sohn ada faama weh wahn gi ahn fi hihn shayr a di krap wen di taim kohn fi dehn reep it
1038,MAT,21,BZJ,jeezas aks dehn seh unu neva reed weh di skripcha seh
1039,MAT,21,BZJ,ih seh di stoan weh di bilda dehn neva tink mi wot notn ton owt fi bee di kaanastoan weh da di moas impoatant wan owta aala dehn
1040,MAT,21,BZJ,dis da weh di laad du
1041,MAT,21,BZJ,da wahn wandaful ting fi si noh chroo
1042,MAT,21,BZJ,soh ah di tel unu gaad wahn tek weh di rait fi bee paat a ih kingdom fahn unu ahn ih wahn giv da rait tu dehn peepl weh du weh hihn seh
1043,MAT,21,BZJ,yu si enibadi weh bok dehn fut pahn datdeh stoan wahn geh brok op eena peesiz ahn enibadi weh da stoan jrap pan wahn geh mash op fain laik powda wen di cheef prees dehn ahn di farisee dehn yehr di lee stoari dehn weh jeezas midi tel dehn riyalaiz dat da dehn ih midi taak bowt
1044,MAT,21,BZJ,dehn midi chrai fain wahn way fi ares jeezas bot dehn mi frayd fi di krowd kaa di peepl dehn mi luk pahn jeezas az wahn prafit
1045,MAT,22,BZJ,jeezas mi yooz sohn lee stoari fi teech di peepl dehn agen
1046,MAT,22,BZJ,ih seh di kingdom a hevn da laik wen wahn king mi ga wahn bankwit fi ih son wedn
1047,MAT,22,BZJ,ih sen ih servant dehn fi tel dehn wan weh mi invaitid da di bankwit dat da mi taim fi dehn kohn bot dehn neva waahn kohn ataal
1048,MAT,22,BZJ,di king sen sohn neks wan a ih servant dehn tu dehn wan weh mi invaitid fi tel dehn seh luk ya di dina don redi
1049,MAT,22,BZJ,mi kow dehn ahn mi kyaaf dehn weh midi fatn op don kil aredi ahn evriting don redi unu mos kohn da di bankwit
1050,MAT,22,BZJ,bot di peepl dehn neva pay dehn no main dehn jos gaahn gaahn du dehn oan ting
1051,MAT,22,BZJ,wan gaahn da ih faam wan gaahn luk afta ih bizniz ahn di res a dehn grab di servant dehn ahn manhandl dehn ahn kil dehn
1052,MAT,22,BZJ,wel di king mi beks no miks ih sen ih soalja dehn fi kil aaf dehn merdaraz ahn bon dong dehn siti
1053,MAT,22,BZJ,den di king tel ih servant dehn seh di dina don redi bot dehn wan weh mi invaitid neva dizerv fi kohn
1054,MAT,22,BZJ,soh unu goh owt da aala di schreet kaana dehn ahn invait evribadi weh unu ku fain da di bankwit
1055,MAT,22,BZJ,di servant dehn gaan owt da di schreet dehn ahn haal een aal hoo dehn kuda mi fain gud ahn bad soh di wedn haal mi ful op wid ges
1056,MAT,22,BZJ,bot wen di king kohn kohn meet di ges dehn ih noatis seh dat wahn man mi dehdeh weh neva mi gat aan di prapa kaina kloaz weh yu fi wayr da wedn
1057,MAT,22,BZJ,soh ih seh tu di man mi breda da how yoo get een ya widowt di prapa kaina kloaz
1058,MAT,22,BZJ,di man neva noa weh fi seh
1059,MAT,22,BZJ,den di king seh tu ih servant dehn tai op fi hihn han ahn ih fut dehn ahn pich ahn owt eena daak weh peepl wahn di baal ahn grain op dehn teet eena payn
1060,MAT,22,BZJ,yu si lat geh invaitid bot oanli lee bit a peepl geh pik
1061,MAT,22,BZJ,den di farisee dehn gaahn gaahn plan op how fi chrik jeezas mek ih seh sohnting weh ih noh fi seh
1062,MAT,22,BZJ,soh dehn sen fi dehn disaipl dehn lang wid sohn peepl weh fala herod fi aks ahn seh now teecha wee noa seh dat yoo da wahn aanis ahn rispektabl man ahn yoo teech di chroot bowt how gaad waahn peepl fi liv
1063,MAT,22,BZJ,yu chreet evribadi sayhn way noh kay da hoo dehn
1064,MAT,22,BZJ,soh tel wi weh yoo tink
1065,MAT,22,BZJ,ih rait fi pay taks tu seeza er nat
1066,MAT,22,BZJ,bot jeezas mi noa seh dat dehn midi haaba loan wikidnis eena dehn haat soh ih tel dehn seh unu hipokrit unu da wai unu di chrai chrik mi
1067,MAT,22,BZJ,shoa mi wahn moni weh unu yooz fi pay taks wid
1068,MAT,22,BZJ,dehn gi ahn wahn silva moni
1069,MAT,22,BZJ,den jeezas aks dehn seh hoofa hed stamp pahn dis moni ahn hoofa naym rait pan it
1070,MAT,22,BZJ,dehn ansa ahn seh seeza
1071,MAT,22,BZJ,den jeezas tel dehn seh wel den unu gi seeza weh bilangz tu seeza ahn gi gaad weh bilangz tu gaad
1072,MAT,22,BZJ,dehn mi shak wen dehn yehr dis soh dehn lef ahn ahn gaahn hoahn
1073,MAT,22,BZJ,da sayhn day deh sohn sadyusee kohn tu jeezas wid wahn kweschan
1074,MAT,22,BZJ,dehn da wahn groop weh bileev seh peepl noh wahn rayz op bak fahn di ded
1075,MAT,22,BZJ,dehn aks ahn seh teecha moaziz mi seh dat if wahn man ded ahn ih neva did ga no pikni wid ih waif den ih breda fi marid tu di waif weh hihn ded lef ahn ga pikni wid shee fi kehr aan di ded breda naym
1076,MAT,22,BZJ,wel yu mi ga dehnya sebm breda weh wi mi noa bowt
1077,MAT,22,BZJ,di fos wan marid ahn ded widowt ga no pikni soh di sekant breda marid di waif weh hihn ded lef
1078,MAT,22,BZJ,den da breda ded ahn hihn neva ga no pikni needa ahn di waif marid tu di neks breda ahn rait soh ih gaan aan til shee en op di marid tu aala di breda dehn
1079,MAT,22,BZJ,wel pahn di en di laydi shee ded tu
1080,MAT,22,BZJ,soh wen di day kohn fi ded peepl kohn bak tu laif hoofa waif shee wahn bee laik how di hoal sebm a dehn mi marid tu ahn
1081,MAT,22,BZJ,jeezas ansa dehn seh unu rang kaa unu noh noa di skripcha ner how powaful gaad powaful
1082,MAT,22,BZJ,yu si wen peepl rayz op bak fahn di ded pahn rezorekshan day nobadi wahn geh marid tu nobadi
1083,MAT,22,BZJ,dehn wahn bee sayhn laik di aynjel dehn weh deh da hevn
1084,MAT,22,BZJ,bot az tu weda peepl wahn rayz op bak fahn di ded unu neva reed weh gaad mi seh tu unu
1085,MAT,22,BZJ,ih seh ai da di gaad a aybraham ahn aizak ahn jaykop
1086,MAT,22,BZJ,hihn da noh di gaad a ded peepl bot ih da di gaad a peepl weh livin
1087,MAT,22,BZJ,wen di krowd dehn yehr weh jeezas seh dehn mi kwait sopraiz bowt weh ih midi teech
1088,MAT,22,BZJ,wen di farisee dehn yehr seh dat jeezas mi shet di sadyusee dehn mowt dehn gyada tugeda ahn wan a dehn weh dami wahn teecha a di jooish laa aks ahn wahn kweschan fi tes ahn
1089,MAT,22,BZJ,ih seh teecha da wich wan a di komanment dehn eena moaziz laa da di moas impoatant wan
1090,MAT,22,BZJ,jeezas tel ahn seh yu fi lov di laad yu gaad wid aala yu haat ahn wid aala yu soal ahn wid aala yu main
1091,MAT,22,BZJ,dis da di fos komanment ahn da di moas impoatant wan
1092,MAT,22,BZJ,ahn di sekant wan impoatant tu
1093,MAT,22,BZJ,ih seh lov yu nayba sayhn laik how yu lov yuself
1094,MAT,22,BZJ,soh di hoal a moaziz laa ahn evriting weh di oal taim prafit dehn mi rait kom op tu dehndeh too komanment
1095,MAT,22,BZJ,now laik how di farisee dehn mi stil dehdeh tugeda jeezas aks dehn dis kweschan da weh unu tink bowt di krais
1096,MAT,22,BZJ,da hoofa famili lain hihn wahn kohn fram
1097,MAT,22,BZJ,dehn ansa ahn seh fahn king dayvid famili lain
1098,MAT,22,BZJ,den jeezas aks dehn seh soh da how kom di hoali spirit kaal di krais laad wen ih midi taak chroo dayvid bak den
1099,MAT,22,BZJ,dis da weh dayvid mi seh di laad seh tu mai laad sidong rait ya pahn mi rait han said til ah put yu enimi dehn anda yu fut
1100,MAT,22,BZJ,now if dayvid mi kaal di krais laad den da how di krais ku kohn dong chroo dayvid famili lain
1101,MAT,22,BZJ,non a dehn kudn ansa ahn ahn fahn deh goh bak nat anada soal mi dayr aks jeezas wahn nada kweschan
1102,MAT,23,BZJ,den jeezas seh tu di krowd a peepl dehn ahn tu ih disaipl dehn di farisee dehn ahn dehn wan weh teech di jooish laa ga di atariti fi tel unu weh moaziz laa meen
1103,MAT,23,BZJ,soh unu mos du weh dehn tel unu fi du bot noh du weh dehn du kaa dehn dehnself noh du weh di laa seh
1104,MAT,23,BZJ,dehn pak op peepl wid wahn hoal pail a schrik roolz weh da laik wahn big berdn pahn dehn bak ahn dehn noh lif wan finga fi mek it eni eeziya fi dehn bayr
1105,MAT,23,BZJ,dehn du evriting jos fi mek peepl noatis dehn
1106,MAT,23,BZJ,dehn mek di lee kays dehn weh dehn kehr rong skripcha vers eena ekschra big ahn luk how lang di tasl dehn pahn dehn gong wen dehn goh da bankwit er da di meetn plays dehn dehn lov fi kak op rait da front seet
1107,MAT,23,BZJ,ahn dehn laik wen peepl hayl dehn op wen dehn waak owta tong ahn dehn laik wen dehn kaal dehn teecha
1108,MAT,23,BZJ,bot unu noh fi mek nobadi kaal unu teecha kaa unu oanli ga wan teecha ahn aala unu deh pahn di sayhn levl
1109,MAT,23,BZJ,ahn noh kaal nobadi dong ya pahn ert unu faada kaa unu oanli ga wan faada ahn hihn deh op da hevn
1110,MAT,23,BZJ,unu noh fi mek dehn kaal unu maasta needa kaa unu oanli ga wan maasta ahn hihn da di krais
1111,MAT,23,BZJ,yu si di moas impoatant persn monks unu fi bee fi unu servant
1112,MAT,23,BZJ,gaad wahn hombl enibadi weh prayz op dehnself ahn hihn wahn prayz op enibadi weh hombl dehnself
1113,MAT,23,BZJ,bot unu teecha a di laa ahn unu farisee unu een fi big chrobl
1114,MAT,23,BZJ,unu hipokrit unu da unu kip bak peepl fahn get eena di kingdom a hevn
1115,MAT,23,BZJ,unu unuself noh gwehn een ahn unu noh waahn nobadi els goh een needa
1116,MAT,23,BZJ,unu teecha a di laa ahn unu farisee unu een fi big chrobl
1117,MAT,23,BZJ,unu hipokrit unu unu swindl dehn poa lee wido owta dehn hows ahn lat ahn den unu ton rong ahn seh sohn lang pryaaz jos fi shoa aaf
1118,MAT,23,BZJ,sayka dat unu wosa wahn geh ponish moa dahn enibadi els unu teecha a di laa ahn unu farisee unu een fi big chrobl
1119,MAT,23,BZJ,unu hipokrit unu unu chravl kraas lan ahn see jos fi get wan persn fi jain unu rilijan
1120,MAT,23,BZJ,den sayka unu da persn geh soh wikid dat ih dizerv fi goh da hel too taimz az moch az unu
1121,MAT,23,BZJ,unu een fi big chrobl
1122,MAT,23,BZJ,unu sopoas tu leed ada peepl bot unu unuself blain
1123,MAT,23,BZJ,unu tel peepl dat if dehn sway bai di templ dehn noh hafu kip dehn oat dehn oanli hafu kip it if dehn sway bai di goal eena di templ
1124,MAT,23,BZJ,unu blain fool unu wich wan grayta di goal er di templ weh mek di goal hoali
1125,MAT,23,BZJ,ahn unu seh dat da noh notn fi brok wahn oat if unu mi sway bai di alta bot if unu mi sway bai di gif pahn di alta den unu hafu kip di oat
1126,MAT,23,BZJ,unu blain sa wich wan grayta di gif er di alta weh mek di gif hoali
1127,MAT,23,BZJ,soh enibadi weh sway bai di alta di sway bai evriting weh deh pan it ahn enibadi weh sway bai di templ di sway bai di templ ahn bai gaad weh liv deh
1128,MAT,23,BZJ,ahn enibadi weh sway bai hevn di sway bai gaad chroan ahn bai gaad weh di sidong pan it
1129,MAT,23,BZJ,unu teecha a di laa ahn unu farisee unu een fi big chrobl
1130,MAT,23,BZJ,unu hipokrit unu unu gi ten persent a evriting tu gaad rait dong tu unu seeznin dehn laik mint ahn dil ahn kyoomin
1131,MAT,23,BZJ,notn noh rang wid dat kaa dat da weh di laa seh fi du bot unu noh pay main tu di ting dehn eena di laa weh reeli impoatant laik chreet peepl fyaa ahn ga mersi ahn fayt
1132,MAT,23,BZJ,unu da sohn blain gaid
1133,MAT,23,BZJ,unu schrayn owt wahn lee flai owta unu jrink bot unu wahn swala wahn hoal kyamil unu teecha a di laa ahn unu farisee unu een fi big chrobl
1134,MAT,23,BZJ,unu hipokrit unu unu mek shoar unu kleen evriting pahn di owtsaid weh peepl ku si laik unu kop ahn unu playt ahn soh bot eena unu haat unu greedi ahn selfish no miks unu blain farisee unu kleen di eensaid a di kop fos den di owtsaid wahn kleen tu
1135,MAT,23,BZJ,unu teecha a di laa ahn unu farisee unu een fi big chrobl
1136,MAT,23,BZJ,unu hipokrit unu kaa unu da sayhn laik dehn grayv weh paynt wait ahn luk priti pahn di owtsaid bot eensaid dehn ful op a ded peepl boan ahn ting weh di ratn
1137,MAT,23,BZJ,da sayhn way wid unupahn di owtsaid unu luk soh raichos bot eensaid unu da reel hipokrit ahn unu wikid no miks
1138,MAT,23,BZJ,unu teecha a di laa ahn unu farisee unu een fi big chrobl
1139,MAT,23,BZJ,unu hipokrit unu kaa unu bil toom fi di prafit dehn ahn unu priti op di grayv dehn fi ada raichos peepl ahn den unu seh if wee mi liv eena fi wee ansesta dehn dayz wee neva mi wahn tek paat lang wid dehn ahn kil di prafit dehn
1140,MAT,23,BZJ,wen unu seh dat unu agree dat unu kohn dong chroo di famili lain a dehn wan weh mi merda di prafit dehn
1141,MAT,23,BZJ,wel unu goh hed ahn finish weh unu ansesta dehn staat den
1142,MAT,23,BZJ,unu da snayk ahn unu pa dehn dami snayk tu da how unu wahn get weh fahn geh kandem tu hel
1143,MAT,23,BZJ,wel ah wahn sen sohn prafit tu unu ahn sohn man weh waiz ahn sohn teecha a di laa
1144,MAT,23,BZJ,unu wahn nayl som a dehn pahn kraas ahn kil dehn ahn unu wahn flag sohn eena unu meetn plays dehn ahn ron dehn fahn tong tu tong
1145,MAT,23,BZJ,sayka dat di blod a aala di inosent peepl dehn weh geh kil pahn ert wahn deh pahn unu hed
1146,MAT,23,BZJ,dat meen unu wahn gilti a di blod a aybl weh mi raichos rait dong tu zakaraiya weh dami berakaiya son
1147,MAT,23,BZJ,dehn mi kil hihn bitween di templ ahn di alta
1148,MAT,23,BZJ,ah di tel unu di chroot aala dis wahn kohn pahn dis jenarayshan
1149,MAT,23,BZJ,aiy jeroosalem jeroosalem yoo da di siti weh kil aaf di prafit dehn unu stoan gaad mesinja dehn yu noa humoch taim ah mi waahn gyada op yu peepl dehn tugeda laik how wahn hen wuda protek ih baybi chikin dehn anda ih wing
1150,MAT,23,BZJ,bot unu neva waahn mek ah du it
1151,MAT,23,BZJ,ahn now si gaad noh deh eena yu templ nohmoh
1152,MAT,23,BZJ,kaa ah di tel unu unu noh wahn si mi agen til wen unu seh gaad bles di wan weh kom eena di naym a di laad
1153,MAT,24,BZJ,jeezas kom owta di templ ahn az ih midi waak weh ih disaipl dehn kom op tu ahn ahn staat tu paint owt aala di bildin dehn weh dami paat a di templ
1154,MAT,24,BZJ,den jeezas aks dehn seh unu si aala dehn bildin ya
1155,MAT,24,BZJ,wel ah di tel unu di chroot aala dehnya bildin ya wahn geh nak dong flat nat wan stoan wahn lef pahn tap a di neks
1156,MAT,24,BZJ,layta wen jeezas midi sidong pahn di hil weh nayhn di mongt a alivz di disaipl dehn kohn tu ahn praivitwan ahn seh tel wi da wen aala dehnya ting wahn hapm
1157,MAT,24,BZJ,ahn weh wahn hapm fi mek wi noa dat da taim fi yu kohn bak ahn dat da taim fi di werl kohn tu wahn en
1158,MAT,24,BZJ,jeezas ansa dehn seh unu wach owt ahn noh mek nobadi fool unu
1159,MAT,24,BZJ,lata peepl wahn kohn di yooz mai naym di seh ai da di krais ahn dehn wahn fool op lata peepl
1160,MAT,24,BZJ,unu wahn yehr waar di brok owt kloas tu unu ahn unu wahn yehr nyooz bowt waar weh di goh aan faar fahn unu
1161,MAT,24,BZJ,bot si dat unu noh fraitn kaa ting laik dehnya hafu hapm bot dat noh meen dat da taim fi di en kohn yet
1162,MAT,24,BZJ,lata difrent nayshan ahn kingdom wahn waar gens wan anada
1163,MAT,24,BZJ,peepl wahn di staav aal oava ahn lata ertwayk wahn deh da difrent plays
1164,MAT,24,BZJ,aala dehn ting deh da jos di biginin a plenti sofarin jos laik wen wahn pregnant uman di staat tu goh eena layba
1165,MAT,24,BZJ,den dehn wahn han unu oava mek dehn persikyoot unu ahn kil unu ahn sayka weh unu bileev eena mee aala di nayshan dehn wahn hayt unu
1166,MAT,24,BZJ,den lata peepl wahn stap bileev eena mi ahn dehn wahn sel owt wan anada ahn hayt wan anada
1167,MAT,24,BZJ,ahn dehn wahn ga lata faals prafit weh wahn kohn ahn fool op lata peepl
1168,MAT,24,BZJ,sayka weh moa ahn moa wikidnis wahn deh lata peepl lov wahn geh koal tuwaadz wan anada
1169,MAT,24,BZJ,bot enibadi weh stay faytful tu mee tu di en wahn sayv
1170,MAT,24,BZJ,ahn di gud nyooz bowt di kingdom a hevn wahn geh preech oava di hoal werl soh dat aala di nayshan dehn ku yehr di chroot ahn den di en wahn kohn
1171,MAT,24,BZJ,di taim wahn kohn wen unu wahn si di harabl ting weh gaad hayt di moas weh kaaz dischrokshan di stan op eena di hoali plays
1172,MAT,24,BZJ,dis da weh di prafit danyel mi rait bowt
1173,MAT,24,BZJ,mek evribadi weh reed dis andastan weh ih meen wen unu si dat hapm mek aala dehn wan weh deh eena judeeya dischrik hori ron goh da di mongtin dehn
1174,MAT,24,BZJ,if enibadi deh pahn dehn howstap noh mek dehn bada kohn dong kohn geh notn fahn owta di hows
1175,MAT,24,BZJ,ahn noh mek nobadi weh deh owt eena di feel eevn goh bak goh geh dehn koat
1176,MAT,24,BZJ,eena dehn dayz deh ih wahn bee harabl fi dehn laydi weh pregnant ahn dehn wan weh ga yong baybi pray gaad dat dis noh hapm joorin koal weda taim kaa di chrobl weh di kom eena dehndeh dayz deh wahn bee moa terabl dahn eniting weh mi eva deh fahn di biginin a di werl til tudeh day
1177,MAT,24,BZJ,ahn notn laik dat noh wahn eva deh agen
1178,MAT,24,BZJ,bot gaad mi don kot shaat di amonk a dayz eena dehn taim deh jos sayka fi hihn speshal wan dehn weh hihn pik
1179,MAT,24,BZJ,if ih neva du dat den nobadi wuda lef alaiv
1180,MAT,24,BZJ,den if enibadi tel unu luk si di krais ya er si ahn deh unu noh bileev dehn
1181,MAT,24,BZJ,faals krais ahn faals prafit wahn kohn ahn perfaam lata big mirakl ahn wandaz fi chrai chrik eevn dehn speshal wan dehn weh gaad pik if dat kuda mi hapm
1182,MAT,24,BZJ,si ah don waan unu heda taim
1183,MAT,24,BZJ,soh if dehn tel unu si luk ih deh eena di dezert unu noh fi goh owt goh luk far ahn
1184,MAT,24,BZJ,if dehn seh si luk ih deh eena wahn seekrit plays noh bileev dehn needa
1185,MAT,24,BZJ,kaa sayhn laik how yu si how laitnin flash kraas di skai fahn ees tu wes da rait soh ih wahn bee wen di son a man kohn bak
1186,MAT,24,BZJ,eniway wehpaa ded badi deh da rait dehsoh jranko wahn gyada
1187,MAT,24,BZJ,rait afta dehn dayz a sofarin di son wahn geh daak daak ahn di moon noh wahn shain
1188,MAT,24,BZJ,di staar dehn wahn jrap owta di skai ahn evriting owt eena spays wahn geh shayk op
1189,MAT,24,BZJ,da taim deh di sain dat di son a man di kohn wahn apyaa eena di skai ahn aala di peepl dehn pahn di ert wahn baal
1190,MAT,24,BZJ,dehn wahn si di son a man di kom eena di klowd dehn a di skai wid powa ahn ih wahn di shain eena aala ih gloari
1191,MAT,24,BZJ,ahn ih wahn sen owt ih aynjel dehn wid wahn big chrompit blaas ahn dehn wahn gyada aala fi hihn speshal peepl dehn weh hihn pik fahn wan en a di ert tu di neks
1192,MAT,24,BZJ,now ah waahn unu laan wahn lesn fahn di fig chree wen unu si di branch dehn geh saaf ahn green ahn dehn staat tu put owt leef unu noa seh dat da nayli taim fi soma
1193,MAT,24,BZJ,sayhn way wen unu si aala dehnya ting di hapm unu wahn noa seh dat di taim fi di son a man kohn bak deh kloas kloas rait da unu doa mowt ah di tel unu di chroot di peepl dehn fahn dis jenarayshan noh wahn ded owt til aala dehnya ting don hapm
1194,MAT,24,BZJ,hevn ahn ert wahn don weh wid bot weh ai di seh wahn stay fareva
1195,MAT,24,BZJ,nobadi noh noa di day ner di owa wen dehn ting wahn hapm
1196,MAT,24,BZJ,di aynjel dehn eena hevn noh noa ahn di son a man noh noa needa
1197,MAT,24,BZJ,oanli di faada noa dat
1198,MAT,24,BZJ,sayhn laik how ting mi stan eena noawa dayz da rait soh ih wahn bee wen di son a man kohn bak
1199,MAT,24,BZJ,eena dehn dayz bifoa di flod peepl midi eet op ahn jrink op laik notn ahn dehn midi geh marid ahn soh rait op tu di veri day wen noawa gaan eena di aak ahn dehn neva noa weh kech dehn til wen di flod kohn ahn wash aala dehn weh
1200,MAT,24,BZJ,da rait soh ih wahn bee wen di son a man kohn bak
1201,MAT,24,BZJ,too peepl wahn deh owt eena di feel wan a dehn wahn geh tek weh ahn di neks wan wahn geh lef bihain
1202,MAT,24,BZJ,too laydi wahn di grain weet wid wahn han mil wan a dehn wahn geh tek weh ahn di neks wan wahn geh lef bihain
1203,MAT,24,BZJ,soh unu kip pahn di lukowt kaa unu noh noa weh day unu laad di kohn bak
1204,MAT,24,BZJ,bot andastan dis if di oana a di hows mi noa weh paat a di nait di teef mi wahn kohn ih mi wahn deh pahn di lukowt ahn ih neva mi wahn mek dehn brok eena ih hows
1205,MAT,24,BZJ,soh unu mos redi tu kaa di son a man di kohn wen unu lees ekspek
1206,MAT,24,BZJ,soh da hoo da wahn servant weh waiz weh ih baas ku pen pan
1207,MAT,24,BZJ,da di wan weh ih baas wahn put in chaaj a aala di servant dehn eena ih hows da servant wahn si tu it dat evribadi weh werk eena ih hows geh dehn food tu taim
1208,MAT,24,BZJ,ih wahn gud fi da servant if ih baas kohn bak ahn fain ahn di du di jab weh ih lef ahn fi du
1209,MAT,24,BZJ,ah di tel unu di chroot dat da di wan weh di baas wahn put in chaaj a evriting weh ih oan
1210,MAT,24,BZJ,bot sopoaz da servant wikid ahn ih seh tu ihself mai baas hihn di tek lang fi kohn
1211,MAT,24,BZJ,soh ih staat tu beet op di ada servant dehn ahn staat tu eet op ahn jrink op wid ih jronkin fren dehn
1212,MAT,24,BZJ,soh den fi hihn baas wahn kohn wahn day ahn wahn taim wen da servant lees ekspek
1213,MAT,24,BZJ,ih baas wahn ponish ahn bad ahn sen ahn sayhn plays weh aala di hipokrit dehn deh
1214,MAT,24,BZJ,lata baalin wahn dehdeh ahn peepl teet wahn di nak op gens wan anada
1215,MAT,25,BZJ,eena dehn taim deh di kingdom a hevn wahn stan jos laik ten braidzmayd weh kehr dehn lamp dehn ahn gaahn fi meet di groom
1216,MAT,25,BZJ,wel faiv a di braidzmayd dehn mi schupid ahn di neks faiv mi ga sens
1217,MAT,25,BZJ,di faiv schupid wan dehn neva kehr no ail fi dehn lamp bot di neks wan dehn mi ga nof sens fi kehr ekschra ail wid dehn
1218,MAT,25,BZJ,wel di groom midi tek lang fi kohn ahn di braidzmayd dehn midi geh sleepi soh dehn lidong fi tek wahn lee sleep
1219,MAT,25,BZJ,twelv aklak da nait sohnbadi hala seh unu luk di groom di kohn unu kom owt kohn meet ahn
1220,MAT,25,BZJ,aal di braidzmayd dehn get op fi geh dehn lamp redi
1221,MAT,25,BZJ,den di schupid wan dehn aks di ada wan dehn seh gi wi som a unu ail noh
1222,MAT,25,BZJ,fi wee lamp dehn di owt
1223,MAT,25,BZJ,bot di sensabl wan dehn ansa dehn seh wee noh ga nof ail fi aala wi
1224,MAT,25,BZJ,unu beta goh da shap goh bai fi unuself
1225,MAT,25,BZJ,bot wail dehn gaahn bai ail di groom kohn ahn dehn wan weh mi redi gaan eena di wedn bankwit wid ahn ahn dehn lak di doa
1226,MAT,25,BZJ,aftawodz wen di faiv schupid braidzmayd dehn kohn bak dehn stan op owtsaid di hala sa oapm di doa fi wi noh
1227,MAT,25,BZJ,bot di groom hala bak seh fi tel unu di chroot mee noh noa da hoo unu soh unu hafu aalwayz bee redi kaa unu noh noa di day ner di owa wen di son a man wahn kohn bak
1228,MAT,25,BZJ,ahn den tu di kingdom a hevn da laik wahn man weh mi gwehn pahn wahn lang chrip
1229,MAT,25,BZJ,ih kaal ih servant dehn ahn lef dehn in chaaj a aala weh ih mi ga
1230,MAT,25,BZJ,ih lef moni wid dehn akaadn tu weh dehn kuda mi handl
1231,MAT,25,BZJ,ih gi wan a dehn faiv towzn dalaz wahn neks wan too towzn ahn wahn nada wan wan towzn
1232,MAT,25,BZJ,den di man gaan
1233,MAT,25,BZJ,di servant weh mi geh di faiv towzn dalaz gaahn schrayt gaahn inves di moni ahn ih mek faiv towzn moa dalaz
1234,MAT,25,BZJ,rait soh di wan weh mi geh too towzn dalaz gaan ahn mek too moa towzn pahn tap a it
1235,MAT,25,BZJ,bot di wan weh mi geh wan towzn dalaz gaan ahn dig wahn hoal eena di grong ahn haid di moni weh ih baas mi gi ahn
1236,MAT,25,BZJ,wel afta wahn lang taim di servant dehn baas kohn bak fi si weh dehn mi du wid ih moni
1237,MAT,25,BZJ,di fos servant weh mi geh di faiv towzn dalaz kom op ahn seh si sa yu gi mi faiv towzn dalaz an ah mek faiv towzn moa pahn tap a it
1238,MAT,25,BZJ,di baas tel ahn seh yu du gud yu da wahn gud servant weh ah ku chros
1239,MAT,25,BZJ,yu shoa mi seh yu ku handl lee bit a ting soh ah wahn put yu in chaaj a lat moa ting
1240,MAT,25,BZJ,kohn kohn selibrayt wid mi
1241,MAT,25,BZJ,di servant weh mi geh too towzn dalaz kom op ahn seh si sa ah mek too moa towzn dalaz
1242,MAT,25,BZJ,ih baas seh yoo du gud tu ahn yoo da wahn gud servant weh ah ku chros
1243,MAT,25,BZJ,yu shoa mi seh yu ku handl lee bit a moni soh ah wahn put yu in chaaj a lat moa ting
1244,MAT,25,BZJ,kohn kohn selibrayt wid mi
1245,MAT,25,BZJ,den di wan hihn weh mi geh wan towzn dalaz kom op ahn seh wel sa ah mi noa seh yoo da wahn haad man weh reep wehpaa yu neva plaant ahn tek owt weh yu neva put een an ai mi frayd soh ah gaan ahn haid yu moni eena di grong
1246,MAT,25,BZJ,si yu moni ya sa bot ih baas seh yu wikid ahn layzi servant yu laik how yu mi noa seh ah mi reep wichpaa ah neva plaant ahn tek owt weh ah neva put een den at lees yu kuda mi put mi moni da bank soh dat ah kuda mi kalek inchres pan it
1247,MAT,25,BZJ,den di baas seh tek weh di moni weh ah mi gi hihn ahn gi di servant weh ga ten towzn dalaz
1248,MAT,25,BZJ,kaa evribadi weh ga wahn geh moa ahn dehn wahn ga lat lat lat
1249,MAT,25,BZJ,bot az fi dehn wan weh noh ga notn eevn weh dehn ga wahn geh tek weh fahn dehn
1250,MAT,25,BZJ,az fi dis wotlis servant hihn pich hihn way owtsaid eena daak weh peepl wahn loan di baal ahn grain op dehn teet
1251,MAT,25,BZJ,wen di son a man kohn az king eena aala ih gloari lang wid aala di aynjel dehn ih wahn sidong pahn ih raiyal chroan
1252,MAT,25,BZJ,den di peepl dehn fahn aala di nayshan dehn wahn gyada fronta ahn ahn hihn wahn separayt di peepl dehn fahn wan anada sayhn laik how wahn shepad separayt di sheep dehn fahn di goat dehn
1253,MAT,25,BZJ,ahn ih wahn put dehn peepl weh da laik sheep pahn ih rait han said ahn dehn wan weh da laik goat pahn ih lef
1254,MAT,25,BZJ,den di king wahn tel dehn wan weh deh pahn ih rait han said seh unu weh mi faada bles unu kohn kohn get unu legisi weh da di kingdom weh mi faada geh redi fi unu fahn wen di werl mi fos mek kaa ah mi hongri ahn unu feed mi ah mi tersti ahn unu gi mi ting fi jrink ah dami wahn schraynja ahn unu welkom mi eena unu hows
1255,MAT,25,BZJ,ah mi naykid ahn unu gi mi kloaz ah mi sik ahn unu tek kayr a mi ah mi deh eena jayl ahn unu kohn kohn luk fi mi
1256,MAT,25,BZJ,den dehn peepl weh rait wid gaad wahn seh laad da wen wee mi si yoo hongri ahn feed yu er si yu tersti ahn gi yu ting fi jrink
1257,MAT,25,BZJ,ahn da wen wee mi si yu laik wahn schraynja ahn tek yu een er si yu naykid ahn gi yu kloaz
1258,MAT,25,BZJ,ahn da wen wi mi si yu sik er eena jayl ahn gaahn luk fi yu
1259,MAT,25,BZJ,den di king wahn ansa dehn seh ah di tel unu di chroot wateva unu du fi eevn di lees a dehn wan weh bilangz tu mee unu di du it fi mee tu
1260,MAT,25,BZJ,den ih tel dehn wan weh deh pahn ih lef han said seh unu weh deh anda gaad kers unu get away fahn mi unu gwehn eena di faiya weh wahn neva owtda faiya weh mek fi di devl ahn fi hihn aynjel dehn
1261,MAT,25,BZJ,kaa ah mi hongri ahn unu neva gi mi notn fi eet ah mi tersti ahn unu neva gi mi notn fi jrink ah dami wahn schraynja ahn unu neva tek mi een an ah mi naykid ahn unu neva gi mi no kloaz ah mi sik an ah mi eena jayl ahn unu neva eevn kohn luk fi mi
1262,MAT,25,BZJ,dehn anaal wahn aks ahn seh laad da wen wi mi si yoo hongri er tersti er wahn schraynja er naykid er sik er eena jayl ahn wi neva tek kayr a yu
1263,MAT,25,BZJ,den di king wahn ansa dehn seh ah di tel unu di chroot jos laik how unu neva du it fi nat eevn di lees wan a dehn wan weh bilangz tu mee unu neva du it fi mee needa
1264,MAT,25,BZJ,ahn den dehn wan deh wahn goh tu fi dehn ponishment weh wahn laas fareva bot dehn wan weh rait wid gaad wahn goh goh liv wid hihn fareva
1265,MAT,26,BZJ,wen jeezas mi don seh aala dehn ting ih tel ih disaipl dehn seh unu noa dat di paasoava selibrayshan wahn staat eena too dayz ahn dehn wahn han oava di son a man fi mek dehn kroosifai ahn
1266,MAT,26,BZJ,wail dis di goh aan di cheef prees dehn ahn di jooish leeda dehn midi ga wahn meetn da kaiyafas di hai prees hows
1267,MAT,26,BZJ,dehn nak hed tugeda fi chrai fain sohn kaina way fi ares jeezas ahn kil ahn
1268,MAT,26,BZJ,bot dehn seh wi noh waahn du it wail di selibrayshan di goh aan kaa dat ku spaak aaf raiyat monks di peepl dehn
1269,MAT,26,BZJ,now jeezas mi deh da betani da saiman hows
1270,MAT,26,BZJ,saiman da wahn man weh mi ga leprosi
1271,MAT,26,BZJ,wahn laydi kom op tu jeezas ahn shee mi ga wahn ekspensiv perfyoom weh mi deh eena wahn batl weh mek owta alabasta stoan
1272,MAT,26,BZJ,ih tek di perfyoom ahn poar it pahn jeezas hed wail ih mi deh rong di taybl
1273,MAT,26,BZJ,wen di disaipl dehn si dat dehn mi beks no miks ahn dehn shush monks dehnself seh dat da ways dehn kuda mi sel dis perfyoom fi wahn lata moni ahn dehn kuda mi gi di moni tu di poa peepl dehn
1274,MAT,26,BZJ,jeezas mi don noa weh dehn midi seh soh ih tel dehn seh lef di laydi loan noh
1275,MAT,26,BZJ,shee du wahn nais ting fi mi
1276,MAT,26,BZJ,poa peepl wahn aalwayz deh wid unu bot unu noh wahn aalwayz ga mee
1277,MAT,26,BZJ,wen shee mi poar owt dis perfyoom pahn mi ih midi geh mi redi fi wen dehn wahn beri mi
1278,MAT,26,BZJ,ah di tel unu di chroot eniway eena di hoal werl weh dehn preech dis gud nyooz dehn wahn memba shee ahn taak bowt weh shee mi du
1279,MAT,26,BZJ,den joodas iskariyat weh dami wan a di twelv disaipl dehn gaahn da di cheef prees dehn
1280,MAT,26,BZJ,ahn joodas aks dehn seh weh unu wahn gi mi if ah help unu ares jeezas
1281,MAT,26,BZJ,dehn konk owt terti pees a silva ahn gi ahn
1282,MAT,26,BZJ,fahn deh goh bak ih staat tu luk fi di karek taim wen ih kuda mi sel ahn owt tu dehn
1283,MAT,26,BZJ,now pahn di fos day a di paasoava selibrayshan wen di jooish peepl dehn eet bred weh mek widowt ees di disaipl dehn gaahn tu jeezas ahn aks ahn seh wehpaa yu waahn wi goh set op fi mek yu eet di paasoava dina
1284,MAT,26,BZJ,ih tel dehn seh goh eena di siti tu wahn sertn man ahn tel ahn seh dat di teecha seh ih taim nayli op
1285,MAT,26,BZJ,ih gwehn goh selibrayt di paasoava dina wid ih disaipl dehn eena yu hows
1286,MAT,26,BZJ,soh di disaipl dehn du weh jeezas mi tel dehn ahn dehn geh di paasoava dina redi
1287,MAT,26,BZJ,wen eevnin kohn jeezas mi deh rong di taybl wid di twelv disaipl dehn
1288,MAT,26,BZJ,ahn wail dehn midi eet ih seh ah di tel unu di chroot wan a unu wahn sel mi owt
1289,MAT,26,BZJ,dis oanli bada di disaipl dehn
1290,MAT,26,BZJ,soh wan afta di ada dehn staat aks ahn seh ih kyaahn bee mee rait laad
1291,MAT,26,BZJ,ih ansa dehn seh di wan weh wahn sel mi owt da di wan weh don dip ih bred eena di bowl wid mi
1292,MAT,26,BZJ,di son a man wahn ded jos laik di oal taim prafit dehn mi seh bot loan bad wahn fala di wan weh sel ahn owt
1293,MAT,26,BZJ,ih wuda mi beta fi hihn if ih neva eevn baan den joodas di sayhn wan weh mi wahn sel ahn owt seh ih kyaahn bee mee rait teecha
1294,MAT,26,BZJ,jeezas ansa ahn seh yes da yoo sayhn wan
1295,MAT,26,BZJ,wail dehn midi eet jeezas pik op di bred ahn tank gaad far it
1296,MAT,26,BZJ,den ih brok it ahn gi ih disaipl dehn ahn seh unu tek it ahn eet it
1297,MAT,26,BZJ,dis da mai badi
1298,MAT,26,BZJ,den ih tek di kop ahn tank gaad far it ahn ih gi ih disaipl dehn ahn ih tel dehn seh aala unu jrink fahn di kop
1299,MAT,26,BZJ,dis da fi mee blod weh da di nyoo agreement weh gaad mek wid ih peepl dehn
1300,MAT,26,BZJ,dis blod wahn poar owt fi lata peepl soh dat gaad ku fagiv dehn sin dehn
1301,MAT,26,BZJ,ah di tel unu fahn ya goh bak ah noh wahn jrink nohmoh wain til da day wen ah jrink nyoo wain wid unu eena mi faada kingdom
1302,MAT,26,BZJ,wen dehn don sing wahn him dehn gaan owt da di hil weh nayhn di mongt a alivz
1303,MAT,26,BZJ,den jeezas tel dehn seh tunait tunait aala unu wahn ron weh lef mi sayka weh wahn hapm tu mee kaa ih rait dong eena di skripcha seh ah wahn schraik dong di shepad ahn di sheep dehn fahn owta di flak wahn skyata
1304,MAT,26,BZJ,bot afta ah don rayz op bak fahn di ded ah gwehn heda unu da gyalilee
1305,MAT,26,BZJ,peeta seh tu jeezas ai wahn neva ron weh lef yoo sayka weh hapm tu yu noh kay weh di res a dehn du
1306,MAT,26,BZJ,jeezas tel ahn seh ah di tel yu di chroot tunait tunait bifoa di roosta kroa yoo wahn disoan mee chree taim
1307,MAT,26,BZJ,peeta ansa ahn seh eevn if ah hafu ded wid yu ah wahn neva disoan yu
1308,MAT,26,BZJ,ahn aala di ada disaipl dehn seh di sayhn ting
1309,MAT,26,BZJ,den jeezas ahn ih disaipl dehn gaahn da wahn plays weh nayhn getsemani ahn ih tel dehn seh unu sidong ya wail ai goh oava yaanda goh pray
1310,MAT,26,BZJ,ih kehr peeta ahn zebidee too son dehn lang wid ahn ahn ih staat tu feel sad sad ahn ih haat geh hevi hevi
1311,MAT,26,BZJ,den jeezas tel di disaipl dehn seh mi haat soh hevi dat ah feel laik ah wahn ded
1312,MAT,26,BZJ,stay ya ahn kip wach wid mi
1313,MAT,26,BZJ,den ih gaahn lee wayz hed ahn ih neel dong wid ih fays tu di grong ahn ih pray seh faada if ih pasabl pleez noh mek ah jrink owta dis kop a sofarin
1314,MAT,26,BZJ,bot ai wahn du wateva yoo waahn noh weh ai waahn
1315,MAT,26,BZJ,den jeezas gaahn bak da weh di disaipl dehn mi deh ahn ih fain dehn di sleep
1316,MAT,26,BZJ,ih aks peeta seh saiman yu di sleep
1317,MAT,26,BZJ,yu kudn stay op wid mi fi jos wan owa
1318,MAT,26,BZJ,kip wach ahn pray soh dat unu noh giv een tu temtayshan
1319,MAT,26,BZJ,di spirit wilin bot di badi week
1320,MAT,26,BZJ,den ih gaahn bak wahn sekant taim ahn pray seh faada if no ada way noh deh eksep fi mek ah jrink owta dis kop a sofarin den ah wahn du weh yoo waahn ah du
1321,MAT,26,BZJ,wen jeezas gaahn bak ih fain di disaipl dehn di sleep agen kaa dehn jos kudn kip dehn aiy oapm
1322,MAT,26,BZJ,soh ih lef dehn agen ahn ih gaahn bak gaahn pray fi di terd taim ahn ih seh di sayhn werd dehn agen
1323,MAT,26,BZJ,den jeezas gaahn bak da ih disaipl dehn ahn aks dehn seh unu stil di sleep ahn di tek unu res
1324,MAT,26,BZJ,si da nayli taim fi mek dehn sel owt di son a man tu peepl weh wikid
1325,MAT,26,BZJ,unu get op ahn lesgoh di wan weh sel ahn owt di kohn
1326,MAT,26,BZJ,wail jeezas stil midi taak joodas weh dami wan a di twelv disaipl dehn kohn
1327,MAT,26,BZJ,wahn hoal krowd a peepl mi deh wid ahn ahn aala dehn mi ga soad ahn klob
1328,MAT,26,BZJ,di cheef prees dehn ahn di jooish leeda dehn mi sen dehn
1329,MAT,26,BZJ,now di chrayta mi gi dehn wahn sain
1330,MAT,26,BZJ,ih seh di wan weh ah wahn kis da di man
1331,MAT,26,BZJ,hihn da di wan weh unu fi ares
1332,MAT,26,BZJ,sayhn taim ih waak rait op tu jeezas ahn seh gud nait teecha ahn ih kis ahn
1333,MAT,26,BZJ,jeezas tel ahn seh fren du weh yu deh ya fi du
1334,MAT,26,BZJ,den dehn kom op ahn grab jeezas ahn ares ahn
1335,MAT,26,BZJ,wan a dehn wan weh mi deh wid jeezas haal owt ih soad ahn chap aaf di hai prees servant ayz
1336,MAT,26,BZJ,den jeezas tel ahn seh put op yu soad kaa enibadi weh haal soad da soad wahn kil dehn
1337,MAT,26,BZJ,unu noh tink seh ai ku kaal pahn mai faada ahn ih wahn sen towznz a aynjel rait now fi protek mi
1338,MAT,26,BZJ,bot den how di skripcha weh seh dat aala dis fi hapm wahn kohn chroo
1339,MAT,26,BZJ,da sayhn taim deh jeezas tel di krowd da weh hapm now
1340,MAT,26,BZJ,unu kom owt ya wid soad ahn klob fi ares mi laik ai da sohn kaina kriminal
1341,MAT,26,BZJ,ai sidong eena di templ evri day di teech ahn unu neva ares mi
1342,MAT,26,BZJ,bot aala dis hapm soh dat weh di prafit dehn mi rait eena di skripcha kuda mi kohn chroo
1343,MAT,26,BZJ,ahn aala di disaipl dehn ton rong ahn ron lef hihn wan deh
1344,MAT,26,BZJ,dehn wan weh ares jeezas kehr ahn da kaiyafas hows
1345,MAT,26,BZJ,hihn dami di hai prees
1346,MAT,26,BZJ,dehn wan weh teech di jooish laa ahn di jooish leeda dehn mi gyada deh
1347,MAT,26,BZJ,bot peeta midi fala ahn fahn faar ahn ih gaahn rait op tu di hai prees yaad
1348,MAT,26,BZJ,aftawodz ih gaan eensaid ahn sidong wid di gyaad dehn kaa ih mi waahn si weh mi wahn hapm
1349,MAT,26,BZJ,now di cheef prees ahn di hoal jooish kongsl midi chrai haad fi fain sohn kaina faals evidens gens jeezas soh dat dehn kuda mi put ahn tu det
1350,MAT,26,BZJ,bot dehn kudn fain notn eevn doa lata peepl kohn kohn tel lai pan ahn
1351,MAT,26,BZJ,pahn di en too peepl kohn fronta di kongsl ahn seh dis man seh ai ku brok dong gaad templ ahn bil it bak eena chree dayz
1352,MAT,26,BZJ,den di hai prees stan op ahn aks jeezas seh yu noh wahn ansa
1353,MAT,26,BZJ,da weh dis weh dehnya peepl di seh gens yu
1354,MAT,26,BZJ,bot jeezas neva seh wan werd
1355,MAT,26,BZJ,den di hai prees tel ahn seh sway tu wi eena di naym a di livin gaad ahn tel wi if yoo da di krais weh da gaad son
1356,MAT,26,BZJ,jeezas tel ahn seh yu rait wen yu seh dat
1357,MAT,26,BZJ,bot ah tel yu fahn ya goh bak yu wahn si di son a man di sidong da di plays a aana weh deh pahn di rait han said a gaad almaiti ahn ih di kohn dong pahn di klowd dehn fahn hevn
1358,MAT,26,BZJ,wen di hai prees yehr dat ih geh beks ahn tayr ih kloaz
1359,MAT,26,BZJ,ih seh hihn di disrispek gaad wi noh need nohmoh witnis
1360,MAT,26,BZJ,unu don yehr how ih disrispek gaad
1361,MAT,26,BZJ,soh da weh unu tink
1362,MAT,26,BZJ,dehn ansa seh ih dizerv fi ded
1363,MAT,26,BZJ,den dehn spit eena jeezas fays ahn ponch ahn
1364,MAT,26,BZJ,sohn ada wan slap ahn ahn klong ahn seh kohn krais laik how yu da prafit tel wi da hoo nak yu
1365,MAT,26,BZJ,now peeta midi sidong owtsaid eena di yaad
1366,MAT,26,BZJ,wahn mayd kohn tu ahn ahn seh yoo anaal mi deh wid jeezas weh kohn fahn gyalilee
1367,MAT,26,BZJ,bot peeta neva oan op tu it
1368,MAT,26,BZJ,ih seh fronta aala dehn ai noh noa weh unu di taak bowt
1369,MAT,26,BZJ,wen ih gaan owt bai di gayt wahn neks mayd si ahn ahn shee tel di peepl dehn weh mi dehdeh dis man mi deh wid jeezas weh kohn fahn nazaret
1370,MAT,26,BZJ,bot agen peeta seh dat dat da noh chroo
1371,MAT,26,BZJ,ih sway anaal ahn seh ah tel yu ai noh noa da man afta wahn lee wail di peepl dehn weh midi stan op rong deh kom op tu peeta ahn seh yes man yoo da wan a jeezas disaipl dehn kaa jos di way yu taak sel yu
1372,MAT,26,BZJ,den peeta seh ah di sway tu unu seh mee noh eevn noa disya man weh unu di taak bowt mek gaad schraik mi dong if ah noh di tel di chroot
1373,MAT,26,BZJ,da sayhn taim deh wahn roosta kroa
1374,MAT,26,BZJ,den peeta memba weh jeezas mi tel ahn bifoa di roosta kroa yu wahn seh dat yu noh noa mi chree taim
1375,MAT,26,BZJ,ahn ih gaan owtsaid gaahn baal ahn baal til ih kudn baal nohmoh
1376,MAT,27,BZJ,soon di neks maanin aala di cheef prees dehn ahn di jooish leeda dehn get tugeda ahn disaid fi kil jeezas
1377,MAT,27,BZJ,dehn tai ahn op ahn kehr ahn weh ahn han ahn oava tu pailat weh dami di roaman govna
1378,MAT,27,BZJ,wen joodas di wan weh mi sel owt jeezas si dat dehn mi wahn kil jeezas ih mi oanli feel bad
1379,MAT,27,BZJ,soh ih gaan ahn ih kehr bak di terti pees a silva da di cheef prees ahn di jooish leeda dehn ahn ih seh ah du wahn terabl sin bikaa ah sel owt sohnbadi weh noh du notn rang ataal
1380,MAT,27,BZJ,dehn luk pan ahn ahn dehn seh weh dat ga fi du wid wee
1381,MAT,27,BZJ,dat da fi yoo prablem
1382,MAT,27,BZJ,soh joodas chroa dong di moni eena di templ ahn gaan owt gaahn heng ihself
1383,MAT,27,BZJ,di cheef prees dehn pik op di moni ahn seh dis moni mi yooz fi pay fi geh wahn man kil soh wi kyaahn miks it op wid di templ moni
1384,MAT,27,BZJ,dehn agree fi yooz di moni fi bai wahn feel weh bilangz tu sohnbadi weh mek klay pat
1385,MAT,27,BZJ,dehn mi waahn yooz di feel fi beri farinaz eena
1386,MAT,27,BZJ,dats wai dehn kaal di feel di feel a blod eevn op tu tudeh
1387,MAT,27,BZJ,den weh di prafit jerimaiya mi seh kohn chroo
1388,MAT,27,BZJ,ih mi seh ahn tek di terti silva kain dehn weh da di prais weh som a di peepl a izrel dehn tink seh ih wot
1389,MAT,27,BZJ,ahn dehn bai di feel weh bilangz tu sohnbadi weh mek klay pat jos laik weh gaad seh
1390,MAT,27,BZJ,now jeezas stan op fronta pailat weh dami di govna ahn pailat aks ahn seh yoo da di king a di jooz
1391,MAT,27,BZJ,ahn jeezas ansa seh yu rait wen yu seh dat
1392,MAT,27,BZJ,bot wen di cheef prees dehn ahn di jooish leeda dehn akyooz ahn ih neva ansa nat wan werd
1393,MAT,27,BZJ,den pailat seh tu ahn yoo noh yehr humoch ting dehn di akyooz yu a
1394,MAT,27,BZJ,bot jeezas neva seh notn
1395,MAT,27,BZJ,ih neva ansa tu nat wan a di chaaj dehn weh dehn mi bring gens ahn
1396,MAT,27,BZJ,dis mi oanli sopraiz di govna
1397,MAT,27,BZJ,now dehn mi ga wahn ting weh di govna du evri yaa joorin di paasoava selibrayshan weh ih let goh wahn prizna weh di krowd pik
1398,MAT,27,BZJ,da sayhn taim deh dehn mi ga wahn prizna weh evribadi mi noa weh nayhn baraabas
1399,MAT,27,BZJ,soh wen di krowd don gyada pailat aks dehn seh da wich wan a dehn prizna unu waahn ah let goh fi unu
1400,MAT,27,BZJ,unu waahn ah let goh baraabas er jeezas weh dehn seh da di krais
1401,MAT,27,BZJ,pailat mi wel noa dat da mi sayka dehn mi jelos mek dehn mi han jeezas oava tu ahn
1402,MAT,27,BZJ,wail pailat mi dehdeh di joj jeezas kays ih waif sen wahn mesij weh seh noh ga notn fi du wid da man weh inosent kaa ah mi ga wahn bad bad jreem bowt hihn ahn ih bada mi hoal day
1403,MAT,27,BZJ,bot di cheef prees ahn di jooish leeda dehn set op di krowd fi aks fi baraabas ahn mek dehn kroosifai jeezas
1404,MAT,27,BZJ,pailat aks dehn seh da wich wan a dehnya too man unu waahn ah let goh tu unu
1405,MAT,27,BZJ,dehn ansa seh baraabas
1406,MAT,27,BZJ,soh pailat aks dehn seh weh unu waahn mek ah du wid jeezas weh dehn kaal di krais
1407,MAT,27,BZJ,aala dehn hala kroosifai ahn pailat aks dehn seh wai
1408,MAT,27,BZJ,ih komit eni kraim
1409,MAT,27,BZJ,bot dehn hala haada kroosifai ahn soh wen pailat si raiyat midi brok owt ahn hihn neva midi mek no hedway ih tek waata ahn wash aaf ih han dehn fronta di krowd ahn seh aarait ai inosent a dis man blod
1410,MAT,27,BZJ,unu du dis unuself
1411,MAT,27,BZJ,den aala di peepl dehn hala tugeda ahn seh mek ih blod deh pahn fi wee hed ahn pahn fi wi pikni dehn hed den pailat let goh baraabas tu dehn
1412,MAT,27,BZJ,bot ih mek di soalja dehn flag jeezas
1413,MAT,27,BZJ,den ih han ahn oava fi mek dehn kroosifai ahn
1414,MAT,27,BZJ,den di govna soalja dehn kehr jeezas da di govna hows ahn dehn kaal aala di res a soalja dehn fi gyada rong ahn
1415,MAT,27,BZJ,dehn haal aaf ih kloaz ahn jres ahn op eena wahn red gong ahn den dehn mek wahn krong owta prikl bush ahn put it pahn ih hed
1416,MAT,27,BZJ,dehn put wahn stik eena ih rait han ahn neel dong fronta ahn tek ahn mek papishoh
1417,MAT,27,BZJ,dehn seh lang liv di king a di jooz dehn spit pan ahn ahn tek di stik ahn wap ahn kraas ih hed oava ahn oava agen
1418,MAT,27,BZJ,wen dehn don tek ahn mek nof papishoh dehn tek aaf di gong ahn put aan bak ih oan kloaz pan ahn ahn kehr ahn gaahn kroosifai ahn
1419,MAT,27,BZJ,az dehn midi goh owt dehn meet wahn man nayhn saiman fahn saireen
1420,MAT,27,BZJ,dehn foas ahn fi bak jeezas kraas
1421,MAT,27,BZJ,dehn reech wahn plays weh nayhn galgota weh meen skol hil
1422,MAT,27,BZJ,dehn gi jeezas wain weh miks wid wahn kaina bitaz weh nayhn gaal bot wen ih tays it ih neva jrink it ataal
1423,MAT,27,BZJ,wen dehn don kroosifai ahn dehn gyambl fi si how dehn mi wahn shayr op ih kloaz monks dehn
1424,MAT,27,BZJ,den dehn sidong deh di kip wach oava ahn
1425,MAT,27,BZJ,dehn put wahn sain oava ih hed weh seh wai dehn midi kroosifai ahn
1426,MAT,27,BZJ,di sain seh dis da jeezas di king a di jooz 
1427,MAT,27,BZJ,too teef mi kroosifai lang wid ahn
1428,MAT,27,BZJ,dehn put wan pahn ih rait ahn wan pahn ih lef
1429,MAT,27,BZJ,di peepl dehn weh midi paas midi hala aal kaina ting aata jeezas ahn dehn midi shayk dehn hed ahn seh soh da yoo mi wahn brok dong di templ ahn bil ahn bak eena chree dayz noh
1430,MAT,27,BZJ,wel sayv yuself
1431,MAT,27,BZJ,kohn dong fahn aafa di kraas if yoo da gaad son
1432,MAT,27,BZJ,di sayhn way di cheef prees dehn ahn dehn wan weh teech di jooish laa ahn di jooish leeda dehn midi klong ahn
1433,MAT,27,BZJ,dehn seh ih mi sayv ada peepl bot ih kyaahn eevn sayv ih oanself sins hihn da di king a izrel mek ih kohn dong fahn aafa di kraas ahn wee wahn bileev eena ahn
1434,MAT,27,BZJ,hihn chros eena gaad
1435,MAT,27,BZJ,wel den mek gaad sayv ahn if ih waahn kaa da hihn seh ai da gaad son
1436,MAT,27,BZJ,sayhn way di teef dehn weh mi kroosifai lang wid jeezas midi insolt ahn op tu
1437,MAT,27,BZJ,fahn big twelv aklak da day rait op til bowt chree aklak da aftanoon di hoal plays geh daak daak
1438,MAT,27,BZJ,bowt chree aklak di aftanoon jeezas hala owt haadwan eloi eloi lama sabaktani
1439,MAT,27,BZJ,dat meen oa mai gaad mai gaad weh mek yu ton yu bak pahn mi
1440,MAT,27,BZJ,wen som a dehn weh midi stan op deh yehr dat dehn seh ih di hala fi ilaija
1441,MAT,27,BZJ,sayhn taim wan a dehn ron gaahn geh wahn sponj
1442,MAT,27,BZJ,ih soak it wid wain vineega ahn hais it op pahn wahn stik ahn gi jeezas fi jrink
1443,MAT,27,BZJ,bot di nada wan dehn seh wayt mek wi si if ilaija wahn kohn kohn sayv ahn
1444,MAT,27,BZJ,ahn wen jeezas baal owt haadwan agen ih jraa ih laas bret
1445,MAT,27,BZJ,sayhn taim di kertn eena di templ weh paat aaf di hoaliyis paat fahn di res a di templ tayr rait dong fahn tap tu batam
1446,MAT,27,BZJ,di grong shayk ahn di rak dehn split oapm
1447,MAT,27,BZJ,di grayv dehn oapm op tu ahn lata gaad peepl kohn bak tu laif
1448,MAT,27,BZJ,dehn kom owta dehn grayv ahn afta jeezas rayz bak fahn di ded dehn gaahn da jeroosalem ahn apyaa tu lata peepl
1449,MAT,27,BZJ,wen di aami aafisa ahn dehn wan weh midi gyaad jeezas si di ertwayk ahn aal weh midi hapm dehn mi fraitn bad ahn dehn seh dis man dami gaad son fi chroo lata laydi mi dehdeh di luk aan fahn faar
1450,MAT,27,BZJ,dehn mi fala jeezas soh dat dehn kuda mi ten tu ahn
1451,MAT,27,BZJ,som a di laydi dehn dami mayri magdaleen ahn mayri weh dami jaymz ahn joazef ma ahn zebidee son dehn ma
1452,MAT,27,BZJ,now wahn rich man fahn arimateeya kohn wen da mi eevnin
1453,MAT,27,BZJ,hihn mi nayhn joazef ahn ih dami wan a jeezas falowa dehn
1454,MAT,27,BZJ,wel hihn gaahn da pailat gaahn aks fi jeezas badi ahn soh pailat gi aadaz fi mek dehn gi ahn
1455,MAT,27,BZJ,joazef tek di badi ahn rap it op eena sohn kleen linin klaat
1456,MAT,27,BZJ,ih put it fi lidong eena fi hihn oan nyoo toom weh ih mi dig owta wahn raki hil
1457,MAT,27,BZJ,ahn den ih tek wahn big big stoan ahn roal it fronta di hoal ahn den ih gaan
1458,MAT,27,BZJ,mayri magdaleen ahn di ada mayri midi sidong pahn di neks said a di toom
1459,MAT,27,BZJ,now di neks day weh dami di sabat di cheef prees ahn di farisee dehn gaahn da pailat ahn seh sa wee jos memba weh da laiyad wan mi seh wen ih mi stil livin
1460,MAT,27,BZJ,ih mi seh afta chree dayz ah wahn rayz op bak fahn di ded
1461,MAT,27,BZJ,soh aada dehn fi wach di grayv til di chree dayz op da way deh yu ku stap di disaipl dehn fahn kohn teef ih badi ahn goh tel di peepl dehn dat ih rayz op bak fahn di ded
1462,MAT,27,BZJ,if dat hapm den dis laas lai wahn wosa dan di fos wan
1463,MAT,27,BZJ,pailat tel dehn seh tek sohn soalja ahn mek dehn gyaad di toom az gud az dehn ku gyaad it
1464,MAT,27,BZJ,soh dehn gaahn da di toom ahn seel it op tait ahn dehn lef sohn soalja fi gyaad it
1465,MAT,28,BZJ,soon da sondeh maanin wen di sabat mi don mayri magdaleen ahn di neks mayri gaahn fi luk pahn di toom
1466,MAT,28,BZJ,sodnwan di ert staat tu shayk haadwan ahn wahn aynjel fahn di laad kohn dong fahn hevn ahn ih roal weh di stoan fahn fronta di toom ahn sidong pan it
1467,MAT,28,BZJ,ih fays mi brait laik laitnin ahn ih kloaz mi wait laik snoa
1468,MAT,28,BZJ,di wachman dehn mi soh fraitn dat dehn staat tu chrimbl no miks ahn dehn jrap da grong sayhn laik dehn mi ded
1469,MAT,28,BZJ,di aynjel tel di laydi dehn seh noh frayd ai noa unu di luk fi jeezas weh dehn mi kroosifai
1470,MAT,28,BZJ,hihn noh deh ya hihn don rayz op bak fahn di ded jos laik weh ih mi seh ih mi wahn du
1471,MAT,28,BZJ,si kohn luk wehpaa dehn mi put ih badi den unu mikays ahn goh goh tel ih disaipl dehn seh jeezas rayz op bak fahn di ded ahn ih gwehn heda unu da gyalilee
1472,MAT,28,BZJ,unu wahn si ahn deh
1473,MAT,28,BZJ,dat da di mesij weh ah ga fi unu
1474,MAT,28,BZJ,now di laydi dehn tek fut owta dehsoh dehn mi fraitn ahn glad sayhn taim ahn dehn ron fi gaahn tel ih disaipl dehn
1475,MAT,28,BZJ,sodnwan jeezas meet dehn ahn seh heloa ahn dehn kom op tu ahn ahn hoal aan tu ih fut ahn wership ahn
1476,MAT,28,BZJ,den jeezas tel dehn seh noh frayd goh goh tel mi brada dehn fi goh da gyalilee ahn dehn wahn si mi deh
1477,MAT,28,BZJ,wail di laydi dehn mi deh pahn dehn way som a di soalja dehn weh midi wach di grayv gaahn bak da di siti gaahn gaahn tel di cheef prees dehn evriting weh hapm
1478,MAT,28,BZJ,di cheef prees dehn mi meet wid di jooish leeda dehn ahn kom op wid wahn plan
1479,MAT,28,BZJ,dehn gi di soalja dehn wahn hoal lata moni ahn tel dehn seh tel di peepl dehn dat di disaipl dehn kohn ahn kehr jeezas badi wen unu midi sleep
1480,MAT,28,BZJ,if di govna hapm fi yehr bowt dis wee wahn tek kayr a dat ahn unu wahn aarait
1481,MAT,28,BZJ,soh di soalja dehn tek di moni ahn dehn du weh di cheef prees dehn tel dehn fi du
1482,MAT,28,BZJ,dehn stoari tek root monks wahn lata di jooish peepl dehn ahn dehn stil bileev it op tu tudeh day
1483,MAT,28,BZJ,den di ilebm disaipl dehn gaahn da gyalilee da di mongtin weh jeezas mi tel dehn fi goh
1484,MAT,28,BZJ,dehn si jeezas deh ahn dehn wership ahn bot som a dehn neva bileev
1485,MAT,28,BZJ,jeezas kohn tu dehn ahn tel dehn seh gaad gi mee aal di atariti eena hevn ahn pahn ert soh unu goh ahn chrayn peepl fahn owta aala di nayshan dehn fi bee mi disaipl dehn
1486,MAT,28,BZJ,baptaiz dehn eena di naym a di faada di son ahn di hoali spirit ahn teech dehn fi du evriting weh ah tel unu
1487,MAT,28,BZJ,ah wahn aalwayz deh wid unu eevn op tu di en a di werl
1488,MRK,1,BZJ,dis da di biginin a di gud nyooz bowt jeezas krais weh da gaad son
1489,MRK,1,BZJ,aizaiya di prafit mi rait seh dat gaad mi seh luk ah wahn sen mi mesinja heda yu
1490,MRK,1,BZJ,hihn wahn mek shoar evriting redi fi yu
1491,MRK,1,BZJ,hihn da di vais weh di hala owt eena di dezert di seh unu geh redi fi wen di laad kohn ahn mek di road dehn schrayt far ahn
1492,MRK,1,BZJ,soh dis mesinja weh gaad sen dami jan di baptis
1493,MRK,1,BZJ,ih mi deh eena di dezert di baptaiz peepl ahn di tel evribadi unu mos geh baptaiz fi shoa seh dat unu ton fahn unu sin dehn ahn dat gaad fagiv unu
1494,MRK,1,BZJ,evribadi fahn jeroosalem ahn fahn aal oava judeeya dischrik midi goh owt tu wehpaa jan mi deh
1495,MRK,1,BZJ,ahn afta dehn don kanfes dehn sin dehn tu gaad jan baptaiz dehn eena jaadn riva
1496,MRK,1,BZJ,fi hihn kloaz mi mek owta kyamil hyaa ahn ih mi gat aan wahn tik leda belt rong ih ways ahn ih yoostu eet loakos ahn wail honi
1497,MRK,1,BZJ,ahn ih aal taim kip aan di seh sohnbadi els wahn soon kohn weh moa powaful dahn mee
1498,MRK,1,BZJ,lang saida hihn ai noh eevn gud nof fi stup dong ahn loos fi hihn shooz laysn
1499,MRK,1,BZJ,ai di baptaiz unu wid waata bot hihn wahn baptaiz unu wid di hoali spirit
1500,MRK,1,BZJ,noh lang afta dat jeezas kohn fahn nazaret tong weh deh eena gyalilee ahn mek jan baptaiz ahn eena jaadn riva
1501,MRK,1,BZJ,az ih midi kom op owta di waata ih si hevn oapm op ahn di hoali spirit di kohn dong pan ahn jos laik how wahn dov wuda kohn dong
1502,MRK,1,BZJ,ahn sayhn taim wahn vais fahn hevn seh yoo da mi son weh ah oanli lov
1503,MRK,1,BZJ,ah oanli pleez wid yu
1504,MRK,1,BZJ,schrayt fahn deh di hoali spirit mek jeezas gaahn da di dezert ahn ih stay deh faati dayz wail di devl neva play fi temp ahn fi sin
1505,MRK,1,BZJ,oanli hihn wan ahn di wail animal dehn mi deh owt deh ahn di aynjel dehn kohn kohn ten tu ahn
1506,MRK,1,BZJ,afta dehn dash jan di baptis eena jayl jeezas gaahn da gyalilee ahn staat tu preech di gud nyooz fahn gaad
1507,MRK,1,BZJ,dis da weh ih midi braadkyaas evriway ih goh di taim soon kohn fi gaad set op ih kingdom soh unu ton fahn unu sin dehn ahn bileev dis gud nyooz
1508,MRK,1,BZJ,wahn day az jeezas midi waak lang di waatasaid da gyalilee ih si saiman ahn ih breda weh nayhn anjru
1509,MRK,1,BZJ,dehn midi chroa owt dehn fishin net eena di lagoon kaa dehn dami fishaman
1510,MRK,1,BZJ,jeezas hala tel dehn seh unu kungoh lang wid mi ahn insteda kech fish ah wahn mek unu kech peepl fi gaad sayhn taim di too breda dehn jrap dehn net ahn gaahn lang wid jeezas
1511,MRK,1,BZJ,wahn lee wayz ferda jeezas si jaymz ahn jan weh dami zebidee son dehn
1512,MRK,1,BZJ,dehn midi sidong eena wahn boat di fiks dehn fishin net
1513,MRK,1,BZJ,ih kaal dehn tu ahn sayhn taim dehn jomp op ahn lef dehn pa eena di boat wid di werkman dehn ahn gaahn lang wid jeezas
1514,MRK,1,BZJ,dehn gaahn da wahn tong weh nayhn kapernyam
1515,MRK,1,BZJ,jeezas gaahn da di meetn plays pahn di sabat ahn staat tu teech
1516,MRK,1,BZJ,di krowd kudn bileev weh dehn midi yehr sayka how ih midi teech dehn kaa hihn neva hafu bara werd laik dehn wan weh teech di laa
1517,MRK,1,BZJ,hihn midi teech laik sohnbadi weh noa egzakli weh dehn midi taak bowt ahn ga aal atariti fi seh it tu
1518,MRK,1,BZJ,wahn man wid eevl spirit eena ahn mi dehdeh ahn hihn staat tu hala seh jeezas fahn nazaret da weh yoo waahn wid wee now
1519,MRK,1,BZJ,ai noa hoo yoo yoo da di hoali wan weh kohn fahn gaad jeezas koman di eevl spirit dehn shaapwan seh shet op kom owta ahn rait now di eevl spirit dehn mek di man badi shayk op haadwan ahn dehn skreem owt ahn den dehn kom owta ahn
1520,MRK,1,BZJ,wen dis hapm di peepl dehn kudn bileev dehn aiy ahn dehn seh tu wan anada da weh kaina nyoo teechin dis
1521,MRK,1,BZJ,ahn pahn tap a dat dis man teech wid atariti hihn eevn gi di eevl spirit dehn aadaz ahn dehn obay ahn di nyooz bowt jeezas spred faaswan aal oava gyalilee
1522,MRK,1,BZJ,az soon az dehn lef di meetn plays jeezas jaymz ahn jan gaahn da saiman ahn anjru hows
1523,MRK,1,BZJ,saiman madainlaa mi dehdeh sik eena bed wid wahn feeva ahn dehn tel jeezas
1524,MRK,1,BZJ,soh jeezas gaahn da ih bedsaid ahn hoal ih han ahn help ahn fi sidong op
1525,MRK,1,BZJ,di feeva gaan ahn di laydi staat tu ten tu dehn bai di taim daak set een da eevnin peepl bring aala dehn wan weh mi sik ahn ga deeman tu jeezas
1526,MRK,1,BZJ,ih mi luk laik di hoal tong mi gyada owtsaid di luk aan
1527,MRK,1,BZJ,soh jeezas heel wahn lata peepl weh mi ga lata difrent kaina dizeez ahn ih jraiv owt lata deeman owta peepl tu
1528,MRK,1,BZJ,bot ih wudn alow di deeman dehn fi seh notn bikaa dehn mi wel ahn noa da hoo hihn
1529,MRK,1,BZJ,soon soon di neks maanin jeezas get op bifoa di son mi kom op ahn lef di hows ahn gaan aaf da wahn kwaiyet plays gaahn pray
1530,MRK,1,BZJ,layta saiman ahn di res a dehn gaahn luk far ahn ahn wen dehn fain ahn dehn tel ahn seh evribadi di luk fi yu
1531,MRK,1,BZJ,jeezas ansa seh mek wi goh da di neks tong dehn soh dat ah ku preech tu dehn tu
1532,MRK,1,BZJ,dat da weh ai kohn fi du
1533,MRK,1,BZJ,soh jeezas chravl aal oava gyalilee di preech eena dehn meetn plays dehn ahn di jraiv owt deeman
1534,MRK,1,BZJ,wahn taim wahn man weh mi ga leprosi kohn tu jeezas ahn jrap dong pahn ih nee fronta ahn ahn bayg ahn seh sa if yoo waahn yoo ku heel mi
1535,MRK,1,BZJ,ahn jeezas mi soh sari far ahn ih schrech owt ih han ahn toch di man ahn seh yes man ah waahn heel yu
1536,MRK,1,BZJ,yu heel az jeezas seh dat di man geh heel ahn di leprosi disapyaa
1537,MRK,1,BZJ,sayhn taim jeezas sen ahn weh ahn waan ahn gud seh si dat yu noh seh notn tu nobadi bowt dis bot goh schrayt da di prees mek ih chek yu mek ih si dat yu heel fi chroo
1538,MRK,1,BZJ,den goh goh aafa di sakrifais weh moaziz laa seh yu fi aafa fi shoa evribadi dat yu geh heel
1539,MRK,1,BZJ,bot di man gaan aal bowt di braadkyaas tu evribadi how jeezas heel ahn
1540,MRK,1,BZJ,sayka dat jeezas kudn goh eena non a di tong dehn ahn mek peepl si ahn
1541,MRK,1,BZJ,soh ih stay weh fahn di tong dehn bot peepl stil fain ahn ahn kohn tu ahn fahn aal bowt
1542,MRK,2,BZJ,jeezas gaahn bak da kapernyam sohn dayz layta ahn di peepl dehn yehr seh ih mi deh hoahn
1543,MRK,2,BZJ,soh moch peepl mi pak op eena di hows dat no spays neva deh fi hoal evribadi noh eevn fronta di doa
1544,MRK,2,BZJ,jeezas midi preech di gud nyooz tu dehn wen sohn man kohn ahn bring wahn paralaiz man tu ahn foa a dehn midi bak ahn pahn wahn schrecha bot dehn kudn reech jeezas sayka di krowd
1545,MRK,2,BZJ,soh dehn gaan op ahn mek wahn hoal eena di howstap rait oava wichpaa jeezas midi stan op ahn wen di hoal mi big nof dehn loar di man dong pahn di schrecha
1546,MRK,2,BZJ,wen jeezas si humoch fayt dehn mi ga eena ahn ih seh tu di paralaiz man son ah fagiv yu sin dehn
1547,MRK,2,BZJ,now som a dehn teecha a di jooish laa midi sidong deh ahn dehn seh tu dehnself da weh du dis man
1548,MRK,2,BZJ,hihn di play gaad oanli gaad ku fagiv sin kwik az dat jeezas mi don noa weh dehn midi tink eena dehn haat soh ih aks dehn seh da weh unu di tink dehn kaina ting fa
1549,MRK,2,BZJ,wich wan eeziya fi seh tu dis man weh paralaiz ah fagiv yu sin dehn er get op pik op yu schrecha ahn waak
1550,MRK,2,BZJ,ai ga atariti fi fagiv sin pahn ert ya
1551,MRK,2,BZJ,bot fi jos seh dat noh proov notn soh ah wahn shoa unu an ah wahn heel di man
1552,MRK,2,BZJ,den jeezas ton tu di man weh mi paralaiz ahn tel ahn seh pik op yu schrecha ahn goh hoahn
1553,MRK,2,BZJ,di man get op ahn pik op ih schrecha rait fronta aala dehn ahn waak gaan
1554,MRK,2,BZJ,di peepl dehn kudn bileev dehn aiy ahn dehn staat tu prayz gaad ahn seh wi neva si notn laik dis yet eena wi hoal laif den jeezas gaan owt da di waatafront agen ahn staat tu teech di krowd weh mi gyada rong
1555,MRK,2,BZJ,az ih midi waak lang ih si leevai alfyos son di sidong eena di kostom boot di kalek taks
1556,MRK,2,BZJ,jeezas tel ahn seh kohn kohn bee wan a mi disaipl dehn
1557,MRK,2,BZJ,ahn leevai get op ahn gaahn wid jeezas
1558,MRK,2,BZJ,layta jeezas ahn ih disaipl dehn midi eet da leevai hows ahn wahn lata taks kalekta ahn ada wan wid bad repyutayshan kohn kohn eet wid dehn
1559,MRK,2,BZJ,lata dehn kaina peepl yoostu aalwayz di fala jeezas
1560,MRK,2,BZJ,bot wen som a di teecha a di laa weh dami farisee tu si ahn di eet wid dehndeh peepl dehn seh tu ih disaipl dehn da how hihn stan fi eet wid taks kalekta ahn dehn kaina peepl
1561,MRK,2,BZJ,wen jeezas yehr weh dehn midi seh ih tel dehn seh da sik peepl weh need dakta ahn noh dehn wan weh helti
1562,MRK,2,BZJ,ai kohn fi kaal sinaz fi ton fahn dehn sin dehn noh dehn wan weh tink seh dehn don rait wid gaad
1563,MRK,2,BZJ,now di farisee dehn ahn dehn wan weh fala jan midi faas ahn pray ahn sohn peepl kohn kohn aks jeezas seh da wai dehn wan weh fala jan ahn dehn wan weh fala di farisee dehn aal taim faas ahn pray ahn fi yoo disaipl dehn noh faas ataal
1564,MRK,2,BZJ,jeezas ansa seh unu tink seh di groom fren dehn wahn goh widowt food wail hihn stil deh wid dehn
1565,MRK,2,BZJ,no man dehn noh wahn du dat az lang az hihn deh wid dehn
1566,MRK,2,BZJ,bot di taim wahn kohn wen dehn wahn tek weh di groom fahn dehn ahn dat da wen dehn wahn faas
1567,MRK,2,BZJ,wen yu di pach oal kloaz ih noh mek sens fi yooz klaat weh noh schrink yet fi pach di hoal wid kaa di nyoo pees a klaat wahn jos schrink ahn pap weh fahn di kloaz weh yu di pach
1568,MRK,2,BZJ,ahn den di hoal wahn en op wosa aaf dan how ih mi stan fos
1569,MRK,2,BZJ,rait soh nobadi wahn put wain weh jos don mek eena oal leda wain bag
1570,MRK,2,BZJ,if dehn du dat di nyoo wain wahn bos di oal wain bag ahn aala di wain wahn chrohweh ahn di wain bag wahn kandem
1571,MRK,2,BZJ,yu wel ahn noa seh yu hafu put nyoo wain eena nyoo wain bag
1572,MRK,2,BZJ,wahn day wen da mi di sabat jeezas ahn ih disaipl dehn midi paas chroo sohn weet feel
1573,MRK,2,BZJ,ih disaipl dehn pap aaf di tap a som a di weet az dehn midi goh lang
1574,MRK,2,BZJ,di farisee dehn aks jeezas seh luk deh da wai dehn di du ting weh deh gens di laa pahn di sabat
1575,MRK,2,BZJ,jeezas ansa seh unu neva reed weh dayvid ahn ih kompni dehn mi du wen dehn mi hongri ahn neva ga notn fi eet noh
1576,MRK,2,BZJ,ih gaan eena di hows a gaad wen abitar dami di hai prees ahn ih tek ahn eet di hoali bred weh akaadn tu di laa oanli di prees dehn mi sopoas tu eet ahn ih gi ih man dehn sohn fi eet tu
1577,MRK,2,BZJ,gaad neva mek di sabat fi mek ih bee wahn berdn pahn peepl bot fos ih mek peepl ahn den ih gi dehn di sabat soh dat dehn ku ga wahn day fi res fahn dehn werk
1578,MRK,2,BZJ,soh dats wai di son a man eevn ga atariti fi seh weh rait fi peepl du er kyaahn du pahn di sabat
1579,MRK,3,BZJ,wahn neks taim jeezas gaan eena di meetn plays ahn wahn man weh mi ga wahn kripl han mi dehdeh
1580,MRK,3,BZJ,dehn mi ga sohn peepl weh midi luk fi wahn reezn fi akyooz jeezas soh dehn midi wach ahn haad fi si if ih mi wahn heel di man pahn di sabat
1581,MRK,3,BZJ,jeezas seh tu di man wid di kripl han kohn ya
1582,MRK,3,BZJ,kohn stan op fronta evribadi
1583,MRK,3,BZJ,den ih ton rong ahn aks dehn seh di laa alow wi fi du gud er fi du bad pahn di sabat
1584,MRK,3,BZJ,ih alow wi fi sayv laif er fi kil
1585,MRK,3,BZJ,bot nobadi neva seh notn
1586,MRK,3,BZJ,jeezas luk rong pahn di peepl dehn
1587,MRK,3,BZJ,ih mi beks wid dehn bot ih mi feel sad fi si how haad dehn haat mi haad
1588,MRK,3,BZJ,soh ih seh tu di man schrech owt yu han
1589,MRK,3,BZJ,di man schrech owt ih han ahn ih han kohn bak gud gudwan den di farisee dehn lef ahn gaahn gaahn plan wid king herod peepl dehn how dehn mi wahn kil jeezas
1590,MRK,3,BZJ,meentaim jeezas ahn ih disaipl dehn gaan aaf bai di lagoon bot wen nyooz staat tu spred bowt weh aal jeezas midi du wahn hoal krowd a peepl staat tu fala dehn
1591,MRK,3,BZJ,dehn neva oanli kohn fahn gyalilee bot dehn kohn fahn judeeya dischrik ahn jeroosalem ahn fahn idumeeya ahn fahn di ada said a jaadn riva ahn fahn taiya ahn saidan
1592,MRK,3,BZJ,ih tel ih disaipl dehn fi ga wahn boat redi jos in kays di krowd geh tu tik fi dehn handl bikaa lata peepl mi geh heel da day ahn moa ahn moa sik peepl midi shub dehn way chroo di krowd fi chrai toch ahn
1593,MRK,3,BZJ,ahn enitaim dehn eevl spirit weh mi deh eena sohn peepl set aiy pan ahn dehn jrap dong fronta ahn di hala ahn skreem owt yoo da gaad son ih gi dehn schrik aadaz noh fi tel nobadi bowt ahn
1594,MRK,3,BZJ,den aftawodz jeezas gaan op pahn wahn mongtin ahn kaal aala dehn wan weh ih mi waahn fi kohn tu ahn
1595,MRK,3,BZJ,ih pik owt twelv fahn monks dehn fi bee ih apasl dehn
1596,MRK,3,BZJ,dehn mi fi goh rong wid ahn aal di taim
1597,MRK,3,BZJ,ih gi dehn powa fi preech ahn jraiv owt deeman
1598,MRK,3,BZJ,dehnya da dehn naym saiman hoofa naym jeezas mi chaynj tu peeta ahn jaymz ahn jan weh dami zebidee son dehn jeezas kaal dehn bowanajeez weh meen sonz a tonda
1599,MRK,3,BZJ,den yu mi ga anjru ahn filip ahn bartalamyoo machyu tamas ahn jaymz weh dami alfyos son ahn den tadyos ahn saiman weh mi bilangz tu di zelat paati ahn joodas iskariyat weh mi sel owt jeezas aftawodz
1600,MRK,3,BZJ,wen jeezas gaahn bak da di hows weh ih midi stay di krowd flak ahn agen soh dat hihn ahn ih disaipl dehn neva eevn ga wahn chaans fi eet
1601,MRK,3,BZJ,wen ih famili dehn yehr weh midi hapm dehn kohn fi kehr ahn hoahn kaa peepl midi seh ih noh soh karek eena ih hed
1602,MRK,3,BZJ,bot som a di teecha a di laa weh mi kohn dong fahn jeroosalem seh da biyelzibob weh da di hed a di deeman dehn di kanchroal hihn
1603,MRK,3,BZJ,dats wai ih ku jraiv owt deeman
1604,MRK,3,BZJ,jeezas kaal di peepl dehn tugeda ahn ih staat taak tu dehn eena parablz
1605,MRK,3,BZJ,ih seh how saytan ku jraiv owt saytan
1606,MRK,3,BZJ,if di peepl dehn da wahn konchri di fait gens wan anada dehn noh wahn mek it
1607,MRK,3,BZJ,if wahn famili di fait gens wan anada dehn noh wahn mek it
1608,MRK,3,BZJ,ahn if saytan di jraiv owt fi hihn oan deeman dehn den fi hihn kingdom noh wahn mek it ahn ih wahn soon finish aaf ihself
1609,MRK,3,BZJ,yoo tink seh yu ku jos goh eena di hows a sohnbadi weh schrang laik saytan ahn tek weh dehn ting dehn
1610,MRK,3,BZJ,no yu hafu tai dehn op fos
1611,MRK,3,BZJ,den yu ku tek dehn weh
1612,MRK,3,BZJ,ah di tel unu di chroot gaad wahn fagiv eni sinful ting weh enibadi du er seh noh kay how bad ih bad
1613,MRK,3,BZJ,bot gaad wahn neva fagiv nobadi weh taak gens di hoali spirit
1614,MRK,3,BZJ,dat wahn geh hoal gens dehn fareva
1615,MRK,3,BZJ,ih tel dehn dat bikaa dehn midi seh dat da saytan gi ahn di powa fi du di mirakl dehn
1616,MRK,3,BZJ,den jeezas ma ahn ih breda dehn kohn
1617,MRK,3,BZJ,dehn midi stan op owtsaid ahn dehn sen sohnbadi fi kaal ahn
1618,MRK,3,BZJ,wahn krowd midi sidong rong ahn ahn dehn tel ahn seh yu ma ahn yu breda dehn deh owtsaid di luk fi yu
1619,MRK,3,BZJ,jeezas aks dehn seh hoo da mi ma
1620,MRK,3,BZJ,hoo da mi breda dehn
1621,MRK,3,BZJ,den ih luk pahn dehn wan weh midi sidong rong ahn ahn ih seh si mi ma ahn mi breda dehn rait ya
1622,MRK,3,BZJ,enibadi weh du weh gaad waahn da mi breda ahn mi sista ahn mi ma
1623,MRK,4,BZJ,wahn neks taim jeezas staat tu teech bai di lagoon ahn di krowd weh mi gyada rong ahn mi soh big dat hihn mi hafu get eena wahn boat ahn sidong een deh wail di hoal krowd mi deh bai di waatasaid pahn shoa
1624,MRK,4,BZJ,den ih yooz sohn lee stoari fi teech dehn lata tingz
1625,MRK,4,BZJ,ih seh lisn ya wahn faama gaahn gaahn plaant sohn seed
1626,MRK,4,BZJ,wail ih midi skyata di seed dehn sohn jrap pahn di lee pikaado road ahn berd kohn ahn eet dehn op
1627,MRK,4,BZJ,den som a di seed dehn jrap pahn grong weh mi raki ahn oanli lee bit a ert mi dehdeh soh di seed dehn sprowt op kwikwan
1628,MRK,4,BZJ,bot wen di son kom op ih bon op di plaant dehn ahn laik how oanli lee bit a ert mi dehdeh dehn neva tek root gud soh dehn wida weh
1629,MRK,4,BZJ,sohn ada seed jrap monks sohn prikl bush ahn di prikl bush groa op ahn choak di plaant dehn soh dehn neva bayr notn
1630,MRK,4,BZJ,now sohn neks seed jrap pahn gud grong
1631,MRK,4,BZJ,dehn kom op ahn groa big ahn bayr gud gud
1632,MRK,4,BZJ,sohn bayr terti taim moa dahn weh di faama mi plaant sohn bayr siksti taim moa ahn sohn bayr wahn honjrid taim moa
1633,MRK,4,BZJ,den jeezas seh eni a unu weh ga ayz fi yehr unu lisn gud wen jeezas mi deh bai ihself ih twelv disaipl dehn ahn sohn peepl weh mi deh rong kohn kohn aks ahn bowt di lee stoari dehn
1634,MRK,4,BZJ,jeezas seh gaad pik unu fi noa di seekrit bowt fi hihn kingdom bot fi ada peepl ah tel dehn evriting eena parabl soh dat dehn wahn luk bot dehn noh wahn si
1635,MRK,4,BZJ,dehn wahn yehr bot dehn noh wahn andastan
1636,MRK,4,BZJ,adawaiz dehn wuda ton rong dehn laif ahn geh fagivnis
1637,MRK,4,BZJ,den jeezas tel dehn seh if disya simpl lee stoari pozl unu den how unu wahn andastan aal di res
1638,MRK,4,BZJ,di faama da laik enibadi weh spred di werd a gaad
1639,MRK,4,BZJ,sohn peepl da laik wen di seed jrap pahn di lee pikaado road wen dehn yehr di werd a gaad di devl kohn sayhn taim ahn tek weh di werd a gaad weh mi plaant eena dehn haat
1640,MRK,4,BZJ,ahn sayhn way dehn seed weh jrap pahn grong weh raki stan fi dehn wan weh yehr di werd a gaad ahn dehn oanli tu hapi fi aksep di mesij rait away bot di seed neva tek no root eena dehn haat
1641,MRK,4,BZJ,dehn stik it owt fi wahn lee wail bot wen lee chroblz ahn chraiyalz kohn sayka weh dehn bileev di mesij dehn jrap weh kwiktaim
1642,MRK,4,BZJ,dehn wan weh jrap monks di prikl bush dehn stan fi dehn wan weh yehr di werd a gaad bot di woriz a laif ahn sayka weh dehn waahn geh rich soh bad ahn sayka weh dehn red dehn aiy pahn soh moch ada ting dehn mek di mesij geh choak owta dehn ahn notn gud kyaahn kom owta dehn laif
1643,MRK,4,BZJ,now dehn seed weh jrap pahn di gud grong stan fi dehn peepl weh yehr di werd a gaad ahn aksep it
1644,MRK,4,BZJ,dehn da di wan dehn weh bayr lata frootgud ting kom owta dehn laif jos laik how di faama geh terti ahn siksti ahn honjrid taim moa dahn weh ih mi plaant
1645,MRK,4,BZJ,den ih aks dehn seh wen sohnbadi lait wahn lamp dehn noh put it anda wahn bowl er anda di bed rait
1646,MRK,4,BZJ,no insteda dat dehn put it hai op pahn wahn stan
1647,MRK,4,BZJ,ahn soh evriting weh da seekrit wahn kom owt playn playnwan ahn evriting weh deh anda kova wahn geh bring owt eena di oapm
1648,MRK,4,BZJ,eni a unu weh ga ayz fi yehr unu lisn gud tink gud bowt weh unu yehr
1649,MRK,4,BZJ,kaa di sayhn way how yu gi dat da how yu wahn geh bak ahn eevn moa
1650,MRK,4,BZJ,evribadi weh don ga wahn geh moa bot fi dehn wan weh noh ga notn eevn di lee bit weh dehn ga wahn geh tek weh fahn dehn
1651,MRK,4,BZJ,den jeezas seh gaad kingdom da laik wahn faama weh plaant owt ih plantayshan ahn lef it ahn gaahn luk bowt ada bizniz
1652,MRK,4,BZJ,meenwail di plaant dehn kom op priti widowt nobadi ten tu dehn
1653,MRK,4,BZJ,di seed dehn stay rait deh eena di grong ahn sprowt
1654,MRK,4,BZJ,fos di lee shoot bos owt den di hed groa ahn den di grayn divelop pahn di hed
1655,MRK,4,BZJ,az soon az ih geh raip di faama kohn ahn reep ih krap
1656,MRK,4,BZJ,den jeezas seh weh deh weh ah ku tel unu gaad kingdom stan laik
1657,MRK,4,BZJ,er weh parabl ah ku yooz
1658,MRK,4,BZJ,da laik wahn lee kungku mostad seed weh da di smaalis seed weh yu plaant eena di grong
1659,MRK,4,BZJ,bot wen dehn don plaant it ih ton intu di bigis gyaadn plaant weh yu ku fain ahn di branch dehn geh soh big dat di berd dehn eena di skai kohn kohn mek nes eena ih shayd
1660,MRK,4,BZJ,jeezas yooz lata lee stoari laik dat fi teech di peepl dehn az moch az dehn mi redi fi yehr it
1661,MRK,4,BZJ,ih neva tel dehn notn widowt yooz parablz bot aftawodz wen hihn ahn ih oan disaipl dehn mi deh bai dehnself den ih eksplayn evriting tu dehn
1662,MRK,4,BZJ,az eevnin midi set een jeezas tel ih disaipl dehn seh mek wi goh kraas da di neks said a di lagoon
1663,MRK,4,BZJ,soh dehn pik op sayhn taim ahn wid wahn fyoo moa boat di fala lef di krowd bihain ahn staat tu goh kraas di lagoon
1664,MRK,4,BZJ,wahn bad skwaal kohn pahn di lagoon ahn di wayv dehn staat wash oava di boat til ih mi nayli ful op wid waata
1665,MRK,4,BZJ,aal di taim jeezas midi sleep komfatablwan da baka di boat wid ih hed pahn wahn kushn
1666,MRK,4,BZJ,di disaipl dehn wayk ahn op ahn seh tu ahn teecha wi deh ya di jrongdid ahn yoo noh kay
1667,MRK,4,BZJ,ih get op ahn taak shaapwan tu di breez ahn di wayv dehn seh unu kwaiyet dong rait den di breez stap bloa ahn evriting geh kyaam kyaam
1668,MRK,4,BZJ,ahn ih aks dehn seh da weh mek unu mi soh fraitn
1669,MRK,4,BZJ,unu stil noh chros mi yet
1670,MRK,4,BZJ,dehn mi oanli fraitn bad ahn aks wan anada da hoo dis man
1671,MRK,4,BZJ,dong tu di breez ahn di waata obay hihn
1672,MRK,5,BZJ,dehn reech kraas di neks said a di lagoon wichpaa di jeraseen peepl dehn liv
1673,MRK,5,BZJ,sayhn taim wen jeezas midi get owta di boat wahn man weh mi ga eevl spirit eena ahn kom owta di bering grong kohn kohn meet ahn
1674,MRK,5,BZJ,dis man yoostu liv eena di bering grong ahn ih mi soh owta kanchroal dat nobadi neva deh weh kuda tai ahn op noh eevn wid chayn
1675,MRK,5,BZJ,kaa lata taim dehn wuda chayn op ih han dehn ahn put aiyan ban rong ih fut dehn bot ih wuda jos bos op di chayn dehn ahn brok op di aiyan ban dehn eena peesiz
1676,MRK,5,BZJ,nobadi neva schrang nof fi hoal ahn dong
1677,MRK,5,BZJ,aal owaz a di day ahn nait ih yoostu wanda bowt monks di grayv dehn ahn ron wail eena di hil dehn di baal owt ahn kot op ihself wid shaap stoan
1678,MRK,5,BZJ,wen ih sait jeezas fahn faar ih ron kohn chroa ihself dong fronta ahn
1679,MRK,5,BZJ,den di eevl spirit hala haadwan pahn tap a ih vais jeezas weh da di son a di moas hai gaad da weh yoo waahn wid mee
1680,MRK,5,BZJ,ah bayg yu pleez fi gaad sayk noh taacha mi ih seh dat kaa jeezas mi seh tu ahn yoo eevl spirit kom owta dis man jeezas aks ahn seh da weh yoo nayhn
1681,MRK,5,BZJ,ih ansa seh mee nayhn leejan kaa lata wee liv eena dis man
1682,MRK,5,BZJ,den di eevl spirit dehn bayg ahn oava ahn oava noh fi sen dehn sohnweh faar fahn deh
1683,MRK,5,BZJ,now wahn lata pig midi feed pahn di hilsaid bai di lagoon da sayhn taim deh ahn di deeman dehn bayg jeezas seh pleez sen wi eena dehn pig deh noh
1684,MRK,5,BZJ,jeezas tel dehn dehn ku goh ahn di deeman dehn kom owta di man ahn gaan eena di pig dehn ahn di hoal bonch a dehn bowt too towzn rosh dong di said a di hil weh mi wel ahn hai ahn aala dehn jrap eena di lagoon ahn jrongdid
1685,MRK,5,BZJ,di man dehn weh midi main di pig dehn ron gaahn tel evribadi eena di tong ahn aal oava di konchrisaid weh mi hapm ahn soh evribadi ron kohn si fi dehnself
1686,MRK,5,BZJ,wen dehn gaahn da jeezas dehn fain di man weh mi ga aala dehn eevl spirit eena ahn rait deh di sidong
1687,MRK,5,BZJ,wen dehn si dat ih mi gat aan kloaz ahn ih mi ga ih gud gud sens dehn geh frayd
1688,MRK,5,BZJ,dehn wan weh mi si how di hoal ting mi hapm tel evribadi how di man weh mi ga di eevl spirit dehn mi geh kyoar ahn dehn tel dehn bowt weh mi hapm tu di pig dehn tu
1689,MRK,5,BZJ,den di krowd staat tu bayg jeezas fi lef fahn fi dehn dischrik
1690,MRK,5,BZJ,soh jeezas get bak eena di boat fi goh
1691,MRK,5,BZJ,di man weh jeezas mi jos jraiv owt di eevl spirit dehn owta bayg ahn fi mek ih goh lang wid ahn
1692,MRK,5,BZJ,bot jeezas seh no ah waahn yu goh bak tu yu faamli ahn tel dehn aala di gud ting dehn weh di laad du fi yu ahn how ih ga mersi pahn yu
1693,MRK,5,BZJ,soh di man lef ahn gaahn da di ayrya weh nayhn dekapolis ahn tel evribadi aal weh jeezas mi du far ahn ahn di peepl dehn kuda mi skaysli bileev it
1694,MRK,5,BZJ,wen jeezas gaahn bak kraas di ada said a di lagoon eena di boat wahn big krowd gyada rong ahn bai di waatasaid
1695,MRK,5,BZJ,den wahn man weh mi nayhn jairos weh dami di hed a di sinagag deh kohn
1696,MRK,5,BZJ,wen ih si jeezas ih chroa ihself da ih fut ahn bayg ahn haad seh mi lee daata deh pahn daiyin
1697,MRK,5,BZJ,pleez kohn put yu han pan ahn soh dat ih ku geh beta ahn noh ded
1698,MRK,5,BZJ,soh jeezas gaahn wid ahn
1699,MRK,5,BZJ,ahn wahn lata peepl midi fala ahn ahn dehn midi krowd een pan ahn
1700,MRK,5,BZJ,wahn laydi weh midi chrobl wid hemrij fi twelv yaaz mi deh eena di krowd
1701,MRK,5,BZJ,shee mi deh fahn dakta tu dakta di chrai geh beta til aal ih moni don ahn insteda geh beta ih jos geh wos
1702,MRK,5,BZJ,shee mi geh fi yehr bowt jeezas
1703,MRK,5,BZJ,ahn soh ih kom op bihain jeezas eena di krowd ahn toch ih kloaz sayka weh ih seh tu ihself if ah kuda eevn jos toch fi hihn kloaz ah wahn geh heel
1704,MRK,5,BZJ,ahn sayhn taim di bleedn stap ahn ih mi noa seh eena ih oan badi dat shee neva sik agen
1705,MRK,5,BZJ,az ih hapm jeezas riyalaiz seh powa gaan owta ahn soh ih luk rong ahn ih aks hoo toch mi kloaz
1706,MRK,5,BZJ,di disaipl dehn seh wid aala dis krowd di shub op gens yu how yoo ku aks da hoo toch yu
1707,MRK,5,BZJ,bot jeezas stodi midi luk rong fi si da hoo mi toch ahn
1708,MRK,5,BZJ,di laydi mi ful wel noa weh mi hapm tu ahn soh ih kohn di chrimbl ahn chroa ihself da jeezas fut ahn tel ahn di chroot bowt evriting weh ih du
1709,MRK,5,BZJ,jeezas tel ahn seh daata sayka yu fayt yu geh heel
1710,MRK,5,BZJ,goh ahn noh wori bowt notn
1711,MRK,5,BZJ,yu free fahn yu sofarin now
1712,MRK,5,BZJ,wail jeezas stil midi taak tu di laydi sohn man fahn jairos hows kohn ahn seh yu daata don ded soh noh bada di teecha agen
1713,MRK,5,BZJ,bot jeezas neva stodi dehn ih tel jairos seh noh wori jos ga fayt
1714,MRK,5,BZJ,den jeezas neva mek nobadi gaahn wid ahn eksep peeta ahn jaymz ahn jaymz breda weh nayhn jan
1715,MRK,5,BZJ,wen dehn reech jairos hows wahn lata komoashan mi deh
1716,MRK,5,BZJ,peepl di moan ahn baal kyaahn don soh ih gaan eensaid ahn aks dehn seh wai aala dis moanin ahn kraiyin
1717,MRK,5,BZJ,di lee gyal noh ded ih oanli di sleep wen jeezas seh dat dehn staat tu laaf aata ahn
1718,MRK,5,BZJ,ih ron aala dehn owta di hows den ih kehr di lee gyal ma ahn pa ahn di chree disaipl dehn lang wid ahn eena di room weh di lee gyal mi lay owt
1719,MRK,5,BZJ,den jeezas hoal di lee gyal bai ih han ahn ih seh tu ahn talita kumi
1720,MRK,5,BZJ,dat meen lee gyal get op rait away di gyal get op ahn staat tu waak rong ih mi twelv yaaz oal
1721,MRK,5,BZJ,ih pa ahn ih ma kuda haadli bileev dehn aiy
1722,MRK,5,BZJ,jeezas gi dehn schrik aadaz noh fi tel nobadi bowt it ahn ih tel dehn fi gi di lee gyal sohnting fi eet
1723,MRK,6,BZJ,den jeezas lef fahn gyalilee ahn gaahn bak da ih hoamtong ahn ih disaipl dehn gaahn lang wid ahn
1724,MRK,6,BZJ,den ih gaahn da di meetn plays pahn di sabat ahn staat tu teech
1725,MRK,6,BZJ,wahn lata peepl kudn bileev dehn ayz wen dehn yehr weh ih midi seh
1726,MRK,6,BZJ,dehn aks wan anada seh da weh dis man geh dehnya ting fram
1727,MRK,6,BZJ,da weh hihn geh soh moch wizdom fram weh hihn ku du mirakl anaal
1728,MRK,6,BZJ,dis da noh di kyapmta
1729,MRK,6,BZJ,dis da noh mayri son
1730,MRK,6,BZJ,ahn jaymz joazef ahn saiman ahn joodas da noh fi hihn breda dehn
1731,MRK,6,BZJ,ahn ih sista dehn noh deh rait ya wid wi
1732,MRK,6,BZJ,ahn dehn mi kwait ofendid sayka jeezas
1733,MRK,6,BZJ,soh jeezas tel dehn seh da oanli da ih oan hoamtong monks ih oan peepl dehn ahn eena ih oan hows wahn prafit noh geh no rispek
1734,MRK,6,BZJ,ih kudn du no mirakl deh eksep heel wan ahn too sik peepl weh ih lay ih han pan
1735,MRK,6,BZJ,ahn jeezas mi sopraiz how di peepl dehn deh neva ga no fayt
1736,MRK,6,BZJ,den ih gaan owt eena da ayrya di teech fahn vilij tu vilij
1737,MRK,6,BZJ,ih kaal ih twelv disaipl dehn tu ahn ahn ih gi dehn powa oava di eevl spirit dehn
1738,MRK,6,BZJ,den ih sen dehn owt toobaitoo
1739,MRK,6,BZJ,dis da weh ih tel dehn fi du unu noh fi kehr notn pahn di jerni eksep unu waakin stik
1740,MRK,6,BZJ,ahn noh kehr notn fi eet er no kitbag ahn noh kehr no moni eena unu ways bag needa
1741,MRK,6,BZJ,unu ku wayr sandalz bot noh kehr no ekschra kloaz
1742,MRK,6,BZJ,eni hows weh dehn welkom unu eena fi stay stay deh til unu redi fi lef da tong deh
1743,MRK,6,BZJ,ahn if di peepl dehn da eni vilij shoa unu bad fays er if dehn noh waahn yehr weh unu ga fi seh den wen unu di lef fahn deh unu mos shayk aaf di dos fahn aafa unu fut az wahn sain gens dehn
1744,MRK,6,BZJ,soh di disaipl dehn gaan owt gaahn tel evribadi fi ton fahn dehn sin dehn
1745,MRK,6,BZJ,dehn jraiv owt deeman owta peepl ahn put aliv ail pahn wahn lata sik peepl ahn heel dehn
1746,MRK,6,BZJ,now nyooz bowt jeezas get eena king herod ayz kaa evriway yu ton peepl midi taak bowt ahn
1747,MRK,6,BZJ,sohn peepl midi seh dis da jan di baptis weh rayz op bak fahn di ded
1748,MRK,6,BZJ,dats wai ih ku du aala dehn mirakl ahn soh
1749,MRK,6,BZJ,sohn ada wan seh hihn da ilaija
1750,MRK,6,BZJ,ahn stil sohn neks wan midi seh hihn da wahn prafit jos laik wan a di ada oal taim prafit dehn
1751,MRK,6,BZJ,bot wen herod yehr aala dis ih seh dis da di sayhn jan di baptis hoofa hed ah mi chap aaf
1752,MRK,6,BZJ,ahn now ih rayz op bak fahn di ded fi chroo yu si herod seh dat kaa hihn mi marid tu heroadyas weh dami ih breda filip waif
1753,MRK,6,BZJ,jan mi tel ahn seh ih neva rait fi mek ih marid tu ih breda waif
1754,MRK,6,BZJ,soh sayka pleez heroadyas herod mi ares jan ahn mek dehn tai ahn op ahn put ahn eena jayl
1755,MRK,6,BZJ,jan midi tel herod seh ih gens di laa fi mek yu marid tu yu breda waif
1756,MRK,6,BZJ,soh heroadyas mi gat it een fi jan ahn ih mi waahn kil ahn bot ih kudn du ahn notn kaa herod midi kip jan sayf
1757,MRK,6,BZJ,yu si herod mi frayd fi jan kaa ih mi noa seh dat ih dami wahn raichos ahn hoali man
1758,MRK,6,BZJ,wen herod lisn tu jan ih mi wel kanfyooz bot ih mi stil laik lisn tu ahn
1759,MRK,6,BZJ,den wahn day heroadyas si ih chaans wen herod chroa wahn big bertday paati fi ihself
1760,MRK,6,BZJ,ih invait aala di big taim peepl dehn ahn di aami aafisa dehn fahn gyalilee ahn heroadyas daata kohn daans fi dehn
1761,MRK,6,BZJ,wel herod ahn ih ges dehn mi laik how ih daans soh herod seh tu di gyal aks fi eniting weh yu waahn an ah wahn gi yu
1762,MRK,6,BZJ,ih mek wahn oat tu ahn ahn pramis ahn seh ah wahn gi yu eniting weh yu aks mi fa op tu haaf a mi kingdom
1763,MRK,6,BZJ,di gyal gaahn aks ih ma da weh ah shuda aks fa
1764,MRK,6,BZJ,ih ma tel ahn seh aks fi jan di baptis hed ih ron bak ahn tel di king ah waahn jan di baptis hed rait now pahn wahn chray wel herod mi oanli sari bad bot sayka di oat dehn weh ih mi mek ahn sayka ih ges dehn ih neva waahn brok ih werd tu di gyal
1765,MRK,6,BZJ,soh rait den ih sen wan a ih soalja dehn wid aadaz fi bring jan hed
1766,MRK,6,BZJ,soh di soalja gaan ahn chap aaf ih hed eena di jayl
1767,MRK,6,BZJ,ih bring jan hed pahn wahn chray ahn gi di gyal ahn shee kehr it da ih ma
1768,MRK,6,BZJ,wen jan disaipl dehn yehr weh hapm dehn kohn fi di badi ahn beri ahn eena wahn toom
1769,MRK,6,BZJ,now di twelv disaipl weh jeezas mi sen owt gyada rong ahn ahn ripoat bak tu ahn bowt aal weh dehn mi du ahn weh dehn mi teech
1770,MRK,6,BZJ,sayka weh soh moch peepl midi op ahn dong tu dehn ahn dehn mi haadli ga taim fi dehnself noh eevn fi eet jeezas tel dehn seh lesgoh tek wahn kwaiyet lee brayk wee wan ahn geh sohn res
1771,MRK,6,BZJ,soh dehn gaahn fahn deh eena wahn boat da wahn kwaiyet spat soh dehn kuda mi bee bai dehnself
1772,MRK,6,BZJ,bot wahn lata peepl si wen jeezas dehn lef ahn dehn rekonaiz dehn
1773,MRK,6,BZJ,soh dehn ron gaahn pahn fut fahn aala di tong dehn ahn dehn reech deh heda dehn
1774,MRK,6,BZJ,wen jeezas gaahn shoa ih si wahn big krowd ahn ih mi sari fi dehn bikaa dehn dami sayhn laik sheep weh noh ga nobadi fi main dehn
1775,MRK,6,BZJ,soh ih gaahn hed ahn teech dehn lata ting
1776,MRK,6,BZJ,laytwan di aftanoon di disaipl dehn kohn tu jeezas ahn seh dis da wahn dizertid plays ahn ih don di geh layt
1777,MRK,6,BZJ,sen di krowd weh soh dehn ku goh da di vilij dehn ahn di faam dehn weh deh kloas soh dat dehn ku bai sohnting fi dehnself fi eet
1778,MRK,6,BZJ,bot jeezas aks dehn seh wai unu noh feed dehn
1779,MRK,6,BZJ,dehn ansa seh da humoch bred wi wuda hafu bai soh
1780,MRK,6,BZJ,ih wuda kaas bowt ayt monts pay fi feed aala dehnya peepl humoch bred unu ga
1781,MRK,6,BZJ,jeezas aks
1782,MRK,6,BZJ,goh chek si
1783,MRK,6,BZJ,dehn kohn bak ahn seh wi oanli ga faiv bred ahn too fish
1784,MRK,6,BZJ,den jeezas mek di krowd sidong eena groops pahn di green graas
1785,MRK,6,BZJ,som a di groop mi ga fifti peepl ahn sohn mi ga honjrid
1786,MRK,6,BZJ,den jeezas mek di peepl dehn sidong pahn di graas
1787,MRK,6,BZJ,ih tek di faiv bred ahn too fish ahn luk op da hevn ahn gi gaad tanks ahn brok di bred
1788,MRK,6,BZJ,den ih gi di disaipl dehn fi gi di peepl dehn
1789,MRK,6,BZJ,ahn den ih shayr op di too fish monks dehn tu
1790,MRK,6,BZJ,evribadi eet til dehn ful ahn den di disaipl dehn pik op hoal a twelv baaskit ful a di lee pees a bred dehn ahn fish
1791,MRK,6,BZJ,da mi bowt faiv towzn man deh monks da krowd weh dehn feed deh da day
1792,MRK,6,BZJ,rait afta dat jeezas mek ih disaipl dehn get eena di boat ahn goh heda ahn da di neks said a di lagoon da betsayda wail hihn sen di krowd hoahn
1793,MRK,6,BZJ,wen jeezas don sen di peepl dehn hoahn ih gaan op pahn di mongtin gaahn pray
1794,MRK,6,BZJ,wen eevnin kohn di boat mi deh midl a di lagoon wail jeezas mi deh hihn wan pahn lan
1795,MRK,6,BZJ,ih noatis dat di disaipl dehn midi dig padl kaa di breez mi deh gens dehn
1796,MRK,6,BZJ,bifoa day jeezas kohn tu dehn di waak pahn di waata tap
1797,MRK,6,BZJ,ih mek fi waak rait paas di boat
1798,MRK,6,BZJ,bot wen dehn si ahn di waak pahn di waata tap dehn mi tink dat da mi goas ahn dehn midi baal owt kaa aala dehn si ahn ahn dehn mi fraitn no miks
1799,MRK,6,BZJ,bot rait away jeezas tel dehn seh noh hat unu haat
1800,MRK,6,BZJ,da mee
1801,MRK,6,BZJ,noh frayd
1802,MRK,6,BZJ,den ih klaim eena di boat wid dehn ahn di breez jrap dehn sidong deh laik dehn foolfool di chrai mek sens a weh mi jos hapm
1803,MRK,6,BZJ,bikaa yu noa eevn afta di mirakl wid di bred dehn stil neva riyalaiz da mi hoo jeezas
1804,MRK,6,BZJ,dehn mi jos tu haadhedid
1805,MRK,6,BZJ,wen dehn kraas oava di neks said a di lagoon dehn gaahn shoa da genesaret ahn anka di boat
1806,MRK,6,BZJ,az dehn gaahn shoa di peepl dehn rekonaiz jeezas
1807,MRK,6,BZJ,dehn ron gaahn spred di nyooz rong da hoal ayrya seh jeezas kohn
1808,MRK,6,BZJ,den dehn staat tu bring sik peepl pahn schrecha ahn dehn kehr dehn eniway wichpaa hihn mi deh
1809,MRK,6,BZJ,evriway ih gaan weda da vilij er tong er lang di roadsaid dehn kehr di sik peepl dehn owt eena di maakit ayrya dehn ahn bayg ahn fi mek dehn kud eevn toch di ej a ih kloaz
1810,MRK,6,BZJ,ahn evri wan a dehn weh toch ahn geh heel
1811,MRK,7,BZJ,now som a di farisee ahn sohn teecha a di jooish laa weh mi kohn fahn jeroosalem gyada rong jeezas
1812,MRK,7,BZJ,dehn noatis seh som a ih disaipl dehn midi eet widowt wash dehn han fos
1813,MRK,7,BZJ,di farisee dehn ahn aala di ada jooish peepl dehn mi ga wahn ting weh dehn goh chroo wahn serimoni fi wash dehn han gud bifoa dehn eet
1814,MRK,7,BZJ,dehn mi ga wahn lata oal taim roolz fi kleenis weh mi deel wid evriting rait dong tu how dehn wash dehn kop ahn dehn mog ahn dehn pat
1815,MRK,7,BZJ,ahn wen dehn kom een fahn maakit dehn hafu du wahn tara kleen op pahn tap a dat bifoa dehn ku tek dehn fos bait soh di farisee dehn ahn di teecha a di laa dehn aks jeezas seh da wai fi yoo disaipl dehn noh goh chroo di serimoni fi wash dehn han bifoa dehn eet laik how di oal taim peepl dehn doz du
1816,MRK,7,BZJ,dehn noh wash dehn han bifoa dehn eet
1817,MRK,7,BZJ,jeezas tel dehn seh unu hipokrit unu weh aizaiya di prafit mi seh bowt unu da chroo
1818,MRK,7,BZJ,ih mi seh dehnya peepl aana mi wid dehn mowt bot dehn haat deh faar fahn mi
1819,MRK,7,BZJ,dehn wership noh meen notn tu mi kaa dehn di teech fi dehn oan roolz weh dehn mek op laik ih kohn fahn gaad
1820,MRK,7,BZJ,unu noh pay no main ataal tu gaad komanment dehn
1821,MRK,7,BZJ,insteda dat unu fala roolz weh man mek
1822,MRK,7,BZJ,den ih tel dehn seh unu ga wahn fain way fi rijek gaad laa jos fi kip op fi unu oan ting weh unu du
1823,MRK,7,BZJ,kaa moaziz seh unu mos aana unu ma ahn unu pa ahn den ih seh enibadi weh taak bad bowt dehn ma ahn dehn pa wahn hafu geh put tu det
1824,MRK,7,BZJ,bot unu seh dat sohnbadi ku tel dehn ma er dehn pa dat wateva dehn mi ga fi gi dehn dehn gi gaad insted kaa da gif da korban dat meen da wahn gif weh da oanli fi gaad
1825,MRK,7,BZJ,den dat meen dat da persn noh wahn hafu aana dehn ma ner dehn pa
1826,MRK,7,BZJ,soh den unu noh alow hihn fi du notn fi fi hihn ma er ih pa
1827,MRK,7,BZJ,soh sayka fi unu oan roolz dehn weh unu mek op ahn paas dong tu unu pikni dehn unu mek di werd a gaad noh meen notn ahn unu du lat moa ting laik dat
1828,MRK,7,BZJ,den jeezas kaal di peepl dehn tu ahn ahn ih tel dehn seh aala unu lisn tu mi ahn andastan weh ah seh
1829,MRK,7,BZJ,notn noh deh pahn di owtsaida wahn persn badi weh ku goh eena dehn badi ahn mek dehn haat doti bot weh kom owta dehn dat da weh mek dehn haat doti
1830,MRK,7,BZJ,eni a unu weh ga ayz fi yehr unu lisn gud den ih gaan eena wahn hows ahn lef di krowd owtsaid
1831,MRK,7,BZJ,ahn ih disaipl dehn aks ahn di meenin a weh ih mi jos tel dehn
1832,MRK,7,BZJ,den jeezas seh unu stil noh andastan needa
1833,MRK,7,BZJ,unu noh si seh dat eniting weh goh eena wahn persn fahn owtsaida dehn badi kyaahn doti dehn haat
1834,MRK,7,BZJ,kaa ih noh goh een chroo dehn haat bot ih goh een chroo dehn stomok ahn den ih paas owta dehn badi
1835,MRK,7,BZJ,soh den jeezas midi seh dat aal food gud fi eet jeezas gaan aan fi seh da weh kom owta wahn persn haat da weh mek dehn doti fi chroo
1836,MRK,7,BZJ,kaa weh deh eena wahn persn haat da weh mek dehn tink op fi du aal kaina bad ting laik sleep rong teef merda ahn cheet pahn dehn hozban er dehn waif ahn den yu ga red aiy ahn badmaindidnis ahn yu di fool op peepl yu ga bad livin ahn greedinis ahn slanda peepl ahn praid ahn schupidnis
1837,MRK,7,BZJ,aala dehnya wikid ting kohn fahn eensaida wahn persn ahn da dehndeh da weh mek dehn haat doti
1838,MRK,7,BZJ,den jeezas lef fahn deh ahn gaahn da di ayrya weh deh kloas taiya
1839,MRK,7,BZJ,ih gaan eena wahn hows ahn ih neva waahn nobadi noa ih mi dehdeh bot eevn soh ih kudn haid ihself
1840,MRK,7,BZJ,in fak wahn laydi hoofa lee gyal mi ga wahn eevl spirit yehr bowt ahn ahn kohn chroa ihself dong da ih fut
1841,MRK,7,BZJ,bot shee da neva wahn joo
1842,MRK,7,BZJ,shee mi baan da foneesha eena siriya
1843,MRK,7,BZJ,wel shee kohn bayg jeezas fi jraiv owt di deeman owta ih lee gyal
1844,MRK,7,BZJ,jeezas tel ahn seh mek di pikni dehn eet aal weh dehn waahn fos kaa ih noh rait fi tek di pikni dehn bred ahn chroa it fi di daag dehn
1845,MRK,7,BZJ,di laydi ansa seh da chroo sa bot eevn di daag dehn anda di taybl eet di kromz weh jrap fahn di pikni dehn playt
1846,MRK,7,BZJ,jeezas ansa seh aarait sayka weh yu seh dat yu ku goh hoahn kaa di deeman don kom owta yu daata aredi
1847,MRK,7,BZJ,soh di laydi gaahn hoahn ahn fain di lee gyal di lidong eena bed ahn di deeman mi don kom owta ahn
1848,MRK,7,BZJ,jeezas lef fahn di ayrya rong taiya ahn gaahn chroo saidan tuwaadz gyalilee lagoon
1849,MRK,7,BZJ,den ih gaahn chroo di ayrya weh nayhn dekapolis
1850,MRK,7,BZJ,dehn bring wahn def man tu ahn weh kudn taak gud ahn dehn bayg jeezas fi put ih han pan ahn
1851,MRK,7,BZJ,jeezas kehr di man wahn lee wayz fahn di krowd ahn ih put ih finga eena di man ayz den ih spit ahn toch di man tong
1852,MRK,7,BZJ,ih luk op tu hevn den ih sai ahn ih seh efata eena di aramayik langwij dat meen oapm op fahn da veri minit di man kuda mi yehr ahn taak az gud az enibadi els
1853,MRK,7,BZJ,jeezas tel dehn noh fi tel nobadi weh mi hapm
1854,MRK,7,BZJ,bot di moa ih tel dehn di moa dehn spred di nyooz
1855,MRK,7,BZJ,dehn kudn bileev weh dehn mi si ahn dehn kudn stap seh ih du evriting gud ih eevn mek di def peepl yehr ahn di dom peepl taak
1856,MRK,8,BZJ,rong da sayhn taim deh wahn neks big krowd gyada ahn no food neva deh fi dehn eet
1857,MRK,8,BZJ,soh jeezas kaal ih disaipl dehn tu ahn ahn seh ah sari fi dis krowd kaa dehn deh wid mi fi chree dayz now ahn dehn noh ga notn fi eet
1858,MRK,8,BZJ,if ah sen dehn hoahn hongri dehn wahn jrap dong pahn di way kaa som a dehn kohn fahn faar
1859,MRK,8,BZJ,di disaipl dehn ansa jeezas da how wee fi fain food way owt ya bakabush fi feed dehn
1860,MRK,8,BZJ,jeezas aks dehn seh humoch bred deh
1861,MRK,8,BZJ,dehn ansa seh wi ga sebm bred
1862,MRK,8,BZJ,soh ih tel di krowd fi sidong pahn di grong
1863,MRK,8,BZJ,den ih tek di sebm bred ahn wen ih don gi gaad tanks far it ih brok dehn eena peesiz ahn ih gi ih disaipl dehn fi shayr monks di peepl dehn ahn dat da weh dehn du
1864,MRK,8,BZJ,dehn mi ga wan ahn too lee fish tu ahn jeezas bles dehn ahn mek di disaipl dehn shayr dat tu wid evribadi
1865,MRK,8,BZJ,aala dehn eet til dehn geh nof ahn dehn gyada op sebm baaskit a brokop bred weh mi lefoava
1866,MRK,8,BZJ,bowt foa towzn peepl mi deh eena di krowd da day afta dehn don eet jeezas sen dehn hoahn
1867,MRK,8,BZJ,rait afta dat jeezas ahn di disaipl dehn get eena wahn boat ahn gaahn da di dalmanoota ayrya
1868,MRK,8,BZJ,di farisee dehn kohn ahn staat tu aagyu wid jeezas
1869,MRK,8,BZJ,dehn midi aks ahn fi shoa dehn wahn sain fahn hevn fi tes ahn owt
1870,MRK,8,BZJ,jeezas gi wahn deep sai ahn aks dehn seh da wai disya jenarayshan di luk fi wahn sain fahn hevn
1871,MRK,8,BZJ,ah di tel unu di chroot dehn noh wahn geh no sain
1872,MRK,8,BZJ,den ih lef dehn ahn get bak eena di boat ahn gaahn kraas di ada said a di lagoon
1873,MRK,8,BZJ,now di disaipl dehn mi faget fi bring bred ahn dehn mi oanli ga wan bred lef wid dehn eena di boat
1874,MRK,8,BZJ,jeezas waan dehn seh unu beta main kyaaful a di farisee dehn ees ahn herod ees tu
1875,MRK,8,BZJ,di disaipl dehn midi taak bowt it monks dehnself
1876,MRK,8,BZJ,dehn seh hihn seh dat kaa wi neva bring no bred
1877,MRK,8,BZJ,jeezas mi kanchos a weh dehn midi taak bowt soh ih aks dehn seh da wai unu di taak bowt how unu noh ga no bred
1878,MRK,8,BZJ,unu stil noh si er andastan
1879,MRK,8,BZJ,unu hed soh haad
1880,MRK,8,BZJ,unu ga aiy bot unu noh si ahn unu ga ayz bot unu noh yehr
1881,MRK,8,BZJ,unu noh memba wen ah brok op di faiv bred fi di faiv towzn peepl dehn
1882,MRK,8,BZJ,da humoch baaskit a brokop bred unu mi pik op
1883,MRK,8,BZJ,dehn ansa twelv
1884,MRK,8,BZJ,ahn fahn di sebm bred weh mi feed di foa towzn peepl dehn da humoch baaskit a brokop bred unu mi pik op
1885,MRK,8,BZJ,dehn ansa sebm baaskit
1886,MRK,8,BZJ,den jeezas seh ahn unu stil noh andastan
1887,MRK,8,BZJ,wen dehn reech betsayda dehn bring wahn blain man tu jeezas ahn bayg ahn fi toch ahn ahn heel ahn
1888,MRK,8,BZJ,jeezas tek di blain man han ahn leed ahn owta di vilij
1889,MRK,8,BZJ,den ih spit pahn ih aiy dehn ahn ih put ih han pan ahn
1890,MRK,8,BZJ,yu ku si eniting now
1891,MRK,8,BZJ,jeezas aks ahn
1892,MRK,8,BZJ,di man luk rong ahn seh yes ah si peepl bot noh soh gud
1893,MRK,8,BZJ,di peepl dehn luk laik chree di waak rong den jeezas put ih han pahn di man aiy dehn agen ahn di man tek wahn lang haad luk rong ahn dis taim ih kuda mi si evriting klyaa klyaa
1894,MRK,8,BZJ,jeezas sen ahn hoahn ahn ih aada ahn seh yu mosn goh eena di vilij
1895,MRK,8,BZJ,jeezas ahn ih disaipl dehn lef ahn gaahn da di vilij dehn weh mi deh rong seezareeya filipai
1896,MRK,8,BZJ,pahn di way ih aks ih disaipl dehn da hoo peepl seh da mee
1897,MRK,8,BZJ,dehn tel ahn seh sohn peepl seh dat yoo da jan di baptis ahn sohn ada wan seh yoo da ilaija ahn stil sohn neks wan dehn seh yoo da wan a di prafit dehn
1898,MRK,8,BZJ,den jeezas aks dehn seh bot da hoo yoo seh da mee
1899,MRK,8,BZJ,peeta ansa seh yoo da di krais
1900,MRK,8,BZJ,den jeezas tel dehn noh fi tel nobadi bowt ahn
1901,MRK,8,BZJ,ih staat tu tel dehn seh dat ih mi wahn hafu sofa lata ting
1902,MRK,8,BZJ,ih tel dehn how di jooish leeda dehn ahn di cheef prees dehn ahn dehn wan weh teech di laa mi wahn rijek ahn
1903,MRK,8,BZJ,ih mi wahn hafu geh kil bot afta chree dayz ih mi wahn rayz op bak fahn di ded
1904,MRK,8,BZJ,jeezas mi taak playnwan bowt aala dis
1905,MRK,8,BZJ,wel peeta jraa ahn wan said ahn tel ahn seh yu mosn taak laik dat jeezas ton rong ahn luk pahn aala di disaipl dehn ahn den ih tel peeta shaapwan get fahn fronta mi saytan yoo di luk pahn aala dis di way peepl seet noh laik how gaad seet
1906,MRK,8,BZJ,den ih kaal di krowd lang wid ih disaipl dehn ahn tel dehn seh if eni a unu waahn fala mi unu mos stap goh afta weh unu waahn fi fi unu oanself
1907,MRK,8,BZJ,pik op yu kraas ahn fala mee
1908,MRK,8,BZJ,enibadi weh chrai fi heng aan tu dehn oan laif wahn en op di laas it bot enibadi weh giv op dehn laif fi sayka mee ahn di gud nyooz dehn wahn sayv it
1909,MRK,8,BZJ,weh gud ih wahn du yu if yu oan di hoal werl ahn en op di laas yu soal
1910,MRK,8,BZJ,er da weh yu wahn chaynji yu laif fa
1911,MRK,8,BZJ,ahn if enibadi shaym a mee ahn fi mee mesij eena dis wikid jenarayshan weh noh faytful tu gaad ataal den di son a man wahn shaym a dehn tu wen ih kohn bak eena di gloari weh ih faada gi ahn ahn wen ih kohn wid di hoali aynjel dehn
1912,MRK,9,BZJ,den jeezas tel dehn seh ah di tel unu di chroot som a unu weh di stan op rait ya soh noh wahn ded bifoa unu si gaad kingdom kohn wid powa siks dayz afta dat jeezas kehr peeta ahn jaymz ahn jan op pahn wahn hai mongtin
1913,MRK,9,BZJ,oanli dehn wan mi deh op deh
1914,MRK,9,BZJ,ahn wen dehn luk di hoal a jeezas chaynj soh jeezas mi luk difrent difrent tu dehn
1915,MRK,9,BZJ,ih kloaz ton wait wait wait til ih hat dehn aiy
1916,MRK,9,BZJ,no washa uman kuda geh kloaz fi kohn soh wait den ilaija ahn moaziz apyaa fronta dehn ahn dehn midi taak tu jeezas den peeta seh tu jeezas teecha ih gud dat wee deh ya
1917,MRK,9,BZJ,mek wi put op chree boot rait ya wan fi yoo wan fi moaziz ahn wan fi ilaija
1918,MRK,9,BZJ,peeta neva noa weh fi seh kaa dehn mi oanli fraitn
1919,MRK,9,BZJ,wahn klowd apyaa ahn kohn dong oava dehn ahn dehn yehr wahn vais fahn owta di klowd weh seh dis da mai son weh ah oanli lov
1920,MRK,9,BZJ,lisn tu ahn
1921,MRK,9,BZJ,sodnwan wen dehn luk rong dehn neva si nobadi els oanli jeezas wan mi deh wid dehn
1922,MRK,9,BZJ,az dehn midi kohn bak dong di mongtin jeezas aada dehn noh fi tel nobadi weh dehn mi si til afta ih rayz op bak fahn di ded
1923,MRK,9,BZJ,soh dehn neva tel nobadi bowt dis bot dehn midi taak bowt it monks dehnself ahn dehn midi wanda weh dis bizniz bowt rayz op bak fahn di ded mi meen
1924,MRK,9,BZJ,den dehn aks jeezas seh da wai di teecha dehn a di laa seh dat ilaija hafu kohn fos bifoa eniting els wahn hapm
1925,MRK,9,BZJ,jeezas tel dehn seh yes
1926,MRK,9,BZJ,ilaija hafu kohn fos fi chroo ahn put evriting eena aada
1927,MRK,9,BZJ,wel den da wai dehn rait seh dat dehn wahn rijek di son a man ahn ih wahn hafu sofa lata ting
1928,MRK,9,BZJ,bot ah di tel unu ilaija don kohn aredi ahn dehn don du hihn aal weh dehn mi waahn jos laik weh di prafit mi rait seh bowt ahn
1929,MRK,9,BZJ,wen dehn gaahn bak tu di ada disaipl dehn dehn fain dehn di aagyu wid som a di teecha dehn a di laa ahn wahn big krowd mi deh rong dehn
1930,MRK,9,BZJ,di peepl dehn oanli geh eksaitid wen dehn kech sait a jeezas di kohn ahn dehn ron gaahn meet ahn
1931,MRK,9,BZJ,jeezas aks dehn seh da weh unu di aagyu bowt now
1932,MRK,9,BZJ,wahn man eena di krowd eksplayn ahn seh teecha ah mi bring mi son tu yu kaa ih kyaahn taak sayka wahn eevl spirit weh deh eena ahn
1933,MRK,9,BZJ,enitaihn dis spirit grab ahn ih dash ahn da grong ahn ih mek ih schrech owt stif stifwan ahn ih staat tu grain ih teet ahn foam da ih mowt
1934,MRK,9,BZJ,soh ah aks yu disaipl dehn fi pleez jraiv di eevl spirit owta ahn bot dehn kudn du it
1935,MRK,9,BZJ,jeezas tel dehn seh aiy unu peepl weh noh ga no fayt how lang ai fi deh ya wid unu di put op wid unu
1936,MRK,9,BZJ,bring di bwai ya tu mi
1937,MRK,9,BZJ,soh dehn bring di bwai bot az soon az di spirit si jeezas ih chroa di bwai eena fits ahn di bwai tombl dong ahn ih staat tu roal rong ahn ih staat tu foam da ih mowt
1938,MRK,9,BZJ,jeezas aks ih pa how lang sins ih stay laik dis
1939,MRK,9,BZJ,ih ansa seh fahn ih leel sa ahn lata taim di spirit mek ih jrap eena faiya er eena waata fi chrai kil ahn
1940,MRK,9,BZJ,aiy sa ah bayg yu pleez sari fi wi noh ahn help wi if yu kud
1941,MRK,9,BZJ,jeezas aks ahn seh how yu meen if ai kud
1942,MRK,9,BZJ,eniting pasabl if yu ga fayt
1943,MRK,9,BZJ,kwikwan di pa ansa seh yes ah ga fayt ah ga fayt
1944,MRK,9,BZJ,jos help mi fi ga lee moa wen jeezas si dat di krowd midi flak ahn ih taak shaapwan tu di eevl spirit seh yoo spirit a defnis ahn domnis ah aada yu fi kom owta dis bwai ahn noh goh bak eena ahn nohmoh nohmoh den di eevl spirit skreem owt haadwan ahn chroa di bwai eena fits agen ahn den ih lef ahn
1945,MRK,9,BZJ,di poa bwai lidong deh limba limba sayhn laik ih ded
1946,MRK,9,BZJ,di krowd staat tu seh monks dehnself ih ded di bwai ded bot jeezas tek di bwai han ahn haal ahn op pahn ih fut ahn ih stan op
1947,MRK,9,BZJ,aftawodz wen jeezas ahn ih disaipl dehn mi eena di hows bai dehnself dehn aks ahn seh da wai wee kudn jraiv owt di eevl spirit
1948,MRK,9,BZJ,jeezas tel dehn seh di oanli way dehnya kaina spirit wahn kom owt da if unu pray ahn faas
1949,MRK,9,BZJ,den jeezas ahn ih disaipl dehn lef fahn deh ahn gaahn chroo gyalilee bot ih neva waahn nobadi noa weh dehn mi deh kaa ih mi waahn teech ih disaipl dehn
1950,MRK,9,BZJ,ih tel dehn seh dehn wahn sel owt di son a man ahn han ahn oava tu sohn peepl weh wahn kil ahn
1951,MRK,9,BZJ,bot den chree dayz aftawodz ih wahn kohn bak fahn di ded
1952,MRK,9,BZJ,bot dehn neva andastan weh jeezas midi taak bowt ahn dehn mi frayd fi aks ahn
1953,MRK,9,BZJ,den dehn reech kapernyam ahn wen dehn setl dong eena di hows jeezas aks dehn seh da weh unu midi aagyu bowt lang di way
1954,MRK,9,BZJ,bot dehn neva seh notn kaa pahn di way dehn midi taak monks dehnself bowt wich wan a dehn dami di moas impoatant wan
1955,MRK,9,BZJ,jeezas sidong ahn ih kaal aala dehn ahn eksplayn husoeva waahn bee moas impoatant mos bee di lees ih mos bee evribadi servant den ih tek wahn lee pikni ahn put ahn midl a dehn den ih hog ahn op ahn tel dehn seh enibadi weh welkom eni a dehnya lee pikni ya sayka mee welkom mee tu ahn enibadi weh welkom mee welkom di wan weh sen mi jan tel ahn seh teecha wi mi si wahn man di yooz yu naym fi jraiv deeman owta peepl ahn wi tel ahn fi stap bikaa hihn da noh wan a wee
1956,MRK,9,BZJ,jeezas seh no noh stap ahn if sohnbadi yooz mi naym fi du wahn mirakl dehn kyaahn ton rong ahn goh gens mi rait afta dat
1957,MRK,9,BZJ,enibadi weh noh deh gens wi dehn deh pahn fi wee said
1958,MRK,9,BZJ,ah di tel unu di chroot if sohnbadi gi yu wahn kop a waata sayka weh yu bilangz tu mee dehn wahn geh dehn riwaad
1959,MRK,9,BZJ,bot if enibadi du eniting fi mek eni a dehnya lee pikni ya weh bileev eena mi du eniting rang den ih wuda beta fi dehn if dehn tai wahn big hevi rakstoan rong dehn nek ahn chroa dehn da batam a di see
1960,MRK,9,BZJ,ahn if yu han di mek yu sin den chap it aaf
1961,MRK,9,BZJ,ih beta fi kripl ahn liv fareva dan fi ga yu too han ahn en op da hel weh di faiya neva owt
1962,MRK,9,BZJ,wehpaa di wom dehn neva ded ahn di faiya neva owt if yu fut di mek yu sin chap it aaf
1963,MRK,9,BZJ,ih beta fi kripl ahn liv fareva dan fi ga too fut ahn geh pich eena hel
1964,MRK,9,BZJ,wehpaa di wom dehn neva ded ahn di faiya neva owt ahn if wan a yu aiy di mek yu sin dig it owt ih beta fi ga wan aiy ahn liv fareva dan fi ga yu too aiy dehn ahn geh pich eena hel wehpaa di wom dehn neva ded ahn di faiya neva owt
1965,MRK,9,BZJ,evribadi weh seezn wid faiya wahn geh kleen jos laik how di sakrifais geh kleen wid saalt
1966,MRK,9,BZJ,saalt da wahn gud ting bot if ih noh tays saalti nohmoh da how yu wahn mek it saalti agen
1967,MRK,9,BZJ,soh mek shoar unu stay saalti ahn liv eena pees wid wan anada
1968,MRK,10,BZJ,den jeezas lef fahn da plays ahn gaahn da di paat a judeeya weh mi deh kraas di neks said a jaadn riva
1969,MRK,10,BZJ,di krowd dehn kip aan di kohn ahn az yoozhwal ih teech dehn
1970,MRK,10,BZJ,sohn farisee kohn kohn chrai tes owt jeezas soh dehn aks ahn seh ih gens di laa fi wahn man divoas ih waif
1971,MRK,10,BZJ,jeezas aks dehn seh da weh moaziz laa tel unu fi du bowt dat
1972,MRK,10,BZJ,dehn ansa seh wel moaziz mi alow wahn man fi gi ih waif wahn divoas paypa ahn den put ahn owt
1973,MRK,10,BZJ,jeezas seh da sayka weh unu haat soh haad mek moaziz mi alow unu fi divoas unu waif
1974,MRK,10,BZJ,fahn di biginin wen gaad mek di werl ih mek man ahn uman
1975,MRK,10,BZJ,dat da wai wahn man fi lef ih ma ahn ih pa ahn jain op wid ih waif ahn di too a dehn wahn bee laik wan persn
1976,MRK,10,BZJ,soh dehn noh wahn bee too nohmoh bot wan
1977,MRK,10,BZJ,soh noh mek nobadi separayt weh gaad don jain tugeda
1978,MRK,10,BZJ,laytaraan wen dehn mi deh eena di hows wid jeezas di disaipl dehn mi aks ahn di sayhn kweschan agen
1979,MRK,10,BZJ,jeezas tel dehn seh enibadi weh divoas dehn waif ahn marid tu wahn neks uman di sin gens dehn waif
1980,MRK,10,BZJ,ahn rait soh if wahn waif divoas ih hozban ahn marid tu wahn nada man den shee di liv eena sin tu
1981,MRK,10,BZJ,now sohn peepl midi bring dehn lee pikni tu jeezas fi mek ih put ih han pahn dehn fi bles dehn
1982,MRK,10,BZJ,bot di disaipl dehn taak tu dehn shaapwan ahn tel dehn noh fi bada ahn
1983,MRK,10,BZJ,wen jeezas si weh midi hapm ih neva laik dat ataal ahn ih tel di disaipl dehn mek di lee pikni dehn kohn tu mi
1984,MRK,10,BZJ,noh stap dehn kaa peepl weh waahn bee paat a gaad kingdom hafu stan jos laik lee pikni
1985,MRK,10,BZJ,ah di tel unu di chroot enibadi weh noh kohn tu gaad laik wahn lee pikni wahn neva bee paat a gaad kingdom
1986,MRK,10,BZJ,den ih pik op di lee pikni dehn ahn put ih han pahn dehn ahn bles dehn
1987,MRK,10,BZJ,az jeezas midi lef wahn man ron op tu ahn ahn neel dong fronta ahn ahn ih aks ahn seh mi gud teecha da weh ah ku du fi geh fi liv wid gaad fareva
1988,MRK,10,BZJ,jeezas aks ahn seh da wai yoo di kaal mee gud
1989,MRK,10,BZJ,nobadi noh gud oanli gaad wan gud
1990,MRK,10,BZJ,yoo noa weh di komanment dehn seh yu noh fi komit merda yu noh fi cheet pahn yu hozban er yu waif yu noh fi teef yu noh fi tel lai pahn nobadi yu noh fi chaans nobadi ahn yu mos aana yu ma ahn yu pa
1991,MRK,10,BZJ,di man ansa seh teecha ai di du aala dehn ting deh fahn ai da lee bwai
1992,MRK,10,BZJ,jeezas luk pan ahn wid lov eena ih haat far ahn ahn ih tel ahn seh oanli wan ting lef fi yu du now den
1993,MRK,10,BZJ,goh goh sel evriting weh yu ga ahn gi di poa di moni den yu wahn ga chreja eena hevn
1994,MRK,10,BZJ,wen yu don du dat den yu kohn ahn fala mi
1995,MRK,10,BZJ,wen di man yehr dat ih fays jrap
1996,MRK,10,BZJ,ih gaahn fahn deh sadwan kaa hihn mi doti rich
1997,MRK,10,BZJ,jeezas ton rong ahn tel ih disaipl dehn seh ai ih oanli haad fi rich peepl get eena gaad kingdom
1998,MRK,10,BZJ,di disaipl dehn mi shak wen dehn yehr dis bot jeezas tel dehn agen ih oanli haad fi rich peepl weh bileev seh moni da evriting get eena gaad kingdom
1999,MRK,10,BZJ,ih eeziya fi wahn kyamil paas chroo di aiy a wahn needl dan fi wahn rich man get eena gaad kingdom
2000,MRK,10,BZJ,di disaipl dehn mi wosa shak wen dehn yehr dis soh dehn aks ahn seh wel da hoo ku geh sayv den
2001,MRK,10,BZJ,jeezas luk pahn dehn ahn seh wid man ih impasabl bot noh wid gaad
2002,MRK,10,BZJ,evriting pasabl wid gaad
2003,MRK,10,BZJ,den peeta tel ahn seh si wee lef evriting fi fala yoo
2004,MRK,10,BZJ,jeezas ansa seh ah di tel unu di chroot enibadi weh lef hows er breda er sista er ma er pa er pikni er lan fi sayka mee ahn fi sayka di gud nyooz dehn wahn geh wahn riwaad
2005,MRK,10,BZJ,eena dis laiftaim dehn wahn geh bak honjrid moa hows ahn breda ahn sista ahn ma ahn pikni ahn lan
2006,MRK,10,BZJ,bot sayhn taim dehn wahn sofa lata haraasment sayka weh dehn bileev
2007,MRK,10,BZJ,ahn eena di neks werl di kohn dehn wahn liv wid gaad fareva
2008,MRK,10,BZJ,bot eena di werl weh di kohn lata peepl weh da fos now wahn bee laas ahn dehn wan weh da laas wahn bee fos
2009,MRK,10,BZJ,dehn mi deh pahn dehn way op tu jeroosalem ahn jeezas mi deh lee wayz hed
2010,MRK,10,BZJ,di disaipl dehn mi kwait kanfyooz bowt weh jeezas mi tel dehn ahn di res a peepl dehn weh midi fala baka dehn mi frayd
2011,MRK,10,BZJ,jeezas kehr di twelv disaipl dehn wan said ahn staat tu goh oava weh aal mi wahn hapm tu ahn
2012,MRK,10,BZJ,ih tel dehn seh luk wi gwehn op da jeroosalem weh dehn wahn sel owt di son a man tu di cheef prees dehn ahn dehn wan weh teech di laa ahn dehn wahn sentens ahn tu det
2013,MRK,10,BZJ,den dehn wahn han ahn oava tu peepl weh da noh joo
2014,MRK,10,BZJ,dehn wahn tek ahn mek papishoh spit pan ahn ahn flag ahn ahn kil ahn bot afta chree dayz ih wahn rayz op bak fahn di ded den jaymz ahn jan zebidee son dehn kohn tu jeezas ahn aks ahn seh teecha wi ga wahn fayva fi aks yu
2015,MRK,10,BZJ,jeezas aks ahn seh da weh unu waahn mek ah du fi unu
2016,MRK,10,BZJ,wen taim kohn fi yu rool az king wi wuda waahn yu mek wan a wi sidong pahn yu rait han said ahn wan pahn yu lef
2017,MRK,10,BZJ,bot jeezas ansa seh unu noh noa weh unu di aks fa
2018,MRK,10,BZJ,unu ku jrink di sayhn kop a sofarin weh ai hafu jrink
2019,MRK,10,BZJ,er geh baptaiz wid di sofarin weh ai fi geh baptaiz wid
2020,MRK,10,BZJ,dehn ansa seh yes wee ku jrink it
2021,MRK,10,BZJ,ahn jeezas seh unu wahn jrink fahn di kop weh ai jrink ahn unu wahn geh baptaiz wid di baptizm weh ai baptaiz wid bot ai kyaahn mek unu sidong pahn aida said a mee
2022,MRK,10,BZJ,ih don disaid aredi hoo fi geh dehndeh too pozishan
2023,MRK,10,BZJ,wen di ada ten disaipl geh fi yehr weh dehn mi aks jeezas fa dehn mi wel beks wid jaymz ahn jan
2024,MRK,10,BZJ,soh jeezas kaal aala dehn tugeda ahn tel dehn seh unu noa dat dehn king eena dis werl lov fi shoa dehn powa oava di peepl dehn weh dehn rool oava ahn fi dehn big taim ofishal dehn baas op dehn wan weh deh anda dehn
2025,MRK,10,BZJ,wel dat da noh how ih fi stan wid unu
2026,MRK,10,BZJ,if eni a unu waahn bee impoatant unu hafu bee di neks wan dehn servant
2027,MRK,10,BZJ,ahn if enibadi waahn bee di moas impoatant wan den dehn wahn hafu bee wahn slayv tu di res sayhn laik how di son a man mi du
2028,MRK,10,BZJ,hihn neva kohn fi mek nobadi serv hihn bot hihn kohn fi serv ada peepl ahn fi giv op fi hihn laif soh dat lat moa peepl ku geh free fahn dehn sin dehn
2029,MRK,10,BZJ,den jeezas ahn ih disaipl dehn gaahn da jeriko
2030,MRK,10,BZJ,wen dehn midi lef jeriko wahn big krowd mi deh lang wid dehn
2031,MRK,10,BZJ,wahn blain man weh nayhn bartimayos weh da timayos son midi sidong bai di roadsaid di bayg
2032,MRK,10,BZJ,wen bartimayos yehr seh jeezas fahn nazaret midi geh kloas ih staat wan pees a halarin jeezas yoo weh da dayvid son ga piti pahn mi lata peepl tel ahn fi shet op ih mowt bot hihn hala haada dayvid son ga piti pahn mi noh jeezas stap ahn seh tel ahn fi kohn ya
2033,MRK,10,BZJ,soh dehn kaal di blain man ahn tel ahn seh yu ku feel gud now bwai kaa ih di kaal yu
2034,MRK,10,BZJ,get op ahn goh bartimayos haal aaf ih koat ahn fling it wan said ahn jomp op ahn gaahn tu jeezas
2035,MRK,10,BZJ,jeezas aks ahn seh da weh ah ku du fi yu
2036,MRK,10,BZJ,ih ansa seh aiy teecha ah waahn si jeezas seh tu ahn goh sayka yu fayt yu geh heel
2037,MRK,10,BZJ,sayhn taim di blain man geh bak ih sait ahn ih staat tu fala jeezas lang di road
2038,MRK,11,BZJ,wen dehn mi nayli reech jeroosalem ahn dehn mi deh rait da betfayj ahn betani weh dami too vilij weh mi deh bai di hil weh nayhn di mongt a alivz jeezas sen too a ih disaipl dehn hed ahn ih tel dehn seh unu goh da di vilij weh deh lee wayz hed ahn az unu get deh unu wahn fain wahn yong dongki weh nobadi neva raid pahn yet tai op
2039,MRK,11,BZJ,loos ahn ahn bring ahn ya
2040,MRK,11,BZJ,if enibadi aks unu weh unu di du jos seh di laad need ahn ahn ih wahn sen ahn bak direkli
2041,MRK,11,BZJ,di too a dehn gaan ahn fain di yong dongki tai op pahn di schreet fronta wahn doa
2042,MRK,11,BZJ,az dehn midi loos ahn sohn peepl weh mi deh rong aks dehn seh da weh unu di loos da dongki fa
2043,MRK,11,BZJ,dehn tel dehn weh jeezas mi tel dehn fi seh ahn di peepl dehn lef dehn mek dehn kehr ahn
2044,MRK,11,BZJ,wen dehn get bak da jeezas wid di dongki di disaipl dehn chroa dehn jakit ahn ting pahn di dongki bak ahn den jeezas get aan
2045,MRK,11,BZJ,den lata peepl staat tu chroa dong dehn jakit ahn ting pahn di road fi mek jeezas raid pan ahn sohn ada wan chroa dong sohn branch weh dehn mi kot fahn eena di feel dehn
2046,MRK,11,BZJ,dehn wan weh midi goh lang heda ahn ahn dehn wan weh midi fala baka ahn midi hala hozaana gaad bles di wan weh kom eena di naym a di laad gaad bles di nyoo kingdom weh di kohn chroo wi ansesta king dayvid prayz tu gaad eena hevn wen jeezas gaahn da jeroosalem ih gaan eena di templ ahn luk rong gud pahn evriting bot laik how ih mi don layt aredi hihn ahn di twelv disaipl dehn gaahn bak da betani
2047,MRK,11,BZJ,di neks day wen jeezas ahn ih disaipl dehn lef fahn betani jeezas mi hongri
2048,MRK,11,BZJ,fahn faar ih si wahn fig chree weh mi ful a leef ahn ih gaahn si if eni fig mi deh pan it
2049,MRK,11,BZJ,bot non neva deh bikaa da neva fig seezn
2050,MRK,11,BZJ,soh jeezas seh tu di chree nobadi noh wahn eva eet froot aafa dis chree agen ahn di disaipl dehn mi yehr ahn wen ih seh dat
2051,MRK,11,BZJ,wen jeezas ahn di disaipl dehn reech jeroosalem jeezas gaahn da di templ yaad ahn wail owt aala dehn wan weh midi bai ahn sel eena di yaad
2052,MRK,11,BZJ,ih ton oava di moni chaynja dehn taybl ahn di bench dehn fi dehn wan weh midi sel pijin
2053,MRK,11,BZJ,ih ton bak evribadi weh midi tek shaatkot chroo di templ yaad wid dehn load
2054,MRK,11,BZJ,den afta dat ih eksplayn ahn tel di peepl dehn di skripcha seh mai hows sopoas tu bee wahn plays weh peepl fahn aal oava di werl ku kohn pray
2055,MRK,11,BZJ,bot unu ton ahn intu wahn hengowt fi teef
2056,MRK,11,BZJ,di cheef prees dehn ahn dehn wan weh teech di jooish laa yehr weh jeezas seh ahn dehn staat tu luk fi wahn way how fi kil ahn
2057,MRK,11,BZJ,dehn mi frayd far ahn sayka weh di peepl dehn mi reeli intu weh ih midi teech
2058,MRK,11,BZJ,wen eevnin kohn jeezas ahn ih disaipl dehn lef di siti
2059,MRK,11,BZJ,di neks maanin az di disaipl dehn midi waak paas di fig chree weh jeezas mi put mowt pan dehn noatis seh ih mi jrai rait op rait dong tu di roots
2060,MRK,11,BZJ,peeta memba weh jeezas mi seh tu di chree ahn soh ih seh teecha luk deh di chree weh yu put mowt pahn jrai op ahn ded
2061,MRK,11,BZJ,jeezas tel ih disaipl dehn seh unu mos ga fayt eena gaad
2062,MRK,11,BZJ,ah di tel unu di chroot if enibadi tel dis mongtin goh hib yuself eena di see ahn noh dowt eena ih haat bot bileev dat weh ih seh wahn hapm ih wahn hapm
2063,MRK,11,BZJ,soh ah di tel unu dat eniting weh yu aks fa wen yu pray bileev dat yu don get it ahn yu wahn get it
2064,MRK,11,BZJ,enitaihn yu goh fi pray if yu ga eniting gens enibadi yu fi fagiv dehn soh dat yu faada weh deh op da hevn ku fagiv fi yoo sin dehn tu
2065,MRK,11,BZJ,kaa if yu noh fagiv gaad noh wahn fagiv fi yoo sin dehn needa den jeezas ahn ih disaipl dehn reech bak da jeroosalem
2066,MRK,11,BZJ,az jeezas midi waak chroo di templ yaad di cheef prees dehn ahn dehn wan weh teech di jooish laa ahn di jooish leeda dehn dehn kom op tu ahn ahn aks ahn seh da weh atariti yoo ga fi du dehnya ting ya
2067,MRK,11,BZJ,da hoo gi yoo dis atariti
2068,MRK,11,BZJ,jeezas ansa dehn seh mek ai aks unu wahn kweschan tu
2069,MRK,11,BZJ,if unu ku ansa it den ah wahn tel unu weh ai geh di atariti fi du dehnya ting
2070,MRK,11,BZJ,now da weh jan di baptis geh di atariti fi baptaiz peeplfahn gaad er fahn man
2071,MRK,11,BZJ,ansa mi dat dehn taak it oava monks dehnself ahn seh if wi seh da fahn gaad den ih wahn aks wi den wai unu neva bileev ahn den
2072,MRK,11,BZJ,bot if wi seh da mi fahn manhmm dehn mi frayd fi di peepl sayka weh evribadi mi bileev seh dat jan dami wahn chroo chroo prafit soh dehn ansa jeezas seh wee noh noa
2073,MRK,11,BZJ,soh jeezas tel dehn seh wel ai noh wahn tel unu da hoo gi mee di atariti fi du dehnya ting needa
2074,MRK,12,BZJ,jeezas staat tu taak tu di peepl dehn eena parablz
2075,MRK,12,BZJ,ih seh wahn taim wahn man plaant owt wahn pees a lan wid grayp
2076,MRK,12,BZJ,ih fens it op ahn ih dig owt wahn hoal eena wahn big rak wehpaa dehn skweez owt di joos owta di grayp dehn
2077,MRK,12,BZJ,afta dat ih bil wahn lukowt towa ahn den ih rent di lan owt tu sohn faama
2078,MRK,12,BZJ,den hihn gaahn weh da wahn neks konchri
2079,MRK,12,BZJ,wen di taim kohn fi pik di grayp dehn di oana a di lan sen ih servant fi kalek fi hihn shayr a di krap fahn di faama dehn
2080,MRK,12,BZJ,bot di faama dehn grab di servant ahn beet ahn op bad ahn sen ahn bak wid ih too lang han di heng dong da ih said
2081,MRK,12,BZJ,den di oana sen wahn neks servant ahn dehn gi hihn wahn bad boshed ih mi shaymful how dehn mi chreet ahn
2082,MRK,12,BZJ,den ih sen wahn tara man bot dehn ton rong ahn kil hihn tu
2083,MRK,12,BZJ,ahn aala dehn wan weh ih sen afta dat geh kil er beet op bad
2084,MRK,12,BZJ,pahn di en di oana mi oanli ga wan moa persn weh ih kuda mi sen ahn dat dami ih son weh ih mi lov bad
2085,MRK,12,BZJ,ih seh tu ihself dehn mos wahn rispek mi son
2086,MRK,12,BZJ,bot cho di faama dehn seh monks dehnself dis da di wan weh wahn inherit evriting
2087,MRK,12,BZJ,mek wi kil hihn den evriting wahn bee fi wee soh dehn grab di oana son ahn kil ahn ahn pich ih badi aafa di lan
2088,MRK,12,BZJ,now da weh di oana wahn du wen ih yehr weh hapm
2089,MRK,12,BZJ,ih wahn kohn kohn kil aala dehn ahn rent owt di lan tu sohn ada faama
2090,MRK,12,BZJ,yu neva reed weh di skripcha seh
2091,MRK,12,BZJ,ih seh di stoan weh di bilda dehn neva tink mi wot notn ton owt fi bee di kaanastoan weh da di moas impoatant wan owta aala dehn
2092,MRK,12,BZJ,dis da weh di laad du
2093,MRK,12,BZJ,da wahn wandaful ting fi si noh chroo
2094,MRK,12,BZJ,di jooish leeda dehn midi chrai fain wahn way fi ares jeezas kaa dehn mi wel noa seh dat wen jeezas midi tel dehn da lee stoari bowt di wikid faama dehn ih midi taak bowt dehn
2095,MRK,12,BZJ,bot sayka weh dehn mi frayd fi di krowd dehn lef ahn loan ahn gaan
2096,MRK,12,BZJ,afta dat dehn sen sohn farisee ahn sohn peepl weh fala herod fi taak wid ahn soh dat dehn ku chrai mek ih seh sohnting weh dehn kuda ares ahn fa
2097,MRK,12,BZJ,now teecha wee noa seh dat yoo da wahn aanis ahn rispektabl man ahn yoo teech di chroot bowt how gaad waahn peepl fi liv
2098,MRK,12,BZJ,yu chreet evribadi sayhn way noh kay da hoo dehn
2099,MRK,12,BZJ,soh tel wi weh yoo tink
2100,MRK,12,BZJ,ih rait fi pay taks tu seeza er nat
2101,MRK,12,BZJ,tel wi yes er no
2102,MRK,12,BZJ,jeezas mi don si chroo dehn toofaystidnis lang taim soh ih aks dehn seh da wai unu di chrai chrik mi
2103,MRK,12,BZJ,bring wahn silva moni mek ah seet
2104,MRK,12,BZJ,wen dehn han ahn di moni ih aks dehn seh hoofa hed stamp pahn dis moni ahn hoofa naym rait pan it
2105,MRK,12,BZJ,dehn ansa seh seeza
2106,MRK,12,BZJ,den jeezas tel dehn seh wel den gi seeza weh bilangz tu seeza ahn gi gaad weh bilangz tu gaad dehn mi shak wid jeezas ansa
2107,MRK,12,BZJ,den sohn sadyusee kohn tu jeezas wid wahn kweschan
2108,MRK,12,BZJ,dehn da wahn groop weh bileev seh peepl noh wahn rayz op bak fahn di ded
2109,MRK,12,BZJ,dehn aks ahn seh teecha moaziz mi rait wahn laa fi wi weh seh dat if wahn man breda ded lef ih waif bot ih neva ga no pikni wid ahn da man fi marid tu ih ded breda wido ahn ga pikni wid ahn soh dat ih ku kehr aan ih breda naym
2110,MRK,12,BZJ,wel yu mi ga sebm breda
2111,MRK,12,BZJ,di fos wan marid ahn ded widowt ga no pikni
2112,MRK,12,BZJ,di sekant breda marid tu ih breda wido ahn hihn ded widowt lef no pikni
2113,MRK,12,BZJ,ahn di neks breda tu sayhn ting
2114,MRK,12,BZJ,wan afta di neks aala di res a breda dehn marid tu di sayhn wido ahn aala dehn ded widowt ga no pikni
2115,MRK,12,BZJ,wel pahn di en di laydi shee ded tu
2116,MRK,12,BZJ,soh wen di day kohn fi ded peepl kohn bak tu laif hoofa waif shee wahn bee laik how di hoal sebm a dehn mi marid tu ahn
2117,MRK,12,BZJ,jeezas ansa dehn seh unu rang kaa unu noh noa di skripcha ner how powaful gaad powaful
2118,MRK,12,BZJ,yu si wen peepl rayz op bak fahn di ded pahn rezorekshan day nobadi wahn geh marid tu nobadi
2119,MRK,12,BZJ,dehn wahn bee sayhn laik di aynjel dehn weh deh da hevn
2120,MRK,12,BZJ,bot az tu weda peepl wahn rayz op bak fahn di ded unu neva reed wehpaa moaziz rait bowt di taim wen gaad mi taak tu ahn owta wahn bush weh midi bon
2121,MRK,12,BZJ,gaad seh tu ahn ai da di gaad a aybraham ahn aizak ahn jaykop
2122,MRK,12,BZJ,hihn da noh di gaad a ded peepl bot ih da di gaad a peepl weh livin
2123,MRK,12,BZJ,unu sadli mistaykn
2124,MRK,12,BZJ,wan a dehn wan weh teech di jooish laa mi dehdeh ahn hihn mi yehr di hoal aagyument wid di sadyusee dehn
2125,MRK,12,BZJ,ih mi laik how jeezas ansa dehn soh ih aks ahn seh owta aala di komanment dehn wich wan da di moas impoatant wan
2126,MRK,12,BZJ,jeezas ansa seh di wan weh seh lisn gud peepl a izrel di laad wi gaad hihn da di wan ahn oanli gaad weh deh
2127,MRK,12,BZJ,yu fi lov di laad yu gaad wid aala yu haat ahn wid aala yu soal ahn wid aala yu main ahn wid aala yu schrent
2128,MRK,12,BZJ,di neks wan tu dat da yu fi lov yu nayba sayhn laik how yu lov yuself
2129,MRK,12,BZJ,no ada komanment moa impoatant dan dehnya too
2130,MRK,12,BZJ,di teecha a di laa seh sa yu soh rait wen yu seh dat oanli wan gaad deh ahn oanli hihn wan da gaad
2131,MRK,12,BZJ,an ai noa seh fi chroo dat ih moa impoatant fi lov gaad wid aala yu haat ahn wid aala yu main ahn wid aala yu schrent ahn yu fi lov yu nayba sayhn laik how yu lov yuself
2132,MRK,12,BZJ,dehnya komanment moa impoatant dahn aala di animal sakrifais er eni ada kaina sakrifais weh wi ku eva aafa op tu gaad
2133,MRK,12,BZJ,wen jeezas si how ih ansa mi mek sens ih seh tu di man yu noh deh faar fahn gaad kingdom
2134,MRK,12,BZJ,ahn fahn deh goh bak nat anada soal mi dayr aks jeezas wahn nada kweschan
2135,MRK,12,BZJ,wail ih midi teech da di templ jeezas aks how kom dehn wan weh teech di laa seh dat di krais wahn kohn fahn king dayvid famili lain
2136,MRK,12,BZJ,di hoali spirit midi taak chroo dayvid wen dayvid seh di laad tel mai laad seh sidong rait ya pahn mi rait han said til ah put yu enimi dehn anda yu fut
2137,MRK,12,BZJ,laik how dayvid mi kaal di krais laad den da how di krais ku kohn dong chroo dayvid famili lain
2138,MRK,12,BZJ,ahn di krowd mi injai lisn tu jeezas
2139,MRK,12,BZJ,ahn ih teech dehn lat moa ting tu
2140,MRK,12,BZJ,ih tel dehn seh wach owt fi dehn wan weh teech di laa dehn laik waak rong eena lang roab ahn dehn laik wen evribadi hayl dehn op owta schreet
2141,MRK,12,BZJ,dehn aalwayz waahn di kak op da front seet da di sinagag dehn er da bankwit ahn soh
2142,MRK,12,BZJ,bot dehn noh shaym fi teef hows ahn lat fahn dehn poa lee oal laydi ahn dehn ron goh pray evri haaf ton fi chrai fool di poblik seh dehn soh gud ahn hoali
2143,MRK,12,BZJ,dehn wahn geh ponish wosa fi sayka dat
2144,MRK,12,BZJ,den jeezas sidong rait kraas fahn di kalekshan baks da di templ
2145,MRK,12,BZJ,ih midi wach how di peepl dehn midi jrap een dehn moni
2146,MRK,12,BZJ,lata di rich man dehn put een big moni
2147,MRK,12,BZJ,den wahn poa lee wido kohn ahn jrap een too wan sehn
2148,MRK,12,BZJ,jeezas kaal ih disaipl dehn tu ahn ahn tel dehn seh ah di tel unu di chroot dis poa wido put een moa dahn aala di ada peepl dehn
2149,MRK,12,BZJ,aala dehn peepl gi owta di lat weh dehn ga
2150,MRK,12,BZJ,bot eevn eena aala ih poanis shee gi aal weh ih mi ga fi liv pan
2151,MRK,13,BZJ,az jeezas midi lef di templ wan a ih disaipl dehn seh tu ahn teecha dehn big bildin ya da sohnting fi luk pan noh chroo
2152,MRK,13,BZJ,wach how big ahn schrang dehn stoan weh di waal mek owta jeezas ansa dehn seh unu si aala dehn big bildin ya
2153,MRK,13,BZJ,wel aala dehnya bildin ya wahn geh nak dong flat nat wan stoan wahn lef pahn tap a di neks
2154,MRK,13,BZJ,layta jeezas midi sidong pahn di hil weh nayhn di mongt a alivz faysn di templ
2155,MRK,13,BZJ,peeta jaymz jan ahn anjru aks ahn praivitwan seh tel wi da wen aala dehnya ting wahn hapm
2156,MRK,13,BZJ,ahn da weh kaina sain wi wahn geh fi mek wi noa wen da taim fi dehn kohn chroo
2157,MRK,13,BZJ,wi wahn geh eni waanin bifoa han
2158,MRK,13,BZJ,soh jeezas tel dehn seh unu wach owt ahn noh mek nobadi fool unu
2159,MRK,13,BZJ,lata peepl wahn kohn di yooz mai naym di seh ai da hihn ahn dehn wahn fool op lata peepl
2160,MRK,13,BZJ,wen unu yehr lata yehrisoh bowt how waar di brok owt aal oava di plays noh geh fraitn kaa ting laik dehnya hafu hapm bot dat noh meen dat da taim fi di en kohn yet
2161,MRK,13,BZJ,lata difrent nayshan ahn kingdom wahn waar gens wan anada
2162,MRK,13,BZJ,peepl wahn di staav aal oava ahn lata ertwayk wahn deh da difrent plays
2163,MRK,13,BZJ,aala dehn ting deh da jos di biginin a plenti sofarin jos laik wen wahn pregnant uman di staat tu goh eena layba
2164,MRK,13,BZJ,unu mos deh pahn unu gyaad kaa dehn wahn han unu oava mek dehn jreg unu da koat ahn flag unu eena di poblik meetn plays dehn
2165,MRK,13,BZJ,ahn sayka weh unu bileev eena mee unu wahn hafu goh fronta govna ahn king anaal
2166,MRK,13,BZJ,dis wahn bee unu chaans fi tel dehn di chroot bowt mee
2167,MRK,13,BZJ,di gud nyooz bowt gaad kingdom hafu preech tu aala di nayshan dehn bifoa di en a di werl kohn
2168,MRK,13,BZJ,wen dehn ares unu ahn kehr unu da koat unu noh fi wori heda taim bowt weh unu wahn seh fi difen unuself
2169,MRK,13,BZJ,jos seh weh gaad tel unu fi seh wen di taim kohn kaa da noh unu wahn di taak den bot da di hoali spirit
2170,MRK,13,BZJ,breda wahn di sel owt dehn oan breda mek dehn put dehn tu det pa wahn sel owt dehn oan pikni ahn pikni wahn ton gens dehn oan ma ahn pa mek dehn put dehn tu det
2171,MRK,13,BZJ,evribadi wahn hayt unu sayka weh unu bileev eena mee
2172,MRK,13,BZJ,bot gaad wahn sayv enibadi weh stay faytful tu mee tu di en
2173,MRK,13,BZJ,bot wan a deez dayz unu wahn si di harabl ting weh gaad hayt di moas weh kaaz dischrokshan di stan op eena di templ wehpaa ih noh bizniz
2174,MRK,13,BZJ,mek evribadi weh reed dis andastan weh ih meen wen unu si dis mek evribadi weh deh eena judeeya dischrik hori ron goh da di mongtin dehn
2175,MRK,13,BZJ,if enibadi deh pahn dehn howstap noh mek dehn bada kohn dong er goh eena dehn hows fi get owt notn
2176,MRK,13,BZJ,ahn noh mek nobadi weh deh owt eena di feel eevn goh bak goh geh dehn koat
2177,MRK,13,BZJ,eena dehn dayz deh ih wahn bee harabl fi dehn laydi weh pregnant ahn dehn wan weh ga yong baybi pray gaad dat unu noh wahn hafu di hori ron joorin koal weda taim er pahn di sabat
2178,MRK,13,BZJ,dehndeh dayz deh wahn bee moa terabl dahn eniting weh mi eva deh fahn di biginin wen gaad mek di werl til tudeh day
2179,MRK,13,BZJ,ahn notn laik dat noh wahn eva deh agen
2180,MRK,13,BZJ,bot gaad mi don kot shaat di amonk a dayz eena dehn taim deh jos sayka fi hihn speshal wan dehn weh hihn pik
2181,MRK,13,BZJ,if ih neva du dat den nobadi wuda lef alaiv
2182,MRK,13,BZJ,den if enibadi tel unu luk si di krais ya er luk si ahn deh unu noh bileev dehn
2183,MRK,13,BZJ,faals krais ahn faals prafit wahn kohn ahn perfaam lata big mirakl ahn wandaz fi chrai chrik eevn dehn speshal wan dehn weh gaad pik if dat kuda mi hapm
2184,MRK,13,BZJ,soh unu deh pahn unu gyaad ai don waan unu bowt evriting heda taim
2185,MRK,13,BZJ,wen di taim a sofarin kohn tu wahn en di son wahn geh daak daak ahn di moon noh wahn shain
2186,MRK,13,BZJ,di staar dehn wahn jrap owta di skai ahn evriting owt eena spays wahn geh shayk op
2187,MRK,13,BZJ,da taim deh peepl wahn si di son a man di kom eena di klowd dehn wid lata powa ahn ih wahn di shain eena aala ih gloari
2188,MRK,13,BZJ,ahn ih wahn sen owt ih aynjel dehn fi gyada aala fi hihn speshal peepl dehn weh hihn pik fahn wan en a di ert tu di neks
2189,MRK,13,BZJ,now ah waahn unu laan wahn lesn fahn di fig chree wen unu si di branch dehn geh saaf ahn green ahn dehn staat tu put owt leef unu noa seh dat da nayli taim fi soma
2190,MRK,13,BZJ,sayhn way wen unu si dehnya ting di hapm unu wahn noa seh dat di taim fi di son a man kohn bak deh kloas kloas rait da unu doa mowt ah di tel unu di chroot di peepl dehn fahn dis jenarayshan noh wahn ded owt til aala dehnya ting don hapm
2191,MRK,13,BZJ,hevn ahn ert wahn don weh wid bot weh ai di seh wahn stay fareva
2192,MRK,13,BZJ,nobadi noh noa di day ner di owa wen dehn ting wahn hapm
2193,MRK,13,BZJ,di aynjel dehn eena hevn noh noa ahn di son a man noh noa needa
2194,MRK,13,BZJ,oanli di faada noa dat
2195,MRK,13,BZJ,soh unu mos deh pahn unu gyaad
2196,MRK,13,BZJ,unu kip pahn di lukowt kaa unu noh noa wen da taim wahn kohn
2197,MRK,13,BZJ,da laik wahn man weh gwehn weh ahn ih lef ih servant dehn in chaaj a evriting
2198,MRK,13,BZJ,ih lef werk fi mek eech wan a dehn du ahn ih tel di wan weh main di doa fi kip wach fi wen ih kohn bak
2199,MRK,13,BZJ,soh unu kip pahn di lukowt kaa unu noh noa wen di oana a di hows wahn kohn bak weda da eevnin er midl nait er wen day di brok er wen di son don kom op
2200,MRK,13,BZJ,mek shoar seh ih noh kohn fain unu di sleep
2201,MRK,13,BZJ,soh weh ah tel unu ah tel evribadi els kip wach
2202,MRK,14,BZJ,da mi jos too dayz bifoa di jooish peepl dehn selibrayt di paasoava ahn di fees weh dehn eet bred weh mek widowt ees
2203,MRK,14,BZJ,now di cheef prees dehn ahn dehn wan weh teech di jooish laa midi chrai fain sohn kaina way fi ares jeezas ahn kil ahn
2204,MRK,14,BZJ,bot dehn seh wi noh waahn du it wail di selibrayshan di goh aan kaa dat ku spaak aaf raiyat monks di peepl dehn
2205,MRK,14,BZJ,now jeezas mi deh da betani da saiman hows
2206,MRK,14,BZJ,saiman da wahn man weh mi ga leprosi
2207,MRK,14,BZJ,wail jeezas mi deh rong di taybl wahn laydi kom een wid wahn batl weh mek owta alabasta stoan
2208,MRK,14,BZJ,ih mi ga wahn ekspensiv perfyoom weh mek owta loan naad eena di batl
2209,MRK,14,BZJ,ih brok oapm di batl ahn poar di perfyoom pahn jeezas hed
2210,MRK,14,BZJ,som a dehn weh mi dehdeh neva laik dat ataal ahn dehn staat tu grombl ahn seh dat da ways a di perfyoom dehn kuda mi sel dis fi moa dahn weh wan man kuda mek eena wahn hoal yaa
2211,MRK,14,BZJ,ahn dehn kuda mi gi di moni tu di poa peepl dehn
2212,MRK,14,BZJ,ahn dehn staat tu tel di laydi lata ting
2213,MRK,14,BZJ,jeezas seh lef di laydi loan noh
2214,MRK,14,BZJ,shee du wahn nais ting fi mi
2215,MRK,14,BZJ,da sohnting gud ih du tu mi
2216,MRK,14,BZJ,poa peepl wahn aalwayz deh wid unu bot unu noh wahn aalwayz ga mee
2217,MRK,14,BZJ,dis laydi du weh shee kuda mi du
2218,MRK,14,BZJ,ih gaahn hed ahn poar owt dis perfyoom pahn mi fi geh mi redi fi wen dehn wahn beri mi
2219,MRK,14,BZJ,ah di tel unu di chroot eniway eena di hoal werl weh dehn preech di gud nyooz dehn wahn memba shee ahn taak bowt weh shee mi du
2220,MRK,14,BZJ,den joodas iskariyat weh dami wan a di twelv disaipl dehn gaahn da di cheef prees dehn fi mek ih sel owt jeezas tu dehn
2221,MRK,14,BZJ,dehn mi kwait hapi fi yehr weh ih kohn deh fa ahn dehn pramis fi gi ahn moni
2222,MRK,14,BZJ,soh ih staat tu luk fi di karek taim wen ih kuda mi sel ahn owt tu dehn
2223,MRK,14,BZJ,now pahn di fos day a di paasoava selibrayshan di day wen dehn kil di lam dehn fi di paasoava dina jeezas disaipl dehn aks ahn seh wehpaa yu waahn wi goh set op fi mek yu eet di paasoava dina
2224,MRK,14,BZJ,soh ih sen too a ih disaipl dehn ahn tel dehn seh goh eena di siti ahn wahn man weh di bak wahn jog a waata wahn meet unu
2225,MRK,14,BZJ,fala ahn
2226,MRK,14,BZJ,wen ih reech di hows weh ih gwehn tel di oana seh di teecha sen wi fi aks yu wehpaa di ges room deh weh ih fi eet di paasoava dina wid ih disaipl dehn
2227,MRK,14,BZJ,den ih wahn kehr unu da wahn big opstayz room weh gat een evriting weh unu wahn need
2228,MRK,14,BZJ,da rait deh unu fi geh di dina redi
2229,MRK,14,BZJ,di disaipl dehn lef ahn gaahn da di siti ahn dehn fain evriting jos laik how jeezas mi tel dehn
2230,MRK,14,BZJ,soh dehn geh di paasoava dina redi
2231,MRK,14,BZJ,wen eevnin kohn jeezas ahn di twelv disaipl dehn reech deh
2232,MRK,14,BZJ,wail dehn mi deh rong di taybl di eet jeezas seh ah di tel unu di chroot wan a unu wahn sel mi owt ahn da wan a unu weh deh rait ya di eet lang wid mi
2233,MRK,14,BZJ,evribadi geh sad sad ahn wan bai wan dehn aks ahn seh ih kyaahn bee mee rait
2234,MRK,14,BZJ,ih ansa seh da wan a unu twelv disaipl weh di dip ih bred eena di bowl wid mi rait now
2235,MRK,14,BZJ,di son a man wahn ded jos laik how di oal taim prafit dehn mi seh bot loan bad wahn fala di wan weh sel ahn owt
2236,MRK,14,BZJ,ih wuda mi beta fi hihn if ih neva eevn baan wail dehn midi eet jeezas pik op di bred ahn tank gaad far it
2237,MRK,14,BZJ,den ih brok it ahn gi ih disaipl dehn ahn seh unu tek it
2238,MRK,14,BZJ,dis da mai badi
2239,MRK,14,BZJ,den ih tek di kop ahn tank gaad far it den ih gi ih disaipl dehn ahn aala dehn jrink fahn it
2240,MRK,14,BZJ,ahn ih tel dehn seh dis da fi mee blod weh da di nyoo agreement weh gaad mek wid ih peepl dehn
2241,MRK,14,BZJ,dis blod wahn poar owt fi lata peepl
2242,MRK,14,BZJ,ah di tel unu di chroot ah noh wahn jrink nohmoh wain til da day wen ah jrink nyoo wain eena gaad kingdom
2243,MRK,14,BZJ,wen dehn don sing wahn him dehn gaan owt da di hil weh nayhn di mongt a alivz
2244,MRK,14,BZJ,jeezas tel dehn seh aala unu wahn ron weh lef mi kaa ih rait dong eena di skripcha seh ah wahn schraik dong di shepad ahn di sheep dehn wahn skyata
2245,MRK,14,BZJ,bot afta ah don rayz op bak fahn di ded ah gwehn heda unu da gyalilee
2246,MRK,14,BZJ,peeta seh tu ahn ai wahn neva ron weh lef yoo noh kay weh di res a dehn du jeezas tel ahn seh peeta ah di tel yu di chroot tudeh in fak tunait bifoa di roosta kroa too taim yoo wahn disoan mee chree taim
2247,MRK,14,BZJ,peeta ansa jeezas seh neva eevn if ah hafu ded wid yu ah wahn neva disoan yu ahn aala di ada disaipl dehn seh di sayhn ting
2248,MRK,14,BZJ,ahn dehn gaahn da wahn plays weh nayhn getsemani
2249,MRK,14,BZJ,ahn jeezas tel ih disaipl dehn seh unu sidong ya wail ai goh pray
2250,MRK,14,BZJ,ih kehr peeta ahn jaymz ahn jan lang wid ahn ahn staat tu feel sad sad ahn ih haat geh hevi hevi
2251,MRK,14,BZJ,soh ih tel dehn seh mi haat soh hevi dat ah feel laik ah wahn ded
2252,MRK,14,BZJ,stay ya ahn kip wach wid mi
2253,MRK,14,BZJ,den jeezas gaahn lee wayz hed ahn den ih chroa ihself pahn di grong ahn ih staat tu pray seh faada if ih pasabl pleez noh mek ah goh chroo dis taim a sofarin weh di kohn
2254,MRK,14,BZJ,ah noa yoo ku du eniting
2255,MRK,14,BZJ,noh mek ah jrink owta dis kop a sofarin
2256,MRK,14,BZJ,bot ai wahn du wateva yoo waahn noh weh ai waahn
2257,MRK,14,BZJ,den jeezas gaahn bak da weh di disaipl dehn mi deh ahn ih fain dehn di sleep
2258,MRK,14,BZJ,ih seh saiman yu di sleep man
2259,MRK,14,BZJ,yu kudn stay op wid mi fi jos wan owa
2260,MRK,14,BZJ,kip wach ahn pray soh dat unu noh giv een tu temtayshan
2261,MRK,14,BZJ,di spirit wilin bot di badi week
2262,MRK,14,BZJ,den ih gaahn bak agen ahn pray di sayhn ting oava agen
2263,MRK,14,BZJ,wen jeezas gaahn bak ih fain di disaipl dehn di sleep agen kaa dehn jos kudn kip dehn aiy oapm
2264,MRK,14,BZJ,dehn neva noa weh fi seh tu ahn
2265,MRK,14,BZJ,now jeezas gaahn bak di terd taim ahn ih aks dehn seh unu stil di sleep ahn di tek unu res
2266,MRK,14,BZJ,okay unu sleep nof now
2267,MRK,14,BZJ,si da nayli taim fi mek dehn sel owt di son a man tu peepl weh wikid
2268,MRK,14,BZJ,unu get op mek wi goh si di wan weh di sel mi owt ya di kohn wail jeezas stil midi taak joodas weh dami wan a di twelv disaipl dehn kom op tu ahn
2269,MRK,14,BZJ,wahn krowd a peepl mi deh wid ahn ahn aala dehn mi ga soad ahn klob
2270,MRK,14,BZJ,di cheef prees dehn ahn dehn wan weh teech di laa ahn di jooish leeda dehn mi sen dehn
2271,MRK,14,BZJ,now di chrayta mi gi dehn wahn sain
2272,MRK,14,BZJ,ih seh di wan weh ah wahn kis da di man
2273,MRK,14,BZJ,ares ahn ahn kehr ahn weh mek ih noh get weh
2274,MRK,14,BZJ,sayhn taim ih waak rait op tu jeezas ahn seh teecha ahn ih kis ahn
2275,MRK,14,BZJ,ahn dehn grab jeezas ahn ares ahn
2276,MRK,14,BZJ,sayhn taim wan a dehn wan weh midi stan op deh wid jeezas haal owt ih soad ahn chap aaf di hai prees servant ayz
2277,MRK,14,BZJ,jeezas aks dehn seh da weh hapm now
2278,MRK,14,BZJ,unu kom owt ya wid soad ahn klob fi ares mi laik ai da sohn kaina kriminal
2279,MRK,14,BZJ,ah mi deh wid unu da di templ evri day di teech ahn unu neva ares mi
2280,MRK,14,BZJ,bot weh rait eena di skripcha hafu kohn chroo
2281,MRK,14,BZJ,ahn aala di disaipl dehn ton rong ahn ron lef hihn wan deh
2282,MRK,14,BZJ,wahn sertn yong man midi fala bihain jeezas
2283,MRK,14,BZJ,aal ih midi wayr dami wahn pees a linin klaat rap rong ahn
2284,MRK,14,BZJ,wen dehn grab ahn ih lef di klaat eena dehn han ahn ron gaahn naykid
2285,MRK,14,BZJ,dehn kehr jeezas da di hai prees hows
2286,MRK,14,BZJ,aala di cheef prees dehn ahn di jooish leeda dehn ahn dehn wan weh teech di jooish laa mi gyada deh
2287,MRK,14,BZJ,dis taim now peeta midi fala ahn fahn faar ahn ih gaahn rait eena di hai prees yaad
2288,MRK,14,BZJ,ih sidong wid di gyaad dehn di waam ihself bai di faiya
2289,MRK,14,BZJ,now di cheef prees ahn di hoal jooish kongsl midi chrai haad fi fain sohn kaina evidens gens jeezas soh dat dehn kuda mi put ahn tu det
2290,MRK,14,BZJ,bot dehn kudn fain notn
2291,MRK,14,BZJ,lata peepl kohn kohn tel lai pan ahn bot dehn stoari oanli kanchradik op wan anada
2292,MRK,14,BZJ,ahn pahn di en som a dehn stan op ahn tel dis lai pan ahn
2293,MRK,14,BZJ,dehn seh wee sayhn wan yehr ahn seh ah wahn brok dong dis templ weh man bil ahn eena chree dayz ah wahn bil bak wahn nada wan weh man noh mek
2294,MRK,14,BZJ,bot noh eevn da stoari deh dehn kuda mi geh schrayt monks dehnself
2295,MRK,14,BZJ,den di hai prees stan op fronta di koat ahn aks jeezas seh yu noh wahn ansa
2296,MRK,14,BZJ,da weh dis weh dehnya peepl di seh gens yu
2297,MRK,14,BZJ,bot jeezas kip kwaiyet ahn neva seh wan werd soh di hai prees aks ahn agen seh yoo da di krais weh da gaad son
2298,MRK,14,BZJ,jeezas ansa seh da mee
2299,MRK,14,BZJ,ahn yu wahn si di son a man di sidong da di plays a aana weh deh pahn di rait han said a gaad almaiti ahn ih di kohn dong pahn di klowd dehn fahn hevn
2300,MRK,14,BZJ,wen di hai prees yehr dat ih geh beks ahn tayr ih kloaz
2301,MRK,14,BZJ,ih seh wi noh need nohmoh witnis
2302,MRK,14,BZJ,unu don yehr how ih disrispek gaad soh da weh unu tink
2303,MRK,14,BZJ,ahn aala dehn agree seh ih mi gilti ahn ih dizerv fi ded
2304,MRK,14,BZJ,den sohn staat tu spit pan ahn ahn dehn blainfoal ahn ahn ponch ahn ahn klong ahn seh laik how yoo da prafit tel wi da hoo nak yu
2305,MRK,14,BZJ,den di gyaad dehn tek ahn ahn beet ahn
2306,MRK,14,BZJ,now az peeta mi deh dongstayz eena di yaad wan a di hai prees mayd kohn kloas
2307,MRK,14,BZJ,ahn wen ih si ahn deh di kip waam bai di faiya ih tek wahn gud luk pan ahn ahn seh yes yoo anaal mi deh wid da man weh nayhn jeezas
2308,MRK,14,BZJ,bot peeta wudn oan op tu it
2309,MRK,14,BZJ,ih seh ai noh noa ahn an ai noh andastan weh yu di taak bowt
2310,MRK,14,BZJ,ahn ih gaan oava bai di waakway
2311,MRK,14,BZJ,sayhn taim wahn roosta kroa di mayd si ahn di stan op deh ahn shee ton rong ahn anonks tu evribadi unu si ahn deh hihn da wan a jeezas disaipl dehn bot agen peeta seh dat dat da noh chroo
2312,MRK,14,BZJ,afta wahn lee wail di peepl weh mi deh rong staat tu seh tu peeta yes man yoo da wan a jeezas disaipl dehn kaa yoo kohn fahn gyalilee
2313,MRK,14,BZJ,peeta seh ah di sway tu unu seh mee noh eevn noa disya man weh unu di taak bowt mek gaad schraik mi dong if ah noh di tel di chroot
2314,MRK,14,BZJ,da sayhn minit di roosta kroa di sekant taim
2315,MRK,14,BZJ,den peeta memba weh jeezas mi tel ahn bifoa di roosta kroa too taim yu wahn seh dat yu noh noa mi chree taim
2316,MRK,14,BZJ,ahn ih brok dong ahn staat tu baal
2317,MRK,15,BZJ,soon soon di neks maanin di cheef prees dehn lang wid di jooish leeda dehn ahn dehn wan weh teech di jooish laa ahn di hoal jooish kongsl get tugeda ahn disaid weh dehn wahn du
2318,MRK,15,BZJ,dehn tai op jeezas ahn kehr ahn weh ahn han ahn oava tu pailat
2319,MRK,15,BZJ,pailat aks ahn seh yoo da di king a di jooz
2320,MRK,15,BZJ,ahn jeezas ansa seh yu rait wen yu seh dat
2321,MRK,15,BZJ,di cheef prees dehn akyooz ahn a wahn lata ting
2322,MRK,15,BZJ,soh pailat aks ahn agen yu noh wahn ansa
2323,MRK,15,BZJ,luk humoch bad ting dehn akyooz yu a
2324,MRK,15,BZJ,bot jeezas stil neva seh notn ahn dat mi sopraiz pailat
2325,MRK,15,BZJ,now dehn mi ga wahn ting weh di govna du evri yaa joorin di paasoava selibrayshan weh ih let goh wahn prizna weh di peepl dehn aks fa
2326,MRK,15,BZJ,now monks di prizna dehn eena jayl dehn mi ga sohn weh mi kil sohn peepl wen dehn midi chrai fi oavachroa di govament ahn wan a dehn mi nayhn baraabas
2327,MRK,15,BZJ,wahn krowd a peepl kom op tu pailat ahn aks ahn fi mek ih du di sayhn ting laik ih aalwayz du evri yaa
2328,MRK,15,BZJ,soh pailat aks dehn seh unu waahn mek ah let goh di king a di jooz fi unu
2329,MRK,15,BZJ,pailat mi wel noa dat da mi sayka dehn mi jelos mek di cheef prees dehn mi han jeezas oava tu ahn
2330,MRK,15,BZJ,bot di cheef prees dehn ster op di krowd soh dat pailat ku let goh baraabas insted
2331,MRK,15,BZJ,soh ih aks dehn seh weh unu waahn mek ah du wid dis wan unu kaal di king a di jooz
2332,MRK,15,BZJ,dehn hala bak kroosifai ahn pailat aks dehn seh wai
2333,MRK,15,BZJ,ih komit eni kraim
2334,MRK,15,BZJ,bot dehn hala haada kroosifai ahn sayka weh pailat mi waahn satisfai di krowd ih let goh baraabas tu dehn
2335,MRK,15,BZJ,soh ih mek di soalja dehn flag jeezas
2336,MRK,15,BZJ,den ih han ahn oava fi mek dehn kroosifai ahn
2337,MRK,15,BZJ,afta dat di soalja dehn kehr jeezas da di govna hows weh dehn kaal di praytoaryom ahn den dehn kaal aala di res a soalja dehn tugeda
2338,MRK,15,BZJ,dehn jres ahn op eena wahn perpl gong ahn dehn mek wahn krong owta prikl bush ahn put it pahn ih hed
2339,MRK,15,BZJ,dehn staat tu hala owt tu ahn ahn seh lang liv di king a di jooz dehn stodi midi wap ahn kraas ih hed wid wahn pees a stik ahn dehn spit pan ahn ahn dehn neel dong fronta ahn laik dehn di wership ahn
2340,MRK,15,BZJ,wen dehn don tek ahn mek nof papishoh dehn tek aaf di perpl gong ahn put aan bak ih oan kloaz pan ahn ahn kehr ahn gaahn kroosifai ahn
2341,MRK,15,BZJ,az dehn midi goh lang dehn meet wahn man weh nayhn saiman di kohn fahn op konchri
2342,MRK,15,BZJ,hihn dami fahn wahn siti weh nayhn saireen ahn ih dami roofos ahn alegzanda dehn pa
2343,MRK,15,BZJ,di soalja dehn foas ahn fi bak jeezas kraas far ahn
2344,MRK,15,BZJ,afta wahn wail dehn kehr jeezas da wahn plays weh nayhn galgota weh meen skol hil
2345,MRK,15,BZJ,dehn gi jeezas wain weh miks wid wahn kaina bitaz weh nayhn mer fi jrink bot ih neva jrink it ataal
2346,MRK,15,BZJ,ahn den dehn kroosifai ahn dehn gyambl fi si how dehn mi wahn shayr op ih kloaz monks dehn
2347,MRK,15,BZJ,da mi bowt nain aklak da maanin wen dehn nayl ahn tu di kraas
2348,MRK,15,BZJ,dehn put op wahn sain weh seh wai dehn midi kroosifai ahn
2349,MRK,15,BZJ,di sain seh di king a di jooz
2350,MRK,15,BZJ,ahn dehn mi kroosifai too teef lang wid ahn
2351,MRK,15,BZJ,dehn put wan pahn ih rait ahn wan pahn ih lef
2352,MRK,15,BZJ,dis da how di ting weh di oal taim prafit dehn mi seh mi kohn fi hapm dat dehn mi tek ahn fi bee monks di jayl bod dehn di peepl dehn weh midi paas midi hala aal kaina ting aata jeezas ahn dehn midi shayk dehn hed ahn seh soh da yoo mi wahn brok dong di templ ahn bil ahn bak eena chree dayz noh
2353,MRK,15,BZJ,wel kohn dong fahn aafa di kraas ahn sayv yuself di sayhn way di cheef prees dehn ahn dehn wan weh teech di laa midi klong jeezas monks dehnself
2354,MRK,15,BZJ,dehn seh ih mi sayv ada peepl bot ih kyaahn eevn sayv ih oanself
2355,MRK,15,BZJ,mek dis krais weh da di king a izrel kohn dong now fahn aafa di kraas soh dat wi ku si ahn bileev fi wi oanself
2356,MRK,15,BZJ,eevn di teef dehn weh mi kroosifai lang wid ahn staat tu insolt ahn op
2357,MRK,15,BZJ,den big twelv aklak da day di hoal plays geh daak daak rait op til chree aklak di aftanoon
2358,MRK,15,BZJ,ahn wen chree aklak mi kohn jeezas hala owt haadwan eloi eloi lama sabaktani
2359,MRK,15,BZJ,dat meen oa mai gaad mai gaad weh mek yu ton yu bak pahn mi
2360,MRK,15,BZJ,wen som a dehn weh midi stan op kloas tu ahn yehr dat dehn seh yehr deh ih di hala fi ilaija
2361,MRK,15,BZJ,wahn man ron gaahn soak wahn sponj wid wain vineega ahn hais it op pahn wahn stik ahn gi jeezas fi jrink
2362,MRK,15,BZJ,di man seh lef ahn loan now
2363,MRK,15,BZJ,mek wi si if ilaija wahn kohn tek ahn dong
2364,MRK,15,BZJ,ahn jeezas baal owt haadwan ahn jraa ih laas bret
2365,MRK,15,BZJ,meenwail eena di templ di kertn weh paat aaf di hoaliyis paat fahn di res tayr rait dong fahn tap tu batam
2366,MRK,15,BZJ,wen di aami aafisa weh midi stan op fronta jeezas yehr ih krai owt ahn si how ih ded ih seh dis man dami gaad son fi chroo sohn laydi mi dehdeh di luk aan fahn faar
2367,MRK,15,BZJ,som a di laydi dehn dami salomi ahn mayri magdaleen ahn mayri weh dami joazef ahn jaymz ma
2368,MRK,15,BZJ,jaymz dami ih yongis son dehn laydi doz goh rong wid jeezas ahn ten tu ahn enitaihn ih doz deh da gyalilee weh dehn mi kohn fram
2369,MRK,15,BZJ,ahn dehn wid wahn lata ada laydi mi kohn lang wid ahn tu da jeroosalem
2370,MRK,15,BZJ,da mi di day bifoa di sabat wen di jooish peepl dehn geh redi fi di sabat day
2371,MRK,15,BZJ,da sayhn eevnin deh wahn man weh nayhn joazef weh kohn fahn arimateeya gaahn rait op tu pailat ahn aks fi jeezas badi
2372,MRK,15,BZJ,hihn dami wahn big taim memba a di jooish kongsl ahn ih midi luk faawod tu di taim wen gaad mi wahn set op ih kingdom
2373,MRK,15,BZJ,pailat mi sopraiz wen ih yehr seh jeezas mi don ded soh ih aks di aami aafisa if da mi fi chroo
2374,MRK,15,BZJ,di aafisa tel pailat dat jeezas mi don ded soh pailat tel joazef fi kehr di badi
2375,MRK,15,BZJ,joazef tek dong di badi fahn aafa di kraas ahn ih rap it op eena sohn linin klaat weh ih mi bai
2376,MRK,15,BZJ,den ih put di badi fi lidong eena wahn toom weh dehn mi dig owta wahn raki hil
2377,MRK,15,BZJ,ahn den ih tek wahn big big stoan ahn roal it fronta di hoal
2378,MRK,15,BZJ,now mayri magdaleen ahn mayri joazef ma midi wach fi si weh dehn put jeezas badi
2379,MRK,16,BZJ,now wen di sabat mi don mayri magdaleen ahn salomi ahn mayri weh da jaymz ma bai sohn sweet aintment fi put pahn jeezas badi
2380,MRK,16,BZJ,soonwan di sondeh maanin jos afta di son kom op di chree a dehn gaahn da di toom
2381,MRK,16,BZJ,pahn di way dehn midi aks wan anada hoo wahn roal weh di stoan fahn fronta di toom fi wi
2382,MRK,16,BZJ,wen dehn get deh dehn luk gud pahn di toom ahn si dat di stoan mi don roal weh fahn fronta it aredi ahn dis dami wahn big big stoan wen dehn gaan eensaida di toom dehn si wahn yong man weh mi gat aan wahn lang wait gong di sidong pahn di rait han said ahn dehn mi fraitn no miks di yong man tel dehn seh noh frayd ai noa unu di luk fi jeezas fahn nazaret weh dehn mi kroosifai bot hihn noh deh ya hihn don rayz op bak fahn di ded si luk wehpaa dehn mi put ih badi
2383,MRK,16,BZJ,now goh goh tel ih disaipl dehn espeshali peeta dat jeezas gwehn heda dehn da gyalilee
2384,MRK,16,BZJ,unu wahn si ahn deh jos laik weh ih mi tel unu
2385,MRK,16,BZJ,wel di laydi dehn tayr it owta di toom
2386,MRK,16,BZJ,dehn mi wel kanfyooz ahn dehn midi chrimbl anaal
2387,MRK,16,BZJ,dehn neva seh notn tu nobadi sayka weh dehn mi soh fraitn
2388,MRK,16,BZJ,soon da sondeh maanin wen jeezas mi don rayz op bak fahn di ded di fos persn ih apyaa tu da mayri magdaleen di sayhn wan weh ih mi jraiv sebm deeman owta
2389,MRK,16,BZJ,shee gaahn gaahn tel dehn wan weh yoostu bee wid jeezas
2390,MRK,16,BZJ,ih fain dehn di moan ahn baal
2391,MRK,16,BZJ,wen dehn yehr seh jeezas mi alaiv ahn dat shee mi si ahn dehn kudn bileev it
2392,MRK,16,BZJ,aftawodz jeezas apyaa tu too peepl weh mi lef fahn jeroosalem ahn midi waak owt eena di konchri
2393,MRK,16,BZJ,dehn neva rekonaiz ahn bikaa ih mi luk difrent
2394,MRK,16,BZJ,wen dehn fainali riyalaiz seh da mi hihn dehn gaahn bak fi tel di res bot dehn neva bileev dehn needa
2395,MRK,16,BZJ,afta dat ih apyaa tu di ilebm disaipl dehn az dehn midi eet tugeda
2396,MRK,16,BZJ,ahn ih skoal dehn shaapwan bikaa dehn mi tu stobant ahn dehn neva bileev di peepl dehn weh mi si ahn afta ih rayz op bak fahn di ded
2397,MRK,16,BZJ,den ih tel dehn seh ah waahn unu goh rong di hoal werl ahn preech di gud nyooz tu evribadi evriway
2398,MRK,16,BZJ,evribadi weh bileev ahn geh baptaiz wahn sayv
2399,MRK,16,BZJ,bot aala dehn wan weh rifyooz fi bileev wahn geh kandem
2400,MRK,16,BZJ,dehn wan weh bileev wahn ga dehnya kaina sain di fala dehn dehn wahn jraiv owt deeman eena mai naym ahn taak eena nyoo tongz
2401,MRK,16,BZJ,if dehn pik op snayk er jrink paizn notn wahn hapm tu dehn
2402,MRK,16,BZJ,dehn wahn put dehn han pahn sik peepl ahn heel dehn
2403,MRK,16,BZJ,afta jeezas don taak wid dehn gaad kehr ahn op da hevn ahn ih tek ih seet pahn gaad rait han said
2404,MRK,16,BZJ,ahn di disaipl dehn gaan ahn preech evriway
2405,MRK,16,BZJ,ahn di laad mi deh wid dehn ahn fi shoa seh di mesij dehn midi preech dami chroo ih du mirakl chroo dehn
2406,LUK,1,BZJ,dyaa misa tiyofilos ah noa dat wahn lata ada peepl mi tek it pahn dehnself fi rait dong aala dehn ting weh mi hapm monks wi weh kansaan jeezas krais
2407,LUK,1,BZJ,dehn rait dong egzakli weh wi mi yehr fahn dehn wan weh mi dehdeh fahn di fos staatdehn wan weh mi si weh aal mi hapm wid dehn oan aiy ahn hoo doz preech aal weh jeezas mi teech
2408,LUK,1,BZJ,mee miself stodi evriting gud gud fahn di staat soh ah mi tink dat da mi wahn gud aidyaa fi mek ah rait dong evriting fi yu eena aada sa soh dat yu ku mek shoar dat aala di ting dehn weh yu mi laan aredi dami reeli chroo
2409,LUK,1,BZJ,now eena dehn taim wen herod dami king a judeeya dehn mi ga wahn prees weh nayhn zakaraiya
2410,LUK,1,BZJ,hihn mi bilangz tu wahn set a prees weh mi nayhn abija ahn ih waif mi nayhn ilizabet
2411,LUK,1,BZJ,di too a dehn mi kohn fahn ayron famili lain
2412,LUK,1,BZJ,wel dehn dami gud peepl
2413,LUK,1,BZJ,dehn neva du notn weh wuda mi mek gaad beks wid dehn
2414,LUK,1,BZJ,dehn fala aala ih laa dehn tu a tee
2415,LUK,1,BZJ,bot dehn neva ga no pikni kaa ilizabet kudn ga non ahn bisaidz dat di too a dehn mi don oal aredi
2416,LUK,1,BZJ,wahn day zakaraiya groop a prees dehn mi deh pahn jooti ahn da mi fi hihn tern fi serv eena di templ a gaad
2417,LUK,1,BZJ,akaadn tu how dehn yoostu du it fi hihn naym geh pik fi goh bon insens pahn di alta eena di templ
2418,LUK,1,BZJ,wen di taim kohn fi hihn goh een fi bon di insens aala di peepl dehn weh mi kohn fi wership stay owtsaid ahn pray
2419,LUK,1,BZJ,sodnwan wahn aynjel fahn di laad apyaa tu zakaraiya pahn di rait han said a di alta weh dehn di bon di insens
2420,LUK,1,BZJ,wen zakaraiya si ahn ih jomp weh ih mi soh fraitn
2421,LUK,1,BZJ,di aynjel seh tu ahn zakaraiya noh frayd man gaad ansa yu pryaaz
2422,LUK,1,BZJ,yu waif ilizabet wahn ga wahn son ahn yu mos naym ahn jan
2423,LUK,1,BZJ,ih oanli wahn mek unu hapi ahn unu haat wahn glad ahn lata peepl wahn glad tu wen di baybi baan kaa ih wahn bee wahn impoatant man eena di sait a gaad
2424,LUK,1,BZJ,ih noh fi jrink no kaina wain er lika
2425,LUK,1,BZJ,eevn fahn bifoa ih kom owta ih ma beli ih wahn ful op a di hoali spirit
2426,LUK,1,BZJ,sayka hihn wahn lata di peepl a izrel wahn ton bak tu di laad dehn gaad
2427,LUK,1,BZJ,jan wahn dehdeh bifoa di laad kohn ahn ih wahn ga di sayhn spirit ahn powa weh di prafit ilaija mi ga ahn ih wahn mek di pa dehn haat geh saaf tuwaadz dehn pikni agen
2428,LUK,1,BZJ,ahn dehn wan weh mi haadayz ahn weh mi ton weh fahn gaad wahn si sens ahn chaynj dehn wayz ahn liv laik how gud peepl sopoas tu liv
2429,LUK,1,BZJ,aala dis mi fi hapm fi geh di peepl dehn redi fi wen di laad kohn
2430,LUK,1,BZJ,zakaraiya aks di aynjel how ai wahn noa dat weh yoo di tel mi da chroo
2431,LUK,1,BZJ,ai don oal ahn mi waif da noh no yong gyal needa
2432,LUK,1,BZJ,di aynjel ansa ahn seh ai da gaybral ai aalwayz deh rong gaad ahn da hihn sen mee tu yoo fi gi yu dis gud nyooz
2433,LUK,1,BZJ,bot sayka weh yu neva bileev weh ah tel yu yu wahn dom til wen di rait taim kohn fi mek aal weh ah tel yu kohn chroo
2434,LUK,1,BZJ,wail dis midi goh aan di peepl dehn weh midi wayt owtsaid staat tu wanda weh mek zakaraiya tek soh lang eena di templ
2435,LUK,1,BZJ,wen ih kom owt ih fain owt fi chroo dat ih kudn taak
2436,LUK,1,BZJ,fahn di taim dehn si ahn di mek sain aata dehn ahn no werd di kom owta ih mowt dehn figa dat ih mosi mi si wahn vizhan eena di templ
2437,LUK,1,BZJ,wen ih fainali don aala ih jooti da di templ ih gaahn hoahn bak
2438,LUK,1,BZJ,soon afta aala dis hapm zakaraiya waif ilizabet geh pregnant ahn ih stay lak op hoahn fi faiv monts
2439,LUK,1,BZJ,ih seh tu ihself ah noa dat di laad du dis fi mi
2440,LUK,1,BZJ,at laas ih smail pahn mi ahn dig shaym owta mi fays
2441,LUK,1,BZJ,siks monts afta ilizabet geh pregnant gaad sen di aynjel gaybral da nazaret weh da wahn lee tong eena gyalilee
2442,LUK,1,BZJ,ih sen ahn tu wahn lee yong laydi weh nayhn mayri weh dami wahn verjin
2443,LUK,1,BZJ,shee mi ingayj tu wahn man weh mi nayhn joazef
2444,LUK,1,BZJ,hihn mi kohn fahn king dayvid famili lain
2445,LUK,1,BZJ,wen gaybral apyaa tu mayri ih seh heloa di laad deh wid yu ahn ih oanli di smail pahn yu
2446,LUK,1,BZJ,mayri mi wel kanfyooz wen ih yehr dat ahn seh tu ihself ah wanda weh hihn meen bai dat
2447,LUK,1,BZJ,bot gaybral seh noh frayd mayri
2448,LUK,1,BZJ,gaad pleez wid yu
2449,LUK,1,BZJ,yu wahn ga wahn lee baybi bwai ahn wen ih baan yu fi naym ahn jeezas
2450,LUK,1,BZJ,hihn wahn bee grayt ahn dehn wahn kaal ahn di son a di moas hai gaad
2451,LUK,1,BZJ,di laad gaad wahn gi ahn ih graytgraytgraytgranfaada dayvid chroan
2452,LUK,1,BZJ,ih wahn rool oava di peepl a izrel dehn fareva ahn fi hihn kingdom wahn neva kohn tu wahn en
2453,LUK,1,BZJ,mayri aks di aynjel bot da how dis wahn hapm
2454,LUK,1,BZJ,ai da stil wahn verjin
2455,LUK,1,BZJ,di aynjel seh di hoali spirit wahn kohn pahn yu ahn di powa a di moas hai gaad wahn kova yu
2456,LUK,1,BZJ,dats wai dehn wahn kaal dis hoali baybi gaad son
2457,LUK,1,BZJ,az a mata a fak eevn yu faamli ilizabet weh don oal ahn kudn ga no baybi siks monts pregnant rait now yu si notn noh deh weh gaad kyaahn du
2458,LUK,1,BZJ,mayri seh ai da di laad servant
2459,LUK,1,BZJ,mek evriting hapm tu mi jos laik how yu seh
2460,LUK,1,BZJ,den di aynjel lef ahn
2461,LUK,1,BZJ,wahn lee wail afta dat mayri geh redi ahn ih mikays gaahn da wahn tong weh mi deh monks di hil dehn da judeeya weh zakaraiya ahn ilizabet mi liv
2462,LUK,1,BZJ,wen ih reech dehn hows ih gaan eensaid ahn hayl ilizabet
2463,LUK,1,BZJ,az soon az ilizabet yehr mayri vais di baybi jomp eena ih beli ahn ilizabet geh ful op a di hoali spirit
2464,LUK,1,BZJ,ih bos owt ahn seh gyal owta aala di laydi dehn yoo da di wan weh gaad bles di moas ahn ih bles di baybi weh yu wahn baan tu
2465,LUK,1,BZJ,bot da hoo mee soh fi mek mi laad ma kohn luk fi mee
2466,LUK,1,BZJ,fahn di taim ah yehr yu vais di baybi jomp eena mi beli weh ih mi soh glad
2467,LUK,1,BZJ,gaad bles yu kaa yu bileev dat weh ih tel yu wahn kohn chroo den mayri seh ah prayz di laad wid aal weh ah ga ahn mi spirit oanli di rijais sayka gaad mi sayvya kaa ih memba mee weh da ih hombl servant
2468,LUK,1,BZJ,fahn ya goh bak evri jenarayshan wahn seh dat gaad oanli bles mi
2469,LUK,1,BZJ,kaa gaad almaiti du wandaful tingz fi mi ahn fi hihn naym hoali ih shoa mersi tu evribadi weh rispek ahn fahn wan jenarayshan tu di neks
2470,LUK,1,BZJ,wid ih oan han ih du wahn lata powaful ting
2471,LUK,1,BZJ,dehn hai ahn maiti wan weh tink dehn deh op deh ih bring dehn dong tu notn
2472,LUK,1,BZJ,ih eevn tek dong king fahn aafa dehn chroan bot ih rayz op aala dehn wan weh hombl
2473,LUK,1,BZJ,dehn hongri beli wan ih gi dehn nof gud ting fi eet bot di rich wan dehn ih sen dehn weh wid dehn too lang han di heng dong da dehn said
2474,LUK,1,BZJ,ih mi help ih servant izrel ih mi memba fi shoa mersi tu ahn
2475,LUK,1,BZJ,kaa ih mi pramis fi help aybraham ahn shoa mersi tu aala ih jenarayshan dehn kohn rait dong
2476,LUK,1,BZJ,mayri stay deh wid ilizabet fi bowt chree monts den ih gaahn hoahn bak
2477,LUK,1,BZJ,now di taim kohn fi ilizabet baan di baybi ahn ih ga wahn son
2478,LUK,1,BZJ,wen ih nayba ahn ih faamli dehn yehr dat gaad mi soh kain tu shee dehn mi oanli rijais lang wid ahn
2479,LUK,1,BZJ,wen di baybi mi ayt dayz oal dehn kohn fi serkomsaiz ahn ahn dehn mi waahn naym ahn zakaraiya afta ih pa bot ih ma seh no ih wahn nayhn jan
2480,LUK,1,BZJ,di peepl dehn seh jan bot nobadi eena fi yu faamli nayhn soh
2481,LUK,1,BZJ,soh dehn mek sain tu zakaraiya fi aks ahn weh hihn waahn naym di baybi
2482,LUK,1,BZJ,ih aks fi sohnting fi rait pan ahn dehn mowt jrap oapm wen ih rait di baybi naym da jan
2483,LUK,1,BZJ,az soon az zakaraiya rait dong di baybi naym ih tong geh loos ahn ih kuda mi taak agen ahn ih staat tu prayz gaad
2484,LUK,1,BZJ,aal di nayba dehn mi fraitn no miks sayka weh mi hapm ahn peepl midi taak bowt it aal oava di hil dehn da judeeya
2485,LUK,1,BZJ,evribadi weh yehr bowt it midi wanda ahn seh da weh kaina pikni dis wan wahn bee
2486,LUK,1,BZJ,kaa gaad han mi deh pan ahn fi chroo
2487,LUK,1,BZJ,den di hoali spirit tek kanchroal a zakaraiya di baybi pa ahn ih staat tu seh weh gaad mi tel ahn mi wahn hapm
2488,LUK,1,BZJ,ih seh prayz di laad gaad a izrel kaa ih kohn tu ih peepl dehn ahn set dehn free
2489,LUK,1,BZJ,ih rayz op wahn maiti sayvya fahn king dayvid famili lain jos laik weh ih mi seh chroo ih hoali prafit dehn fahn way bak
2490,LUK,1,BZJ,ih pramis fi sayv wi fahn aala wi enimi dehn ahn fahn aala dehn wan weh hayt wi
2491,LUK,1,BZJ,dat da how ih mi shoa mersi tu wi ansesta dehn ahn ih neva faget di agreement weh ih mek wid dehn
2492,LUK,1,BZJ,ih mek wahn oat tu wi graytgraytgraytgranfaada aybraham fi sayv wi fahn wi enimi soh dat wi ku serv ahn widowt feel frayd ahn wi haat ku bee hoali ahn rait eena gaad sait fi di hoal a wi laif
2493,LUK,1,BZJ,mi lee son dehn wahn kaal yu wahn prafit a di moas hai gaad bikaa yoo gwehn heda di laad fi mek di way redi far ahn
2494,LUK,1,BZJ,ahn yu wahn tel ih peepl dehn dat wen gaad fagiv dehn sin dehn dehn wahn geh sayv
2495,LUK,1,BZJ,sayka weh gaad haat saaf ahn weh ih ga lata mersi ih wahn sen di lait tu wi fahn hevn jos laik how ih sen di maanin son fi shain pahn wi
2496,LUK,1,BZJ,hihn wahn shain braitwan pahn dehn wan weh di liv eena daaknis ahn weh det di heng oava laik wahn shado
2497,LUK,1,BZJ,ih wahn gaid wi fut fi waak eena wahn peesful way
2498,LUK,1,BZJ,soh di lee bwai jan geh big ahn ih spirit geh schrang
2499,LUK,1,BZJ,ih liv owt eena di dezert til wen di taim kohn fi mek ih kom owt ahn preech tu di peepl a izrel dehn eena poblik
2500,LUK,2,BZJ,now wen da mi nayli taim fi jeezas baan seeza agostos weh dami di king a roam mek wahn laa weh seh dat evribadi eena aala di konchri dehn weh di roaman govament midi rool oava hafu rejista soh dat dehn kuda mi taks dehn
2501,LUK,2,BZJ,dis dami di fos taim dehn midi du sohnting laik dat
2502,LUK,2,BZJ,da mi eena di taim wen kireenyos dami govna a siriya
2503,LUK,2,BZJ,evribadi mi hafu goh bak da dehn oan hoamtong fi goh rejista
2504,LUK,2,BZJ,soh joazef mi hafu lef fahn nazaret tong eena gyalilee weh ih mi liv ahn goh way op da betlihem tong weh deh eena judeeya
2505,LUK,2,BZJ,dis da di tong weh king dayvid mi kohn fram ahn joazef gaahn deh kaa hihn mi kohn fahn king dayvid famili lain
2506,LUK,2,BZJ,joazef gaahn rejista wid mayri weh ih mi ingayj tu
2507,LUK,2,BZJ,shee mi pregnant ahn wail dehn mi dehdeh di taim kohn fi mayri ga baybi
2508,LUK,2,BZJ,soh ih ga ih fos pikni weh dami wahn son
2509,LUK,2,BZJ,ih rap ahn op ahn put ahn fi lidong eena wahn boad baks weh di animal dehn eet owta kaa no spays neva deh eena di hotel fi dehn stay
2510,LUK,2,BZJ,now sohn shepad weh midi liv owt eena di feel dehn eena da sayhn ayrya midi main dehn sheep joorin di nait
2511,LUK,2,BZJ,sodnwan wahn aynjel fahn di laad apyaa fronta dehn ahn di braitnis a gaad lait op di hoal plays rong dehn
2512,LUK,2,BZJ,di shepad dehn mi oanli fraitn
2513,LUK,2,BZJ,bot di aynjel seh unu noh hafu frayd
2514,LUK,2,BZJ,ah ga sohn gud nyooz weh oanli wahn mek evribadi hapi
2515,LUK,2,BZJ,tudeh tudeh rait ya da king dayvid tong wahn sayvya jos baan
2516,LUK,2,BZJ,hihn da di laad di krais weh gaad mi pramis fi sen
2517,LUK,2,BZJ,dis da how unu wahn noa ahn unu wahn fain di baybi rap op ahn di lidong eena wahn feedn baks
2518,LUK,2,BZJ,sodnwan wahn hoal krowd a aynjel fahn hevn apyaa lang wid di fos wan ahn aala dehn staat tu prayz gaad ahn seh mek di hoal werl aana gaad weh deh hai op eena hevn mek pees kohn tu evribadi pahn ert weh pleez ahn
2519,LUK,2,BZJ,wen di aynjel dehn lef dehn ahn gaahn bak op da hevn di shepad dehn seh tu wan anada mek wi goh da betlihem goh si dis ting weh hapm weh gaad tel wi bowt
2520,LUK,2,BZJ,soh dehn mikays ahn gaan ahn dehn fain mayri ahn joazef ahn dehn si di baybi di lidong eena di feedn baks fi chroo
2521,LUK,2,BZJ,afta dehn si di baybi dehn tel evribadi weh di aynjel mi tel dehn bowt ahn
2522,LUK,2,BZJ,ahn wen evribadi yehr weh di shepad dehn tel dehn dehn seh wat a ting ay bot mayri kip een evriting eena ih haat ahn stodi midi tink bowt it tu ihself
2523,LUK,2,BZJ,di shepad dehn gaahn hoahn bak di prayz ahn aana gaad fi aal weh dehn mi si ahn yehr kaa evriting hapm jos laik how di aynjel tel dehn
2524,LUK,2,BZJ,ayt dayz afta di baybi baan da mi taim fi serkomsaiz ahn ahn dehn naym ahn jeezas
2525,LUK,2,BZJ,dis da di sayhn naym weh di aynjel mi tel mayri fi gi di baybi bifoa ih mi eevn geh pregnant wid ahn
2526,LUK,2,BZJ,den di taim kohn fi mayri ahn joazef goh op da di templ fi wahn serimoni fi mek mayri kleen akaadn tu di laa weh gaad gi moaziz
2527,LUK,2,BZJ,dehn kehr di baybi da jeroosalem fi dedikayt ahn tu di laad kaa gaad laa seh evri fos baan bwai pikni bilangz tu di laad
2528,LUK,2,BZJ,ahn di laa seh tu dat di ma ahn pa hafu bring too dov er too lee yong pijin fi sakrifais ahn dat da weh mayri ahn joazef du
2529,LUK,2,BZJ,now dehn mi ga wahn man da jeroosalem weh mi nayhn simiyan
2530,LUK,2,BZJ,hihn dami wahn hoali man weh doz aalwayz obay gaad ahn ih midi luk faawod tu di taim wen gaad mi wahn mek tingz rait eena izrel
2531,LUK,2,BZJ,di spirit a gaad mi deh pahn hihn ahn ih tel ahn dat ih neva mi wahn ded til ih si di krais weh di laad gaad mi pramis fi sen
2532,LUK,2,BZJ,da sayhn day wen mayri ahn joazef kehr jeezas da di templ fi du weh di laa seh di spirit tel simiyan fi goh deh tu
2533,LUK,2,BZJ,simiyan hoal di baybi eena ih han ahn prayz gaad ahn seh laad gaad now yu ku mek yu servant ded in pees laik how yu don kip yu pramis tu mi
2534,LUK,2,BZJ,ah don si di wan weh yu sen fi sayv wi wid mi oan aiy di wan weh yu pripyaa fi mek di peepl eena di hoal werl si
2535,LUK,2,BZJ,ih da wahn lait weh wahn shoa aala di ada nayshan dehn da hoo yoo ahn ih wahn bring aana tu yu peepl izrel
2536,LUK,2,BZJ,jeezas ma ahn pa mi sopraiz fi yehr weh aal simiyan midi seh bowt ahn
2537,LUK,2,BZJ,simiyan bles dehn ahn den ih tel mayri seh sayka dis pikni ya wahn lata peepl eena izrel wahn rijek gaad ahn faal bot wahn lat wahn ton tu gaad tu ahn hihn wahn rayz dehn op
2538,LUK,2,BZJ,ih wahn bee wahn sain fi waan peepl bot lata dehn wahn taak gens ahn
2539,LUK,2,BZJ,sayka hihn aala dehn ting weh peepl di hoal deep dong eena dehn haat wahn kom owt eena di oapm
2540,LUK,2,BZJ,ahn mayri wen aala dehn ting hapm yoo yuself wahn feel laik dehn shub wahn lang naif eena yu haat
2541,LUK,2,BZJ,wahn oal laydi weh nayhn ana mi deh da di templ tu
2542,LUK,2,BZJ,shee dami wahn prafit ahn fi shee pa dami fanwel fahn di chraib a asha
2543,LUK,2,BZJ,ih mi oanli marid fi sebm yaaz wen ih hozban ded
2544,LUK,2,BZJ,now ih mi aytifoa yaaz oal ahn ih spen aala ih taim da di templ nait ahn day di faas ahn pray ahn di wership gaad
2545,LUK,2,BZJ,sayhn taim wail simiyan midi taak tu mayri ahn joazef dis ana kom op tu dehn ahn staat tu prayz gaad ahn ih staat taak bowt di pikni tu evribadi weh midi luk owt fi wen gaad mi wahn sayv jeroosalem
2546,LUK,2,BZJ,wen mayri ahn joazef don du weh gaad laa seh fi du dehn gaahn bak da nazaret dehn oan tong da gyalilee
2547,LUK,2,BZJ,ahn soh di pikni geh big ahn schrang ahn ih mi oanli waiz
2548,LUK,2,BZJ,ahn gaad bles ahn eena evriting weh ih du
2549,LUK,2,BZJ,now evri yaa jeezas ma ahn pa yoostu goh da jeroosalem fi selibrayt di paasoava
2550,LUK,2,BZJ,wen jeezas mi twelv yaaz oal dehn gaan op fi di selibrayshan laik weh dehn mi aalwayz du
2551,LUK,2,BZJ,afta di hoal ting don mayri ahn joazef mi deh pahn dehn way bak hoahn
2552,LUK,2,BZJ,bot jeezas stay bak da jeroosalem widowt dehn mi eevn noa
2553,LUK,2,BZJ,dehn chravl fi wahn hoal day kaa dehn mi tek it fi grantid dat ih midi kohn lang wid di peepl dehn weh dehn midi chravl wid
2554,LUK,2,BZJ,bot wen dehn staat tu luk far ahn monks dehn faamli ahn fren dehn da den dehn riyalaiz dat ih misn
2555,LUK,2,BZJ,soh dehn ton rong ahn gaahn way bak da jeroosalem fi luk far ahn
2556,LUK,2,BZJ,chree dayz layta dehn fain ahn eena di templ di sidong monks di jooish teecha dehn
2557,LUK,2,BZJ,ih midi lisn tu dehn ahn di aks dehn aal kaina kweschan
2558,LUK,2,BZJ,evribadi weh midi lisn tu di lee bwai mi shak fi si how brait ih mi brait ahn how ih midi ansa op aala dehn kweschan
2559,LUK,2,BZJ,ih ma ahn ih pa mi oanli sopraiz wen dehn si ahn ahn ih ma seh tu ahn son da weh yu du dis tu wi fa
2560,LUK,2,BZJ,yoo neva noa seh dat mee ahn yu pa wuda di wori bowt yu ahn wi wuda di luk aal oava di plays fi yu
2561,LUK,2,BZJ,jeezas aks dehn seh da weh unu di luk fi mi fa
2562,LUK,2,BZJ,unu noh noa dat ai hafu deh eena mi faada hows
2563,LUK,2,BZJ,bot dehn neva andastan weh ih midi taak bowt
2564,LUK,2,BZJ,eniway ih gaahn bak da nazaret wid dehn ahn ih mi obeedyant tu dehn
2565,LUK,2,BZJ,ih ma kip aala dehn ting deh weh mi hapm eena ih haat
2566,LUK,2,BZJ,az jeezas midi geh biga ih geh waiza ahn waiza ahn gaad ahn evribadi mi lov ahn
2567,LUK,3,BZJ,now jan weh dami zakaraiya son midi liv eena di dezert wen ih geh wahn mesij fahn gaad
2568,LUK,3,BZJ,dis hapm fifteen yaaz afta taibeeryos mi ton king oava di hoal a roam
2569,LUK,3,BZJ,dehnya da di man dehn weh mi deh anda hihn ponchos pailat weh dami govna a judeeya herod weh midi rool gyalilee herod breda filip weh midi rool oava itoorya ahn chrakonaitis ahn lisanaiyas weh midi rool abileen
2570,LUK,3,BZJ,da sayhn taim anas ahn kaiyafas dami di jooz dehn hai prees
2571,LUK,3,BZJ,afta jan geh di mesij fahn gaad ih gaan aal oava di konchrisaid rong jaadn riva di tel evribadi unu mos geh baptaiz fi shoa seh dat unu ton fahn unu sin dehn ahn dat gaad fagiv unu
2572,LUK,3,BZJ,dis da weh aizaiya di prafit mi rait bowt wen ih seh hihn da wahn vais weh di hala owt eena di dezert di seh unu geh redi fi wen di laad kohn ahn mek di road dehn schrayt far ahn
2573,LUK,3,BZJ,evri vali wahn geh ful op ahn evri mongtin ahn hil wahn geh flatn owt
2574,LUK,3,BZJ,aala dehn krukid road wahn geh schraytn owt ahn di rof plays dehn wahn geh smood
2575,LUK,3,BZJ,den di hoal werl wahn si dat gaad sayv peepl fahn dehn sin
2576,LUK,3,BZJ,wahn krowd a peepl midi kohn tu jan fi geh baptaiz ahn ih tel dehn seh unu da snayk ahn unu pa dehn dami snayk tu da hoo waan unu fi ron fahn gaad jojment weh di kohn
2577,LUK,3,BZJ,if unu sari fi unu sin dehn fi chroo proov it bai di way yu liv
2578,LUK,3,BZJ,ahn noh eevn chrai fool unuself ahn tink seh dat bikaa unu kohn fahn aybraham famili lain dat mek unu aarait wid gaad
2579,LUK,3,BZJ,ai di tel unu gaad ku tek dehnya stoan dong ya ahn mek aybraham pikni owta dehn
2580,LUK,3,BZJ,unu da jos laik chree ahn gaad don ga di aks da di root
2581,LUK,3,BZJ,ih wahn chap dong ahn bon op eni chree weh noh di bayr
2582,LUK,3,BZJ,di krowd aks jan wel den da weh wi fi du
2583,LUK,3,BZJ,jan ansa dehn seh enibadi weh ga too shot dehn fi shayr wid dehn wan weh noh ga non
2584,LUK,3,BZJ,ahn enibadi weh ga ting fi eet dehn fi shayr wid hoo noh ga
2585,LUK,3,BZJ,di taks kalekta dehn anaal midi kohn fi geh baptaiz ahn dehn aks ahn seh teecha da weh wee fi du
2586,LUK,3,BZJ,ih tel dehn seh noh kalek moa moni fahn peepl dahn weh unu sopoas tu
2587,LUK,3,BZJ,eevn sohn soalja aks ahn seh ahn weh wee fi du
2588,LUK,3,BZJ,jan seh stap di schrang di peepl dehn moni fahn dehn ahn stap tel lai pahn dehn
2589,LUK,3,BZJ,unu mos satisfai wid di pay weh unu geh
2590,LUK,3,BZJ,di peepl dehn midi staat tu geh eksaitid ahn midi wanda if jan dami di krais weh gaad mi pramis fi sen
2591,LUK,3,BZJ,soh jan tel dehn seh ai di baptaiz unu wid waata bot sohnbadi els weh eevn moa powaful dahn mee wahn soon kohn
2592,LUK,3,BZJ,ai noh eevn gud nof fi loos fi hihn shooz laysn
2593,LUK,3,BZJ,hihn wahn baptaiz unu wid di hoali spirit ahn wid faiya
2594,LUK,3,BZJ,jos laik wahn faama ih don gat ih fan eena ih han ahn ih redi fi fan aala di chrash owta di weet
2595,LUK,3,BZJ,ih wahn gyada op aala di gud paat ahn put it op bot ih wahn bon op di chrash eena wahn faiya weh kyaahn owt
2596,LUK,3,BZJ,jan tel di peepl dehn wahn lata ada ting fi mek dehn aksep di gud nyooz
2597,LUK,3,BZJ,wahn nada taim jan mi tel king herod bowt ihself sayka weh midi goh aan bitween herod ahn heroadyas weh dami herod breda waif
2598,LUK,3,BZJ,ih mi eevn tel ahn bowt aala di ada bad ting dehn weh ih midi du
2599,LUK,3,BZJ,pahn tap a aala di wikidnis weh herod du ih pich jan eena jayl
2600,LUK,3,BZJ,wahn day wen di peepl dehn midi geh baptaiz jeezas geh baptaiz tu
2601,LUK,3,BZJ,wail ih midi pray hevn oapm op ahn di hoali spirit kohn dong eena di shayp a wahn dov ahn pich pan ahn
2602,LUK,3,BZJ,sayhn taim wahn vais fahn hevn seh yoo da mi son weh ah oanli lov an ah oanli pleez wid yu
2603,LUK,3,BZJ,jeezas mi bowt terti yaaz oal wen ih staat di werk weh gaad sen ahn fi du
2604,LUK,3,BZJ,evribadi mi tek it fi grantid dat jeezas dami joazef son
2605,LUK,3,BZJ,joazef dami heli son
2606,LUK,3,BZJ,heli dami matat son
2607,LUK,3,BZJ,matat dami leevai son
2608,LUK,3,BZJ,leevai dami melki son
2609,LUK,3,BZJ,melki dami janai son
2610,LUK,3,BZJ,janai dami joazef son
2611,LUK,3,BZJ,joazef dami matatayas son
2612,LUK,3,BZJ,matatayas dami aymos son
2613,LUK,3,BZJ,aymos dami nayhum son
2614,LUK,3,BZJ,nayhum dami esli son
2615,LUK,3,BZJ,esli dami nagai son
2616,LUK,3,BZJ,nagai dami maat son
2617,LUK,3,BZJ,maat dami matatayas son
2618,LUK,3,BZJ,matatayas dami semeyin son
2619,LUK,3,BZJ,semeyin dami joasek son
2620,LUK,3,BZJ,joasek dami joada son
2621,LUK,3,BZJ,joada dami joanan son
2622,LUK,3,BZJ,joanan dami reesa son
2623,LUK,3,BZJ,reesa dami zerubabel son
2624,LUK,3,BZJ,zerubabel dami sheyaltyel son
2625,LUK,3,BZJ,sheyaltyel dami neri son
2626,LUK,3,BZJ,neri dami melki son
2627,LUK,3,BZJ,melki dami adi son
2628,LUK,3,BZJ,adi dami kosam son
2629,LUK,3,BZJ,kosam dami elmadam son
2630,LUK,3,BZJ,elmadam dami er son
2631,LUK,3,BZJ,er dami jashwa son
2632,LUK,3,BZJ,jashwa dami eliyezr son
2633,LUK,3,BZJ,eliyezr dami jorim son
2634,LUK,3,BZJ,jorim dami matat son
2635,LUK,3,BZJ,matat dami leevai son
2636,LUK,3,BZJ,leevai dami simiyan son
2637,LUK,3,BZJ,simiyan dami jooda son
2638,LUK,3,BZJ,jooda dami joazef son
2639,LUK,3,BZJ,joazef dami jonam son
2640,LUK,3,BZJ,jonam dami elyakim son
2641,LUK,3,BZJ,elyakim dami meli son
2642,LUK,3,BZJ,meli dami mena son
2643,LUK,3,BZJ,mena dami matata son
2644,LUK,3,BZJ,matata dami naytan son
2645,LUK,3,BZJ,naytan dami dayvid son
2646,LUK,3,BZJ,dayvid dami jesi son
2647,LUK,3,BZJ,jesi dami obed son
2648,LUK,3,BZJ,obed dami bowaz son
2649,LUK,3,BZJ,bowaz dami salmon son
2650,LUK,3,BZJ,salmon dami nashon son
2651,LUK,3,BZJ,nashon dami aminadab son
2652,LUK,3,BZJ,aminadab dami admi son
2653,LUK,3,BZJ,admi dami arni son
2654,LUK,3,BZJ,arni dami hezron son
2655,LUK,3,BZJ,hezron dami perez son
2656,LUK,3,BZJ,perez dami jooda son
2657,LUK,3,BZJ,jooda dami jaykop son
2658,LUK,3,BZJ,jaykop dami aizak son
2659,LUK,3,BZJ,aizak dami aybraham son
2660,LUK,3,BZJ,aybraham dami tera son
2661,LUK,3,BZJ,tera dami nayhor son
2662,LUK,3,BZJ,nayhor dami serog son
2663,LUK,3,BZJ,serog dami roo son
2664,LUK,3,BZJ,roo dami peleg son
2665,LUK,3,BZJ,peleg dami eeber son
2666,LUK,3,BZJ,eeber dami sheela son
2667,LUK,3,BZJ,sheela dami kaynan son
2668,LUK,3,BZJ,kaynan dami arfaksad son
2669,LUK,3,BZJ,arfaksad dami shem son
2670,LUK,3,BZJ,shem dami noawa son
2671,LUK,3,BZJ,noawa dami lamek son
2672,LUK,3,BZJ,lamek dami metoosela son
2673,LUK,3,BZJ,metoosela dami eenak son
2674,LUK,3,BZJ,eenak dami jared son
2675,LUK,3,BZJ,jared dami mahalalel son
2676,LUK,3,BZJ,mahalalel dami kenan son
2677,LUK,3,BZJ,kenan dami eenosh son
2678,LUK,3,BZJ,eenosh dami set son
2679,LUK,3,BZJ,set dami adam son
2680,LUK,3,BZJ,adam dami gaad son
2681,LUK,4,BZJ,wen jeezas kohn bak fahn jaadn riva ih mi ful op wid di hoali spirit
2682,LUK,4,BZJ,ahn di spirit leed ahn da di dezert wehpaa ih stay fi faati dayz
2683,LUK,4,BZJ,joorin da hoal taim deh di devl neva play fi temp ahn
2684,LUK,4,BZJ,pahn tap a dat ih mi hongri bad kaa ih midi faas fi di hoal faati dayz
2685,LUK,4,BZJ,di devl seh tu ahn if yoo da gaad son fi chroo tel disya stoan fi ton intu bred
2686,LUK,4,BZJ,jeezas ansa seh ih rait dong eena di skripcha seh da noh oanli bred yu need fi mek yu liv
2687,LUK,4,BZJ,den di devl kehr ahn op da wahn hai hai plays soh dat ih ku luk dong ahn si aala di konchri dehn a di werl wan lik
2688,LUK,4,BZJ,ih tel ahn seh ai wahn gi yu aala di powa ahn richiz weh yu si ya kaa da fi mee an ai ku gi enibadi weh ai waahn
2689,LUK,4,BZJ,aal weh yu hafu du da bow dong ahn wership mee den aala dis wahn bee fi yoo
2690,LUK,4,BZJ,bot jeezas tel ahn seh ih rait dong eena di skripcha seh gaad da di oanli wan yu fi wership ahn da oanli hihn wan yu fi serv
2691,LUK,4,BZJ,afta dat di devl leed jeezas tu jeroosalem ahn mek ih stan op pahn di tip tap a di templ ahn tel ahn seh if yoo da gaad son fi chroo chroo chroa dong yuself fahn ya
2692,LUK,4,BZJ,aftaraal ih rait dong eena di skripcha seh gaad wahn gi fi hihn aynjel dehn aadaz fi tek gud kayr a yu ahn dehn wahn kech yu soh dat yu noh eevn wahn lik yu fut gens wahn stoan
2693,LUK,4,BZJ,jeezas ansa seh di skripcha seh tu yu noh fi chrai tes di laad yu gaad
2694,LUK,4,BZJ,wen di devl taiyad a chrai fain aal kaina way fi temp ahn ih lef ahn loan til wahn neks taim
2695,LUK,4,BZJ,jeezas gaahn bak da gyalilee anda di powa a di hoali spirit
2696,LUK,4,BZJ,evribadi staat tu taak bowt ahn aal oava di plays
2697,LUK,4,BZJ,ih midi teech eena dehn sinagag dehn ahn evribadi midi seh gud tingz bowt ahn
2698,LUK,4,BZJ,ih gaahn bak da nazaret weh dami ih hoamtong
2699,LUK,4,BZJ,ih gaan eena di sinagag pahn di sabat jos laik how ih doz aalwayz du
2700,LUK,4,BZJ,den ih stan op fi reed ahn dehn han ahn di paat a gaad werd weh di prafit aizaiya rait
2701,LUK,4,BZJ,ih oapm it op ahn reed fahn di plays weh seh gaad spirit deh pahn mi sayka weh ih pik mi fi preech di gud nyooz tu di poa peepl dehn
2702,LUK,4,BZJ,ih sen mi fi tel di prizna dehn dat dehn wahn free ahn fi tel blain peepl dat dehn wahn si
2703,LUK,4,BZJ,ahn aala unu weh dehn chaans op wahn geh free
2704,LUK,4,BZJ,dis da di taim wen gaad wahn smail pahn ih peepl dehn
2705,LUK,4,BZJ,afta jeezas don reed ih roal op di paypa han it bak tu di man in chaaj ahn sidong
2706,LUK,4,BZJ,evri aiy eena di sinagag mi faasn pan ahn
2707,LUK,4,BZJ,ih tel dehn seh tudeh tudeh dis sed skripcha weh unu yehr ah jos don reed kohn chroo
2708,LUK,4,BZJ,evribadi mi taak gud bowt ahn ahn dehn mi oanli sopraiz bowt aala di nais werd dehn weh midi kom owta ih mowt
2709,LUK,4,BZJ,bot som a dehn aks bot wayt dis da noh joazef son
2710,LUK,4,BZJ,jeezas tel dehn seh ah noa unu wahn bring op da praverb weh seh dakta heel yuself
2711,LUK,4,BZJ,unu wahn tel mi wi yehr bowt aal weh yu du da kapernyam
2712,LUK,4,BZJ,soh wai yu noh du di sayhn ting ya da yu oan hoamtong
2713,LUK,4,BZJ,ah di tel unu di chroot wahn prafit neva geh no rispek da ih oan hoamtong fi chroo eena ilaija dayz wentaim ih neva rayn fi hoal a chree an a haaf yaaz schrayt ahn notn neva deh no way fi eet wahn lata ada wido mi deh da izrel weh ilaija kuda mi gaahn tu
2714,LUK,4,BZJ,bot gaad neva sen ahn tu non a dehn
2715,LUK,4,BZJ,ih sen ahn tu wan wido weh mi liv way da zarepat weh deh eena saidan joorin ilaisha di prafit taim wahn lata peepl da izrel mi ga leprosi
2716,LUK,4,BZJ,bot non a dehn neva geh heel eksep nayman weh mi kohn fahn siriya
2717,LUK,4,BZJ,wen di peepl dehn weh mi deh da di sinagag yehr dis dehn geh beks bad dehn jomp op ahn jraiv ahn owta di tong ahn kehr ahn da tap a di hil weh di tong mi bil pan fi shub ahn aafa di ej
2718,LUK,4,BZJ,bot jeezas waak rait chroo di krowd ahn gaahn bowt ih bizniz
2719,LUK,4,BZJ,afta dat jeezas gaahn dong da wahn tong eena gyalilee weh nayhn kapernyam ahn ih staat tu teech di peepl dehn pahn di sabat
2720,LUK,4,BZJ,dehn kudn bileev weh dehn midi yehr sayka how ih midi teech kaa hihn midi teech laik sohnbadi weh noa egzakli weh dehn midi taak bowt ahn ga aal atariti fi seh it tu
2721,LUK,4,BZJ,wel wahn man weh mi ga wahn deeman eena ahn mi deh eena di meetn plays
2722,LUK,4,BZJ,ih staat tu hala pahn tap a ih vais seh jeezas fahn nazaret da weh yoo waahn wid wee now
2723,LUK,4,BZJ,ai noa hoo yoo yoo da di hoali wan weh kohn fahn gaad jeezas koman di deeman dehn shaapwan seh shet op kom owta ahn rait now di deeman chroa dong di man pahn di grong fronta evribadi ahn kom owta ahn widowt hert ahn
2724,LUK,4,BZJ,di peepl dehn mi shak ahn seh tu wan anada da weh kaina nyoo teechin dis
2725,LUK,4,BZJ,dis man ga lata atariti ahn powa hihn jos aada di eevl spirit dehn ahn dehn kom owta peepl di nyooz bowt jeezas spred aal oava di konchrisaid
2726,LUK,4,BZJ,soh den jeezas lef di sinagag ahn gaahn da saiman hows
2727,LUK,4,BZJ,wen dehn reech deh ih fain saiman madainlaa sik wid wahn hai feeva
2728,LUK,4,BZJ,dehn aks jeezas if ih kuda pleez help ahn
2729,LUK,4,BZJ,jeezas gaan oava bai di laydi ahn aada di feeva fi lef ahn
2730,LUK,4,BZJ,rait away di feeva gaan ahn di laydi get op sayhn taim ahn staat tu ten tu dehn
2731,LUK,4,BZJ,da eevnin az di son midi goh dong peepl bring aala dehn wan weh mi sik wid aal difrent kaina dizeez tu jeezas
2732,LUK,4,BZJ,ih put ih han pahn eech wan a dehn ahn heel dehn
2733,LUK,4,BZJ,ih mi eevn chays deeman owta lata peepl ahn dehn kom owt di hala seh yoo da gaad son bot jeezas taak tu dehn shaapwan ahn wudn alow dehn fi seh notn kaa dehn mi wel ahn noa dat hihn dami di krais weh mi fi kohn fahn gaad
2734,LUK,4,BZJ,wen day midi brok jeezas gaan aaf da wahn kwaiyet plays
2735,LUK,4,BZJ,di peepl dehn gaahn luk far ahn ahn wen dehn reech wehpaa ih mi deh dehn chrai stap ahn fahn goh
2736,LUK,4,BZJ,bot ih tel dehn seh ah hafu goh da di ada tong dehn tu fi preech di gud nyooz bowt gaad kingdom
2737,LUK,4,BZJ,dats wai gaad sen mi
2738,LUK,4,BZJ,soh jeezas kip aan di preech eena di meetn plays dehn eena judeeya dischrik
2739,LUK,5,BZJ,wahn day jeezas midi stan op pahn di banksaid da di genesaret lagoon monks wahn krowd a peepl
2740,LUK,5,BZJ,dehn midi shub op gens ahn fi yehr di werd a gaad
2741,LUK,5,BZJ,sayhn taim ih spat too emti boat da di waatasaid
2742,LUK,5,BZJ,di fishaman dehn mi deh saida dehn boat di wash dehn net
2743,LUK,5,BZJ,jeezas get eena wan a di boat di wan weh mi bilangz tu saiman
2744,LUK,5,BZJ,ahn ih aks ahn fi shub ahn owt lee wayz fahn shoar
2745,LUK,5,BZJ,den ih sidong ahn staat tu teech di krowd fahn deh
2746,LUK,5,BZJ,wen ih mi don taak tu dehn jeezas tel saiman shub di boat owt ferda eena di deep den unu put dong unu net dehn eena di waata fi wahn gud kech
2747,LUK,5,BZJ,saiman ansa jeezas seh maasta wee werk haad aal nait ahn wi noh kech notn
2748,LUK,5,BZJ,bot if yoo seh soh ah wahn put owt di net dehn agen
2749,LUK,5,BZJ,wel wen dehn du dat dehn kech soh moch fish dat di net dehn staat tu bos dehn mek sain tu dehn paadna dehn eena di ada boat fi kohn help dehn
2750,LUK,5,BZJ,wen dehn kohn dehn ful op di too boat dehn wid soh moch fish dat dehn nayli staat tu sink anaal wen saiman peeta si weh hapm ih jrap dong pahn ih nee fronta jeezas ahn seh goh weh fahn mi laad
2751,LUK,5,BZJ,ai da wahn sinful man
2752,LUK,5,BZJ,ih seh dat kaa hihn ahn aala ih fren dehn kudn get oava di lata fish weh dehn mi kech
2753,LUK,5,BZJ,ih paadna dehn weh mi nayhn jaymz ahn jan weh dami zebidee son dehn mi sopraiz bowt it tu
2754,LUK,5,BZJ,ahn jeezas seh tu saiman noh frayd
2755,LUK,5,BZJ,fahn ya goh bak insteda kech fish yu wahn kech peepl fi gaad
2756,LUK,5,BZJ,soh dehn haal op di boat dehn pahn lan ahn lef evriting deh ahn gaahn lang wid jeezas
2757,LUK,5,BZJ,wahn taim jeezas mi deh da wahn sertn tong ahn wahn man mi dehdeh weh mi kova wid leprosi
2758,LUK,5,BZJ,wen ih si jeezas ih jrap dong fronta ahn wid ih fays way dong da grong ahn bayg ahn seh sa if yoo waahn yoo ku heel mi
2759,LUK,5,BZJ,jeezas schrech owt ih han ahn toch di man ahn seh yes ah waahn heel yu
2760,LUK,5,BZJ,yu heel az jeezas seh dat di leprosi disapyaa den jeezas aada di man seh noh seh notn tu nobadi bot goh schrayt da di prees mek ih chek yu mek ih si dat yu heel fi chroo
2761,LUK,5,BZJ,den goh goh aafa di sakrifais weh moaziz laa seh yu fi aafa fi shoa evribadi dat yu geh heel
2762,LUK,5,BZJ,bot nyooz bowt weh aal jeezas midi du spred aal oava di plays soh peepl kohn fahn aal bowt fi yehr ahn ahn fi geh heel
2763,LUK,5,BZJ,bot jeezas aalwayz manij fi slip weh fi deh bai ihself soh dat ih ku pray
2764,LUK,5,BZJ,now wahn day wen ih midi teech di krowd sohn farisee ahn dehn wan weh teech di jooish laa mi dehdeh tu
2765,LUK,5,BZJ,dehn mi kohn fahn evri vilij eena gyalilee ahn judeeya ahn fahn jeroosalem siti tu
2766,LUK,5,BZJ,di powa a di laad midi werk schrang chroo jeezas fi heel di sik peepl dehn
2767,LUK,5,BZJ,wen yu luk sohn man kohn di bak wahn paralaiz man pahn wahn schrecha
2768,LUK,5,BZJ,dehn midi chrai bring ahn eena di hows fi put ahn dong fronta jeezas bot dehn kudn reech jeezas sayka di krowd
2769,LUK,5,BZJ,soh di man dehn kehr dehn fren op pahn di howstap ahn tayr op som a di tail dehn ahn loar ahn dong pahn di schrecha midl a di krowd rait fronta jeezas
2770,LUK,5,BZJ,wen jeezas si humoch fayt dehn mi ga eena ahn ih seh mi fren ah fagiv yu sin dehn
2771,LUK,5,BZJ,di farisee dehn ahn dehn wan weh teech di jooish laa seh tu dehnself da weh du dis man
2772,LUK,5,BZJ,hihn di play gaad oanli gaad ku fagiv sin jeezas mi don noa weh dehn midi tink soh ih aks dehn seh da weh unu di tink dehn kaina ting eena unu haat fa
2773,LUK,5,BZJ,wich wan eeziya fi seh ah fagiv yu sin dehn er get op ahn waak
2774,LUK,5,BZJ,ai ga atariti fi fagiv sin pahn ert ya
2775,LUK,5,BZJ,bot fi jos seh dat noh proov notn soh ah wahn shoa unu an ah wahn heel di man
2776,LUK,5,BZJ,den jeezas ton tu di man weh mi paralaiz ahn tel ahn seh get op ahn pik op yu schrecha ahn goh hoahn
2777,LUK,5,BZJ,sodnwan di man jomp rait op fronta aala dehn ahn pik op di ting weh ih midi lidong pan ahn gaahn hoahn di prayz gaad
2778,LUK,5,BZJ,nobadi kudn bileev dehn aiy ahn dehn staat tu prayz gaad
2779,LUK,5,BZJ,dehn mi shak fi si weh aal gaad midi du ahn dehn seh wee neva si notn laik dis yet eena wi hoal laif afta dis jeezas gaan owt ahn ih si wahn taks kalekta weh nayhn leevai
2780,LUK,5,BZJ,ih midi sidong eena di kostom boot di kalek taks
2781,LUK,5,BZJ,jeezas tel ahn seh kohn kohn bee wan a mi disaipl dehn
2782,LUK,5,BZJ,sayhn taim leevai get op lef evriting ahn gaahn wid ahn
2783,LUK,5,BZJ,layta leevai mi ga wahn big bankwit da ih hows fi jeezas ahn lata taks kalekta ahn sohn ada wan wid bad repyutayshan mi deh rong di taybl wid dehn
2784,LUK,5,BZJ,bot di farisee ahn di teecha dehn a di laa weh mi bilangz tu fi dehn groop kohn komplayn tu jeezas disaipl dehn seh da how unu stan fi eet ahn jrink wid taks kalekta ahn dehn kaina peepl
2785,LUK,5,BZJ,jeezas ansa dehn seh da sik peepl weh need dakta ahn noh dehn wan weh helti
2786,LUK,5,BZJ,ai kohn fi kaal sinaz fi ton fahn dehn sin dehn noh dehn wan weh tink seh dehn don rait wid gaad
2787,LUK,5,BZJ,afta dat dehn seh tu ahn dehn wan weh fala jan di baptis aalwayz di faas ahn pray ahn dehn wan weh fala di farisee dehn du dat tu bot dehn wan weh fala yoo jos di eet ahn jrink laik notn
2788,LUK,5,BZJ,jeezas ansa seh unu kyaahn ekspek di groom fren dehn fi goh widowt food wail hihn stil deh wid dehn
2789,LUK,5,BZJ,bot di taim wahn kohn wen dehn wahn tek weh di groom fahn dehn ahn dat da wen dehn wahn faas
2790,LUK,5,BZJ,den ih tel dehn wahn parabl weh goh laik dis nobadi noh wahn pach wahn oal jakit wid wahn pees a klaat weh kom aafa wahn nyoo wan
2791,LUK,5,BZJ,if dehn du dat dehn wahn hambog di nyoo jakit ahn pahn tap a dat di nyoo pees a klaat noh wahn mach di oal wan
2792,LUK,5,BZJ,rait soh nobadi wahn put wain weh jos don mek eena oal leda wain bag
2793,LUK,5,BZJ,if dehn du dat di nyoo wain wahn bos di oal wain bag ahn aala di wain wahn chrohweh ahn di wain bag wahn kandem
2794,LUK,5,BZJ,yu wel ahn noa seh yu hafu put nyoo wain eena nyoo wain bag
2795,LUK,5,BZJ,nobadi weh don yoostu di oal wain noh wahn waahn jrink di nyoo wan
2796,LUK,5,BZJ,dehn wahn seh di oal wain tays beta
2797,LUK,5,BZJ,
2798,LUK,6,BZJ,wahn day wen da mi di sabat jeezas ahn ih disaipl dehn midi paas chroo sohn weet feel
2799,LUK,6,BZJ,ih disaipl dehn pap aaf di tap a som a di weet ahn rob aaf di chrash wid dehn han ahn eet di weet
2800,LUK,6,BZJ,som a di farisee dehn aks dehn seh da wai unu di du ting weh deh gens di laa pahn di sabat
2801,LUK,6,BZJ,jeezas ansa dehn seh unu neva reed weh dayvid ahn ih kompni dehn mi du wen dehn mi hongri noh
2802,LUK,6,BZJ,ih gaan eena di hows a gaad ahn tek di hoali bred weh akaadn tu di laa oanli di prees dehn mi sopoas tu eet ahn ih eet som ahn gi ih man dehn sohn fi eet tu
2803,LUK,6,BZJ,den jeezas tel dehn seh di son a man ga atariti fi seh weh rait fi peepl du er kyaahn du pahn di sabat
2804,LUK,6,BZJ,pahn wahn nada sabat jeezas gaan eena di sinagag ahn ih midi teech
2805,LUK,6,BZJ,wahn man mi dehdeh hoofa rait han mi kripl op
2806,LUK,6,BZJ,di farisee dehn ahn dehn wan weh teech di jooish laa midi luk fi wahn reezn fi akyooz jeezas soh dehn midi wach ahn haad fi si if ih mi wahn heel di man pahn di sabat
2807,LUK,6,BZJ,wel jeezas mi don noa weh dehn midi tink soh ih tel di man wid di kripl han get op ahn stan op fronta evribadi
2808,LUK,6,BZJ,soh di man get op ahn ih stan op fronta dehn
2809,LUK,6,BZJ,den jeezas tel dehn seh mek ah aks unu sohnting
2810,LUK,6,BZJ,di laa alow wi fi du gud er fi du bad pahn di sabat
2811,LUK,6,BZJ,ih alow wi fi sayv laif er fi dischrai it
2812,LUK,6,BZJ,ih luk rong pahn aala dehn
2813,LUK,6,BZJ,den ih seh tu di man schrech owt yu han
2814,LUK,6,BZJ,soh di man schrech owt ih han ahn ih han kohn bak gud gudwan di rilijos leeda dehn mi oanli beks bad
2815,LUK,6,BZJ,soh dehn staat tu taak monks dehnself how dehn mi wahn deel wid jeezas
2816,LUK,6,BZJ,now joorin da sayhn taim jeezas gaan op pahn wahn mongtin fi pray ahn ih spen hoal nait op deh di taak tu gaad
2817,LUK,6,BZJ,wen maanin kohn ih kaal op aala ih falowa dehn ahn pik owt twelv a dehn fi bee ih apasl dehn
2818,LUK,6,BZJ,dehnya dami dehn naym saiman hoofa naym jeezas mi chaynj tu peeta ahn fi hihn breda weh nayhn anjru
2819,LUK,6,BZJ,den yu mi ga jaymz jan filip ahn bartalamyoo ahn machyu ahn tamas ahn wahn nada wan weh nayhn jaymz tu weh dami alfyos son ahn saiman weh mi bilangz tu di zelat paati
2820,LUK,6,BZJ,den yu mi ga joodas hoofa pa mi nayhn jaymz tu ahn joodas iskariyat weh mi wahn sel owt jeezas aftawodz
2821,LUK,6,BZJ,afta dat jeezas kohn dong aafa di mongtin wid ih disaipl dehn ahn stan op wehpaa di grong mi flat
2822,LUK,6,BZJ,wahn hoal krowd a ih falowa dehn mi dehdeh lang wid wahn lata ada peepl fahn aal bowt
2823,LUK,6,BZJ,dehn kohn fahn jeroosalem ahn fahn lata ada plays eena judeeya ahn fahn taiya ahn saidan weh mi deh lang di see koas
2824,LUK,6,BZJ,dehn mi kohn fi yehr ahn preech ahn fi geh heel fahn dehn siknis ahn aala dehn wan weh mi ga eevl spirit eena dehn mi geh kyoar
2825,LUK,6,BZJ,evribadi eena di krowd midi chrai toch ahn kaa powa midi kom owta ahn weh midi heel aala dehn
2826,LUK,6,BZJ,jeezas luk schrayt pahn di disaipl dehn ahn seh gaad bles unu weh noh ga notn now kaa gaad kingdom da fi unu
2827,LUK,6,BZJ,gaad bles unu weh hongri now kaa unu beli wahn geh ful
2828,LUK,6,BZJ,gaad bles unu weh di krai now kaa unu wahn laaf
2829,LUK,6,BZJ,gaad bles unu wen peepl hayt unu ahn kip unu owta dehn kompni ahn insolt unu ahn badmowt unu sayka weh unu bilangz tu di son a man
2830,LUK,6,BZJ,memba seh dat da di sayhn way fi dehn graytgraytgraytgranfaada dehn mi chreet di oal taim prafit dehn
2831,LUK,6,BZJ,soh wen dehn sayhn ting deh hapm tu unu jomp op ahn daans kaa unu riwaad da hevn wahn big
2832,LUK,6,BZJ,unu een fi big chrobl unu rich peepl
2833,LUK,6,BZJ,unu beta mek moch a di lee hapinis weh unu di injai rait now kaa dat da aal weh unu di get
2834,LUK,6,BZJ,unu een fi big chrobl unu wan hoofa beli ful rait now kaa unu wahn geh hongri
2835,LUK,6,BZJ,unu een fi chrobl unu wan weh di laaf rait now kaa unu wahn put unu han pahn unu hed ahn baal unu een fi big chrobl wen evribadi taak loan gud ting bowt unu da sayhn way unu ansesta dehn mi chreet dehn oal taim faals prafit
2836,LUK,6,BZJ,bot ai di tel unu weh di lisn tu mi fi lov yu enimi dehn ahn enibadi weh hayt unu chreet dehn gud
2837,LUK,6,BZJ,bles dehn wan weh put mowt pahn unu ahn pray fi dehn wan weh chreet unu bad
2838,LUK,6,BZJ,if sohnbadi slap yu pahn wan said a yu fays ton yu fays mek dehn slap yu pahn di neks said tu
2839,LUK,6,BZJ,if dehn tek weh yu jakit mek dehn tek weh yu shot tu
2840,LUK,6,BZJ,if enibadi bayg yu fi eniting gi dehn ahn if dehn tek eniting fahn yu noh foas dehn fi gi yu bak
2841,LUK,6,BZJ,yu fi chreet ada peepl di sayhn way how yoo waahn dehn chreet yoo
2842,LUK,6,BZJ,if unu oanli lov dehn wan weh lov unu dat di seh eniting fi unu
2843,LUK,6,BZJ,eevn sinaz oanli lov dehn wan weh lov dehn
2844,LUK,6,BZJ,ahn if unu oanli chreet dehn wan gud weh chreet unu gud tu dat du unu eni gud
2845,LUK,6,BZJ,eevn sinaz du dat
2846,LUK,6,BZJ,agen if unu oanli len ting tu peepl weh ku gi unu bak dat noh seh notn fi unu
2847,LUK,6,BZJ,eevn sinaz oanli len wan anada ting soh dat dehn ku geh bak egzakli weh dehn len
2848,LUK,6,BZJ,insteda du dat lov unu enimi ahn du gud tu dehn ahn len dehn ting widowt ekspek notn bak
2849,LUK,6,BZJ,if unu du dat gaad wahn pay unu bak big ahn unu wahn bee gaad pikni kaa hihn eevn shoa kainis tu dehn wan weh angraytful ahn wikid
2850,LUK,6,BZJ,unu fi shoa mersi pahn peepl jos laik how unu faada eena hevn shoa mersi pahn aala wi
2851,LUK,6,BZJ,noh joj nobadi ahn nobadi wahn joj unu
2852,LUK,6,BZJ,noh kohn dong haad pahn peepl er els dehn wahn kohn dong haad pahn unu tu
2853,LUK,6,BZJ,fagiv peepl ahn den gaad wahn fagiv unu
2854,LUK,6,BZJ,giv ahn unu wahn geh bak unu ful amonk wel pak shayk dong ahn di ron oava
2855,LUK,6,BZJ,dat da how unu wahn get it poar bak eena unu lap
2856,LUK,6,BZJ,kaa di sayhn way how yu gi dat da how yu wahn geh bak
2857,LUK,6,BZJ,den jeezas tel dehn dis lee parabl unu tink seh dat wahn man weh blain ku leed rong wahn nada blain man
2858,LUK,6,BZJ,too a dehn wahn jrap eena hoal
2859,LUK,6,BZJ,wahn styoodent noh moa impoatant dan ih teecha bot wen ih don geh aala ih chraynin ih wahn bee jos laik ih teecha
2860,LUK,6,BZJ,ahn wai unu wahn wori bowt wahn lee splinta weh deh eena sohnbadi els aiy ahn noh noatis di big pees a stik weh deh eena fi unu wan
2861,LUK,6,BZJ,how yu ku seh tu yu brada mi brada mek ah tek owt dis lee splinta weh deh eena yu aiy wen yu noh eevn kanchos a di big pees a stik weh deh eena fi yu wan
2862,LUK,6,BZJ,unu hipokrit unu tek owt di big pees a stik weh deh eena unu oan aiy fos den yu wahn ku si gud nof fi tek owt di splinta weh deh eena yu brada wan
2863,LUK,6,BZJ,jeezas gaan aan fi seh wahn chree weh helti ku neva bayr bad froot ahn wahn chree weh noh helti ku neva bayr gud froot
2864,LUK,6,BZJ,peepl ku aalwayz tel da weh kaina chree bai di froot weh ih bayr
2865,LUK,6,BZJ,unu wuda neva fain fig di groa pahn prikl bush er grayp pahn brambl
2866,LUK,6,BZJ,sayhn way wen wahn man haat ful op a loan gud ting oanli gud ting wahn kom owta it bot wen ih haat ful op a loan bad ting den oanli bad ting wahn kom owta it
2867,LUK,6,BZJ,soh den wateva wahn man haat ful op wid dat da weh wahn kom owta ih mowt
2868,LUK,6,BZJ,wai unu stodi di kaal pahn mi ahn seh laad laad wen unu noh eevn waahn du weh ah tel unu fi du
2869,LUK,6,BZJ,mek ah tel unu weh wahn persn stan laik weh kohn tu mi ahn lisn tu weh ah teech ahn ahn den goh du it
2870,LUK,6,BZJ,ih da jos laik sohnbadi weh di bil wahn hows ahn dehn dig deep dong soh dat dehn ku put di fongdayshan pahn rak
2871,LUK,6,BZJ,wen dehn ga flod ahn di riva rayz ahn wap gens di hows ih stan op schrang kaa ih bil gud pahn rak
2872,LUK,6,BZJ,bot enibadi weh yehr weh ah seh ahn noh du it da jos laik wahn man weh bil ih hows pahn di grong widowt fongdayshan
2873,LUK,6,BZJ,wen flod kohn ahn wap gens it ih jrap dong flat ahn brok op eena peesiz
2874,LUK,7,BZJ,wen jeezas don tel di peepl dehn weh ih mi ga fi seh ih gaahn da kapernyam
2875,LUK,7,BZJ,wahn aafisa fahn di roaman aami weh mi liv deh mi ga wahn servant weh ih mi oanli lov bad
2876,LUK,7,BZJ,di servant mi sik ahn deh pahn daiyin
2877,LUK,7,BZJ,wen di aafisa yehr bowt jeezas ih sen wan ahn too a di jooish leeda dehn fi aks jeezas if ih ku kohn heel ih servant
2878,LUK,7,BZJ,soh dehn gaahn da jeezas ahn bayg ahn haad seh dis man dizerv fi mek yu du dis far ahn kaa ih oanli lov wi jooish peepl dehn
2879,LUK,7,BZJ,ih eevn bil wahn meetn plays fi wi
2880,LUK,7,BZJ,soh jeezas gaahn wid dehn
2881,LUK,7,BZJ,bot jos bifoa ih reech di hows di aami aafisa sen owt som a ih fren dehn fi tel ahn sa yu noh hafu kohn way eensaida mi hows
2882,LUK,7,BZJ,ai noh gud nof fi yoo aana mee soh
2883,LUK,7,BZJ,ah noh gud nof fi eevn kohn meet yu miself
2884,LUK,7,BZJ,aal yu hafu du da seh di werd ahn mi servant wahn geh heel
2885,LUK,7,BZJ,ai noa kaa mee miself ga aafisa oava mee weh gi mee aadaz an ai ga soalja weh ai gi aadaz tu
2886,LUK,7,BZJ,ai ku tel eni wan a dehn goh ahn ih goh
2887,LUK,7,BZJ,an ah ku tel wahn neks wan kohn ahn ih kohn
2888,LUK,7,BZJ,ai ku tel eni wan a mai servant dehn du soch ahn soch ahn ih wahn du it
2889,LUK,7,BZJ,wen jeezas yehr dis ih mi soh sopraiz dat ih ton tu di krowd weh midi fala ahn ahn seh ai di tel unu ai neva fain nobadi wid soh moch fayt yet noh eevn monks non a di peepl fahn izrel wen di aafisa fren dehn gaahn bak da di hows dehn fain di servant gud gudwan don heel
2890,LUK,7,BZJ,wahn lee wail afta dat jeezas gaahn da wahn tong weh nayhn nayn ahn ih disaipl dehn ahn wahn big krowd gaahn lang wid ahn
2891,LUK,7,BZJ,az dehn midi kohn kloas tu di gayt a di tong dehn midi bak owt wahn yong man weh mi ded
2892,LUK,7,BZJ,da mi wahn wido oanli son ahn wahn lata peepl midi kohn lang wid ahn fi beri ahn
2893,LUK,7,BZJ,wen di laad si di wido ih haat gaan owt tu ahn ahn ih seh tu ahn noh krai mis
2894,LUK,7,BZJ,den ih gaan op tu di schrecha weh dehn midi kehr di badi pan ahn ih put ih han pan it
2895,LUK,7,BZJ,dehn wan weh midi bak di schrecha stan op wan plays
2896,LUK,7,BZJ,jeezas seh yong man get op di ded man get op ahn staat tu taak ahn jeezas gi ahn bak tu ih ma
2897,LUK,7,BZJ,evribadi mi fraitn
2898,LUK,7,BZJ,afta dat dehn staat tu prayz gaad ahn seh wahn grayt prafit rayz op monks wi
2899,LUK,7,BZJ,gaad kohn tu ih peepl dehn fi help dehn
2900,LUK,7,BZJ,di nyooz bowt aal weh jeezas du spred aal oava judeeya dischrik ahn da hoal ayrya rong deh
2901,LUK,7,BZJ,jan di baptis disaipl dehn tel ahn bowt evriting weh jeezas midi du
2902,LUK,7,BZJ,soh jan kaal too a ih disaipl dehn ahn sen dehn da di laad jeezas fi aks ahn if hihn da di krais weh gaad mi pramis fi sen er if dehn shuda luk fi sohnbadi els
2903,LUK,7,BZJ,wen di man dehn gaahn da jeezas dehn seh jan di baptis sen wi fi aks yu if yoo da di wan weh fi kohn er wi fi luk owt fi sohnbadi els
2904,LUK,7,BZJ,sayhn taim wail dehn mi deh rait deh jeezas heel wahn lata peepl weh mi ga aal kaina siknis ahn dizeez ahn ih jraiv owt eevl spirit ahn mek wahn lata blain peepl si agen
2905,LUK,7,BZJ,den ih ton tu jan disaipl dehn ahn seh goh tel jan aal weh unu si ahn aal weh unu yehr blain peepl geh bak dehn sait dehn wan weh mi kripl ku waak agen peepl weh mi ga leprosi geh heel ahn def peepl ku yehr agen
2906,LUK,7,BZJ,ded peepl kohn bak tu laif ahn di poa geh di gud nyooz preech tu dehn
2907,LUK,7,BZJ,tel ahn tu dat gaad bles enibadi weh noh rijek mi sayka weh aal ai di du
2908,LUK,7,BZJ,afta jan mesinja dehn gaan jeezas ton tu di krowd ahn staat tu taak tu dehn bowt jan
2909,LUK,7,BZJ,ih seh da wat egzakli unu mi gaan owt eena di dezert fi si
2910,LUK,7,BZJ,wahn lang pees a graas weh di sway eena di breez
2911,LUK,7,BZJ,bot tel mi weh unu gaahn fi si
2912,LUK,7,BZJ,wahn man jres op eena fansi kloaz
2913,LUK,7,BZJ,if unu waahn fain peepl weh jres op eena fansi kloaz ahn liv laik king goh luk eena palis
2914,LUK,7,BZJ,soh weh unu gaahn fi si
2915,LUK,7,BZJ,wahn prafit
2916,LUK,7,BZJ,yes unu gaahn fi si wahn prafit fi chroo bot ah tel unu jan da moch moa dahn jos wahn aadineri prafit
2917,LUK,7,BZJ,hihn da di sayhn wan weh di skripcha midi taak bowt wen ih seh luk ah wahn sen mi mesinja heda yu
2918,LUK,7,BZJ,hihn wahn mek shoar evriting redi fi yu
2919,LUK,7,BZJ,ah di tel yu owta aala di pikni weh uman eva baan non noh deh weh grayta dan jan bot in spait a dat di lees impoatant persn weh da paat a gaad kingdom now ga moa privilij dan jan
2920,LUK,7,BZJ,evribadi eevn di taks kalekta dehn mi agree wid how gaad mi plan tingz soh dehn mi mek jan baptaiz dehn
2921,LUK,7,BZJ,bot di farisee dehn ahn dehn wan weh teech di laa mi rijek weh gaad mi plan fi dehn soh dehn neva mek jan baptaiz dehn
2922,LUK,7,BZJ,den jeezas aks dehn seh soh da weh ah ku tel unu dis jenarayshan stan laik
2923,LUK,7,BZJ,weh ah ku kompyaa dehn wid
2924,LUK,7,BZJ,dehn da jos laik sohn pikni weh di sidong eena wahn poblik skwyaa di hala tu wan anada seh wi play floot fi unu ahn unu neva eevn daans
2925,LUK,7,BZJ,wi sing ded sang ahn unu neva baal
2926,LUK,7,BZJ,wen jan di baptis kohn hihn neva doz jrink ahn ih mi aalwayz di faas ahn unu seh hihn mosi ga deeman
2927,LUK,7,BZJ,now di son a man kohn di eet ahn jrink ahn unu seh luk how ih kraybm ahn ih da wahn jronkad ahn ih fren op wid di taks kalekta dehn ahn ada peepl wid bad repyutayshan
2928,LUK,7,BZJ,bot dehn wan weh fala gaad wizdom wahn proov fi bee rait eena di langa ron
2929,LUK,7,BZJ,wan a di farisee invait jeezas fi goh eet dina da ih hows soh jeezas gaahn tek ih plays da di taybl
2930,LUK,7,BZJ,wel wahn laydi weh mi ga bad naym yehr seh jeezas mi deh da di farisee hows di eet soh ih bring wahn ekspensiv perfyoom eena wahn batl weh mek owta alabasta stoan
2931,LUK,7,BZJ,di laydi kohn bihain jeezas bai ih fut ahn staat tu krai ahn krai
2932,LUK,7,BZJ,jeezas fut dehn geh wet op wid di laydi aiywaata soh di laydi waip dehn aaf wid ih hyaa ahn ih stodi midi kis ih fut ahn put perfyoom pahn dehn
2933,LUK,7,BZJ,wel wen di farisee weh mi invait jeezas da ih hows si weh aal midi hapm ih seh tu ihself if dis man dami wahn chroo chroo prafit ih wuda mi noa weh kaina uman dis weh di toch ahn dat shee da wahn sina
2934,LUK,7,BZJ,jeezas taak op ahn ansa weh ih midi tink
2935,LUK,7,BZJ,ih seh saiman ah ga sohnting fi tel yu
2936,LUK,7,BZJ,saiman seh aarait teecha goh hed
2937,LUK,7,BZJ,jeezas seh wahn man len too peepl sohn moni wan a dehn bowt faiv honjrid dalaz ahn di ada wan fifti
2938,LUK,7,BZJ,bot non a dehn kudn pay ahn bak soh di man fagiv di too a dehn ahn kaal it aaf
2939,LUK,7,BZJ,now hoo yoo tink mi lov hihn di moas afta dat
2940,LUK,7,BZJ,saiman ansa seh ah ges di wan weh mi hoa ahn di moas moni
2941,LUK,7,BZJ,dats rait jeezas seh
2942,LUK,7,BZJ,ih ton tu di laydi ahn seh tu saiman luk pahn dis laydi ya
2943,LUK,7,BZJ,wen ah kom eena fi yoo hows yu neva aafa mi no waata fi wash di dos aafa mi fut bot shee wash dehn wid ih aiywaata ahn waip dehn wid ih hyaa
2944,LUK,7,BZJ,yoo neva eevn welkom mi wid wahn kis wen ah kom een bot shee stodi di kis mi fut dehn fahn ah fos kom een
2945,LUK,7,BZJ,yoo neva rob mi hed wid no ail bot shee poar perfyoom pahn mi fut dehn
2946,LUK,7,BZJ,soh ah tel yu shee di shoa mi soh moch lov kaa ai fagiv ahn a ih sin dehn ahn da mi wahn lata sin
2947,LUK,7,BZJ,yu si wahn persn weh geh wahn lee bit a sinz fagiv oanli wahn lov lee bit
2948,LUK,7,BZJ,den jeezas seh tu di laydi ah fagiv yu sin dehn
2949,LUK,7,BZJ,dehn wan weh midi sidong da di taybl wid ahn seh da hoo hihn soh hoo kud eevn fagiv sin
2950,LUK,7,BZJ,bot jeezas seh tu di laydi sayka yu fayt yu sayv
2951,LUK,7,BZJ,goh eena pees
2952,LUK,8,BZJ,soon aftawodz jeezas staat tu goh chroo di siti ahn di vilij dehn di preech di gud nyooz bowt how enibadi ku bee paat a gaad kingdom
2953,LUK,8,BZJ,ih mi gat ih twelv disaipl dehn wid ahn lang wid sohn laydi weh ih mi heel fahn siknis ahn deeman
2954,LUK,8,BZJ,monks dehn yu mi ga mayri magdaleen weh ih mi jraiv sebm deeman owta joaana weh dami chuza waif hihn dami manija a king herod bizniz ahn soozana ahn wahn lat moa a dehn
2955,LUK,8,BZJ,aala dehn laydi deh doz tek moni fahn owta dehn oan pakit fi tek kayr a jeezas ahn ih disaipl dehn
2956,LUK,8,BZJ,peepl midi kohn fahn aal difrent tong ahn wen wahn big krowd mi don gyada jeezas tel dehn dis parabl wahn faama gaahn gaahn plaant sohn seed
2957,LUK,8,BZJ,wail ih midi skyata di seed dehn sohn jrap pahn di lee pikaado road ahn geh waak op pan ahn di berd dehn flai dong ahn eet dehn op
2958,LUK,8,BZJ,den som a di seed dehn jrap pahn grong weh mi raki ahn az dehn sprowt op dehn jrai op sayka weh dehn neva ga nof waata
2959,LUK,8,BZJ,sohn ada seed jrap monks sohn prikl bush ahn di prikl bush groa op lang wid di plaant dehn ahn choak dehn
2960,LUK,8,BZJ,now sohn neks seed jrap pahn gud grong ahn dehn bayr wahn honjrid taim moa dahn weh di faama mi plaant
2961,LUK,8,BZJ,wen jeezas don seh dis ih rayz ih vais ahn seh eni a unu weh ga ayz fi yehr unu lisn gud di disaipl dehn aks ahn weh di parabl meen
2962,LUK,8,BZJ,ih seh gaad pik unu fi noa di seekrit bowt fi hihn kingdom bot ah taak tu di res a peepl dehn eena parablz kaa di skripcha seh eevn wen dehn luk wid aal dehn aiy dehn stil noh si ahn wen dehn yehr weh ah seh dehn stil noh andastan
2963,LUK,8,BZJ,now dis da weh di parabl meen di seed da di werd a gaad
2964,LUK,8,BZJ,dehn seed pahn di lee pikaado road da laik sohn peepl weh mi yehr di werd a gaad bot di devl kohn ahn tek it weh fahn owta dehn haat soh dat dehn noh bileev ahn geh sayv fahn dehn sin
2965,LUK,8,BZJ,ahn di seed dehn weh jrap pahn grong weh raki stan fi dehn wan weh yehr di werd a gaad ahn dehn oanli tu hapi fi aksep di mesij rait away bot di seed neva tek no root eena dehn haat
2966,LUK,8,BZJ,dehn bileev it fi wahn lee wail bot wen chroblz kohn dehn jrap weh
2967,LUK,8,BZJ,ahn az fi dehn seed weh jrap monks prikl dehn da laik dehn peepl weh yehr bot az dehn di goh lang di woriz ahn di richiz ahn di plejaz eena laif choak di werd owta dehn ahn soh notn gud noh kom owta fi dehn laif
2968,LUK,8,BZJ,bot dehn seed weh jrap pahn di gud grong dehn da laik dehn peepl weh yehr di werddehn hoal it tait eena wahn aanis ahn gud haat ahn sayka weh dehn neva giv op wahn lata gud ting kom owta fi dehn laif
2969,LUK,8,BZJ,nobadi noh wahn lait wahn lamp ahn kova it op er put it anda di bed
2970,LUK,8,BZJ,insteda dat dehn wahn put it hai op pahn wahn stan soh dat evribadi weh kom een ku si di lait
2971,LUK,8,BZJ,evriting weh haid weh wahn geh ekspoaz ahn evriting weh du eena seekrit wahn kom owt eena di lait ahn den evribadi wahn noa bowt it
2972,LUK,8,BZJ,soh main how unu lisn kaa evribadi weh don ga wahn geh moa ahn fi dehn wan weh noh ga notn eevn di lee bit weh dehn tink dehn ga wahn geh tek weh fahn dehn
2973,LUK,8,BZJ,wahn taim jeezas ma ahn ih breda dehn kohn tu ahn bot dehn kudn geh kloas sayka di krowd a peepl
2974,LUK,8,BZJ,sohnbadi tel ahn seh yu ma ahn yu breda dehn deh owtsaid ahn dehn waahn si yu
2975,LUK,8,BZJ,bot jeezas tel dehn seh mi ma ahn mi breda da dehn wan weh yehr di werd a gaad ahn du weh ih seh
2976,LUK,8,BZJ,wahn day jeezas seh tu ih disaipl dehn mek wi goh kraas da di neks said a di lagoon
2977,LUK,8,BZJ,soh dehn get eena wahn boat ahn dehn shub owt
2978,LUK,8,BZJ,wail dehn midi goh lang jeezas jrap asleep
2979,LUK,8,BZJ,wel wan pees a skwaal kohn dong pahn di lagoon ahn di boat staat tu geh ful op wid waata ahn dehn mi deh eena big chrobl
2980,LUK,8,BZJ,soh di disaipl dehn gaahn wayk op jeezas
2981,LUK,8,BZJ,dehn hala maasta maasta wi di luk fi jrongdid ya jeezas get op ahn ih taak shaapwan tu di breez ahn di rof waata
2982,LUK,8,BZJ,az ih du dat di breez stap bloa ahn evriting geh kyaam kyaam
2983,LUK,8,BZJ,den jeezas seh tu ih disaipl dehn wehpaa unu fayt deh
2984,LUK,8,BZJ,di disaipl dehn mi feel frayd ahn sopraiz sayhn taim ahn dehn seh tu wan anada da hoo dis man
2985,LUK,8,BZJ,dong tu di breez ahn di waata hihn tel weh fi du ahn dehn obay ahn afta dat dehn sayl kraas di neks said a di lagoon fahn gyalilee ahn dehn reech wichpaa di jeraseen peepl dehn liv
2986,LUK,8,BZJ,az jeezas midi get owta di boat wahn man fahn di tong kohn meet ahn
2987,LUK,8,BZJ,dis man mi ga deeman eena ahn ahn fi wahn lang taim ih neva wayr no kloaz ahn hihn neva liv eena hows needa hihn mi liv eena bering grong
2988,LUK,8,BZJ,az soon az ih sait jeezas ih baal owt ahn jrap dong fronta ahn ahn ih hala haadwan pahn tap a ih vais jeezas yoo weh da di son a di moas hai gaad da weh yoo waahn wid mee
2989,LUK,8,BZJ,ah di bayg yu noh taacha mi
2990,LUK,8,BZJ,ih seh dat bikaa jeezas mi don koman di deeman fi kom owta ahn
2991,LUK,8,BZJ,dehn wuda ga di man anda gyaad ahn ga ih han ahn ih fut dehn chayn op ahn stil lata taim di deeman wuda tek kanchroal a ahn mek ih bos op di chayn dehn laik notn ahn mek ih ron way owt eena bush weh nobadi noh deh
2992,LUK,8,BZJ,jeezas aks ahn seh da weh yoo nayhn
2993,LUK,8,BZJ,ih ansa seh mee nayhn leejan kaa wahn lata deeman mi liv eena ahn
2994,LUK,8,BZJ,di deeman dehn bayg jeezas haad noh fi sen dehn eena di hoal weh noh ga no batam
2995,LUK,8,BZJ,now yu mi ga wahn lata pig weh midi feed pahn wahn hil weh mi deh kloas tu weh dehn mi deh
2996,LUK,8,BZJ,di deeman dehn bayg jeezas fi mek ih sen dehn eena di pig dehn soh jeezas tel dehn fi goh
2997,LUK,8,BZJ,soh di deeman dehn kom owta di man ahn gaan eena di pig dehn ahn di hoal bonch a dehn rosh dong di said a di hil weh mi wel ahn hai ahn aala dehn jrongdid eena di lagoon
2998,LUK,8,BZJ,wen di man dehn weh midi main di pig dehn si weh hapm dehn ron gaahn tel evribadi eena di tong ahn aal oava di konchrisaid
2999,LUK,8,BZJ,soh di peepl dehn gaahn gaahn si weh hapm
3000,LUK,8,BZJ,wen dehn gaahn da jeezas dehn fain di man weh mi ga di deeman di sidong bai jeezas fut
3001,LUK,8,BZJ,wen dehn si dat ih mi gat aan kloaz ahn ih mi ga ih gud gud sens dehn geh frayd
3002,LUK,8,BZJ,dehn wan weh mi si how di hoal ting mi hapm tel evribadi how di man weh mi ga di eevl spirit dehn mi geh kyoar
3003,LUK,8,BZJ,den aala di jeraseen peepl dehn bayg jeezas fi goh fahn deh kaa dehn mi frayd bad bad
3004,LUK,8,BZJ,soh ih get eena di boat fi goh
3005,LUK,8,BZJ,bot di man weh mi ga di deeman dehn gaan ahn bayg jeezas fi mek ih goh lang wid ahn bot jeezas sen ahn weh ahn tel ahn seh goh bak hoahn ahn tel dehn weh gaad du fi yu
3006,LUK,8,BZJ,soh di man lef ahn gaan aal oava di tong ahn tel evribadi weh aal jeezas mi du far ahn
3007,LUK,8,BZJ,now wen jeezas get bak fahn jeraseen wahn hoal krowd a peepl mi don dehdeh aredi
3008,LUK,8,BZJ,dehn midi wayt fi welkom ahn
3009,LUK,8,BZJ,den wahn man weh mi nayhn jairos weh dami di hed a di sinagag deh kohn ahn chroa ihself da jeezas fut
3010,LUK,8,BZJ,ih bayg ahn fi kohn da ih hows sayka weh ih wan lee daata mi deh pahn daiyin
3011,LUK,8,BZJ,di lee gyal mi bowt twelv
3012,LUK,8,BZJ,az jeezas midi goh wid ahn di peepl dehn midi krowd een pan ahn soh moch dat dehn midi luk fi krosh ahn anaal
3013,LUK,8,BZJ,wahn laydi weh midi chrobl wid hemrij fi twelv yaaz mi deh eena di krowd
3014,LUK,8,BZJ,no dakta kudn heel ahn
3015,LUK,8,BZJ,ih kom op bihain jeezas ahn toch di ej a ih kloaz ahn sayhn taim di bleedn stap jeezas aks dehn seh hoo toch mi
3016,LUK,8,BZJ,wen nobadi oan op peeta tel ahn seh bot maasta yoo noh si humoch peepl deh rong yu di shub op gens yu
3017,LUK,8,BZJ,bot jeezas seh sohnbadi toch mi
3018,LUK,8,BZJ,ah noa kaa powa gaan owta mi
3019,LUK,8,BZJ,wen di laydi si ih kudn get weh ih kohn di chrimbl ahn ih chroa ihself da jeezas fut
3020,LUK,8,BZJ,rait fronta evribadi ih seh wai ih mi toch ahn ahn dat ih geh heel sayhn taim
3021,LUK,8,BZJ,jeezas tel ahn seh daata sayka yu fayt yu geh heel
3022,LUK,8,BZJ,goh ahn noh wori bowt notn
3023,LUK,8,BZJ,wail ih stil midi taak sohnbadi fahn jairos hows kohn ahn tel ahn seh yu daata ded
3024,LUK,8,BZJ,noh bada di teecha agen
3025,LUK,8,BZJ,wen jeezas yehr dis ih tel jairos seh noh wori jos ga fayt ahn yu daata wahn aarait
3026,LUK,8,BZJ,soh wen dehn geh da jairos hows jeezas neva mek nobadi gaan een wid ahn eksep peeta ahn jaymz ahn jan ahn di lee gyal ma ahn pa
3027,LUK,8,BZJ,da sayhn taim deh aala di peepl dehn midi moan ahn baal fi di lee gyal
3028,LUK,8,BZJ,jeezas tel dehn seh unu stap unu naiz
3029,LUK,8,BZJ,di lee gyal noh ded ih oanli di sleep dehn staat tu laaf aata ahn kaa dehn mi noa dat di lee gyal mi ded fi chroo
3030,LUK,8,BZJ,bot jeezas tek ih han ahn seh get op baybi
3031,LUK,8,BZJ,di lee gyal spirit kohn bak eena ahn ahn sayhn taim ih get op
3032,LUK,8,BZJ,jeezas tel dehn fi gi ahn sohnting fi eet
3033,LUK,8,BZJ,ih ma ahn pa mi oanli glad bot fraitn sayhn taim jeezas tel dehn noh fi tel nobadi weh mi hapm
3034,LUK,9,BZJ,wahn day jeezas kaal ih twelv disaipl dehn tugeda ahn ih gi dehn powa ahn atariti fi jraiv owt aal kaina deeman ahn fi heel dizeez
3035,LUK,9,BZJ,den ih sen dehn owt fi heel dehn wan weh sik ahn fi tel evribadi bowt how dehn ku bee paat a gaad kingdom
3036,LUK,9,BZJ,jeezas tel dehn seh ah noh waahn unu kehr notn pahn di jernino waakin stik needa kitbag er ting fi eet ner moni noh eevn wahn ekschra shot
3037,LUK,9,BZJ,eni vilij weh unu goh eena di fos hows weh dehn invait unu fi stay eena stay deh til unu redi fi lef da vilij
3038,LUK,9,BZJ,if di peepl dehn da eni vilij noh welkom unu den wen unu di lef fahn deh unu mos shayk aaf di dos fahn aafa unu fut az wahn sain gens dehn
3039,LUK,9,BZJ,soh di disaipl dehn mek dehn rongz a di vilij dehn ahn evriway weh dehn midi goh dehn midi preech di gud nyooz ahn heel sik peepl
3040,LUK,9,BZJ,now nyooz bowt weh aal jeezas midi du get eena king herod ayz
3041,LUK,9,BZJ,hihn dami di roola oava gyalilee
3042,LUK,9,BZJ,ih midi wanda weh midi goh aan kaa sohn peepl midi seh dat da jan di baptis weh rayz op bak fahn di ded
3043,LUK,9,BZJ,den sohn midi seh dat da mosi ilaija apyaa ahn stil sohn ada wan midi seh dat da sohn ada oal taim prafit weh rayz op bak fahn di ded
3044,LUK,9,BZJ,ahn herod seh bot ai chap aaf jan hed
3045,LUK,9,BZJ,soh da hoo dis man weh ai di yehr dehnya schraynj stoari bowt now
3046,LUK,9,BZJ,ahn den herod chrai ih bes fi si jeezas
3047,LUK,9,BZJ,wen di apasl dehn kohn bak dehn tel jeezas bowt evriting weh dehn mi du
3048,LUK,9,BZJ,den ih slip weh wid dehn ahn gaahn da wahn tong weh nayhn betsayda fi bee bai dehnself
3049,LUK,9,BZJ,bot di krowd fain owt wehpaa ih mi gwehn ahn dehn fala ahn
3050,LUK,9,BZJ,jeezas welkom dehn ahn staat tu teech dehn bowt gaad kingdom pahn tap a dat ih heel dehn wan weh mi sik
3051,LUK,9,BZJ,laytwan di aftanoon di twelv disaipl dehn kohn tu jeezas ahn seh sen di krowd weh da di vilij dehn ahn di faam dehn weh deh kloas soh dat dehn ku fain sohnting fi eet ahn lajin fi di nait
3052,LUK,9,BZJ,notn noh deh ya fi eet eena disya dizertid plays
3053,LUK,9,BZJ,bot jeezas aks dehn seh wai unu noh feed dehn
3054,LUK,9,BZJ,dehn ansa ahn seh wee oanli ga faiv bred ahn too fish
3055,LUK,9,BZJ,how wee wahn bai nof bred fi feed dis hoal krowd
3056,LUK,9,BZJ,bowt faiv towzn man mi dehdeh jeezas tel ih disaipl dehn seh jos tel dehn fi sidong pahn di grong eena groop wid fifti peepl eena wahn groop
3057,LUK,9,BZJ,soh dehn du dat ahn di peepl dehn sidong
3058,LUK,9,BZJ,jeezas tek di faiv bred ahn too fish ahn luk op da hevn ahn gi gaad tanks
3059,LUK,9,BZJ,ih brok di bred ahn di fish ahn ih gi di disaipl dehn fi paas owt tu evribadi
3060,LUK,9,BZJ,di peepl dehn eet til dehn beli ful ahn den di disaipl dehn pik op hoal a twelv baaskit ful a di lee pees a bred dehn ahn fish weh mi lefoava
3061,LUK,9,BZJ,wahn day jeezas gaan aaf bai ihself gaahn pray
3062,LUK,9,BZJ,ih disaipl dehn neva deh tu faar fahn ahn soh ih aks dehn seh wen peepl taak bowt mi da hoo dehn seh da mee
3063,LUK,9,BZJ,dehn tel ahn seh wel sohn peepl seh dat yu da jan di baptis ahn sohn seh yu da ilaija ahn stil sohn neks wan dehn seh dat yoo da wan a dehn oal taim prafit weh kohn bak fahn di ded
3064,LUK,9,BZJ,den ih aks dehn seh ahn da hoo unu seh da mee
3065,LUK,9,BZJ,peeta ansa seh yoo da di krais weh gaad sen
3066,LUK,9,BZJ,jeezas waan dehn haadwan seh noh tel nobadi da hoo mee bikaa di son a man wahn hafu sofa lata ting
3067,LUK,9,BZJ,di jooish leeda dehn ahn di cheef prees dehn ahn dehn wan weh teech di laa wahn rijek ahn
3068,LUK,9,BZJ,dehn wahn kil ahn bot chree dayz layta ih wahn rayz op bak fahn di ded den ih seh tu di krowd if eni a unu waahn fala mi unu mos stap goh afta weh unu waahn fi fi unu oanself
3069,LUK,9,BZJ,pik op yu kraas evri day ahn fala mee
3070,LUK,9,BZJ,enibadi weh chrai fi heng aan tu dehn oan laif wahn en op di laas it bot enibadi weh giv op dehn laif fi sayka mee wahn sayv it
3071,LUK,9,BZJ,weh gud ih wahn du yu if yoo oan di hoal werl ahn en op di laas yu soal er dischrai yuself
3072,LUK,9,BZJ,if enibadi shaym a mee ahn fi mee mesij di son a man wahn shaym a dehn tu wen ih kohn bak eena aala fi hihn gloari di shain eena aala di braitnis a ih faada gloari
3073,LUK,9,BZJ,ahn aala di hoali aynjel dehn wahn deh rong ahn eena fi dehn gloari tu
3074,LUK,9,BZJ,ah di tel unu di chroot som a unu weh di stan op rait ya soh noh wahn ded bifoa unu si gaad kingdom staat
3075,LUK,9,BZJ,bowt ayt dayz afta jeezas seh dehn ting deh ih kehr peeta ahn jaymz ahn jan wid ahn op pahn wahn mongtin fi pray
3076,LUK,9,BZJ,ahn az ih midi pray ih hoal fays chaynj ahn ih kloaz geh wait wait wait til ih hat dehn aiy anaal
3077,LUK,9,BZJ,sodnwan too man apyaa ahn wahn brait lait mi deh rong dehn
3078,LUK,9,BZJ,dehnya man dami moaziz ahn ilaija ahn dehn midi taak tu jeezas bowt how ih mi wahn hafu ded da jeroosalem fi mek gaad plan kohn chroo
3079,LUK,9,BZJ,peeta ahn di ada too disaipl dehn jrap asleep kaa dehn mi sleepi bad bot den dehn wayk op ahn si jeezas braitwan eena aala ih gloari ahn dehn si di too man dehn weh mi deh wid ahn tu
3080,LUK,9,BZJ,jos az moaziz ahn ilaija midi luk fi goh peeta tel jeezas seh maasta ih gud dat wee deh ya
3081,LUK,9,BZJ,mek wi put chree boot ya wan fi yoo wan fi moaziz ahn wan fi ilaija
3082,LUK,9,BZJ,peeta hihn neva eevn noa weh hihn midi seh
3083,LUK,9,BZJ,bot sayhn taim ih midi seh dat wahn klowd apyaa oava dehn ahn dehn mi fraitn no miks wen di klowd kova dehn
3084,LUK,9,BZJ,den dehn yehr wahn vais fahn owta di klowd weh seh dis da mai son di wan weh ai pik
3085,LUK,9,BZJ,lisn tu ahn
3086,LUK,9,BZJ,wen di vais don taak oanli jeezas wan mi lef deh wid dehn
3087,LUK,9,BZJ,di disaipl dehn kip weh mi hapm tu dehnself ahn dehn neva tel nobadi bowt it til aftawodz
3088,LUK,9,BZJ,di neks day afta dehn kohn dong aafa di mongtin wahn big big krowd mi dehdeh fi meet jeezas
3089,LUK,9,BZJ,wahn man eena di krowd hala tu ahn teecha pleez kohn luk pahn mi lee bwai noh
3090,LUK,9,BZJ,ih da mi oanli son
3091,LUK,9,BZJ,wahn eevl spirit stodi grab ahn ahn mek ih skreem owt sodn
3092,LUK,9,BZJ,ih chroa ahn dong eena fits til ih fraat da ih mowt
3093,LUK,9,BZJ,den ih stodi di nak ahn op ahn mek ih hat op ihself
3094,LUK,9,BZJ,ih noh lef ahn loan ataal
3095,LUK,9,BZJ,ah bayg yu disaipl dehn fi jraiv owt di eevl spirit bot dehn kudn du it
3096,LUK,9,BZJ,jeezas seh unu stobant peepl weh noh ga no fayt how lang ai fi deh ya wid unu di put op wid unu
3097,LUK,9,BZJ,bring di lee bwai ya tu mi
3098,LUK,9,BZJ,az dehn midi bring di lee bwai di deeman chroa ahn dong eena wahn schrang fits
3099,LUK,9,BZJ,bot jeezas taak shaapwan tu di eevl spirit ahn den ih heel di bwai ahn gi ahn bak tu ih pa
3100,LUK,9,BZJ,di peepl dehn mi shak wen dehn si di powa a gaad
3101,LUK,9,BZJ,wail evribadi midi chrai get oava aala di wandaful ting dehn weh jeezas midi du jeezas tel ih disaipl dehn seh lisn tu mi gud ahn memba weh ah seh
3102,LUK,9,BZJ,dehn wahn sel owt di son a man ahn han ahn oava tu sohn peepl
3103,LUK,9,BZJ,bot di disaipl dehn neva andastan weh jeezas midi taak bowt kaa di reel meenin mi haid fahn dehn soh dat dehn kudn andastan it
3104,LUK,9,BZJ,pahn tap a dat dehn mi frayd fi aks ahn
3105,LUK,9,BZJ,afta dat di disaipl dehn staat tu aagyu monks dehnself bowt wich wan a dehn dami di moas impoatant wan
3106,LUK,9,BZJ,bot jeezas mi don noa weh dehn midi tink soh ih tek wahn lee pikni ahn put ahn saida ahn ahn ih tel dehn seh enibadi weh welkom wahn lee pikni laik dis sayka mee welkom mee tu ahn enibadi weh welkom mee welkom di wan weh sen mi
3107,LUK,9,BZJ,enibadi weh da di lees monks unu da di moas impoatant wan
3108,LUK,9,BZJ,den jan seh tu jeezas teecha wi mi si wahn man di yooz yu naym fi jraiv deeman owta peepl ahn wi tel fi stap bikaa hihn da noh wan a wee
3109,LUK,9,BZJ,bot jeezas seh no noh stap ahn enibadi weh noh deh gens wi dehn deh pahn fi wee said
3110,LUK,9,BZJ,wen di taim midi geh kloas fi mek jeezas goh bak da hevn ih mek op ih main fi goh da jeroosalem ahn ih sen sohn mesinja heda ahn
3111,LUK,9,BZJ,dehn gaahn da wahn samaritan vilij fi geh tingz redi far ahn
3112,LUK,9,BZJ,bot di peepl da da vilij neva waahn notn fi du wid jeezas kaa dehn mi noa dat da jeroosalem ih mi gwehn
3113,LUK,9,BZJ,wen jaymz ahn jan si dat di peepl dehn neva waahn jeezas deh dehn aks ahn seh teecha yu tink wi shuda kaal dong faiya fahn hevn fi bon dehn op er wat
3114,LUK,9,BZJ,bot jeezas ton rong ahn skoal dehn shaapwan
3115,LUK,9,BZJ,afta dat dehn gaahn da wahn neks vilij
3116,LUK,9,BZJ,wail jeezas ahn ih disaipl dehn midi waak dong di road sohnbadi seh tu jeezas ai wahn fala yoo noh mata wehpaa yu goh
3117,LUK,9,BZJ,bot jeezas tel ahn seh faks ga hoal fi liv eena ahn berd ga nes bot di son a man noh ga no way fi res ih hed
3118,LUK,9,BZJ,den ih tel sohnbadi els kohn fala mi ahn bee wan a mi disaipl dehn
3119,LUK,9,BZJ,bot di man seh teecha mek ah wayt til mi pa ded fos soh dat ah ku beri ahn
3120,LUK,9,BZJ,jeezas tel ahn seh mek dehn wan weh ded beri fi dehn oan ded
3121,LUK,9,BZJ,weh yoo fi du da preech bowt how peepl ku bee paat a gaad kingdom
3122,LUK,9,BZJ,wahn neks wan seh ai wahn fala yu teecha bot mek ah goh da mi faamli fos ahn tel dehn gudbai
3123,LUK,9,BZJ,bot jeezas tel ahn seh enibadi weh staat tu plow dehn feel ahn stodi di luk bihain dehn noh fit fi serv monks di peepl dehn weh da paat a gaad kingdom
3124,LUK,10,BZJ,afta dis jeezas pik owt semti moa disaipl
3125,LUK,10,BZJ,ahn ih sen dehn owt toobaitoo fi goh heda ahn da eech tong ahn vilij weh ih mi waahn goh
3126,LUK,10,BZJ,ahn ih tel dehn seh lata grayn deh fi pik bot oanli lee bit a peepl deh fi werk
3127,LUK,10,BZJ,soh pray tu gaad weh in chaaj a bring een di krap fi mek ih sen moa werkaz fi werk eena fi hihn feel
3128,LUK,10,BZJ,goh ah di sen unu owt laik sohn lee lam monks dehn wulf
3129,LUK,10,BZJ,noh kehr no moni kitbag er ekschra shooz ahn noh eevn stap fi hayl nobadi pahn di way
3130,LUK,10,BZJ,enitaihn unu goh eena enibadi hows di fos ting unu fi seh da gaad bles dis hows
3131,LUK,10,BZJ,if di peepl dehn weh liv deh da peesful peepl den unu blesin wahn tek bot if dehn noh peesful di blesin wahn kohn bak tu unu
3132,LUK,10,BZJ,oanli stay da wan hows ahn eet ahn jrink eniting weh dehn gi unu kaa wahn werka dizerv ih pay
3133,LUK,10,BZJ,noh di moov fahn hows tu hows
3134,LUK,10,BZJ,soh wen unu goh da wahn tong ahn dehn welkom unu eet wateva dehn gi unu
3135,LUK,10,BZJ,if enibadi dehdeh weh sik heel dehn
3136,LUK,10,BZJ,tel dehn now di taim soon kohn fi gaad set op ih kingdom ahn unu wahn ku bee paat a it
3137,LUK,10,BZJ,bot if di peepl dehn eena wahn tong noh waahn unu deh goh stan op midl schreet ahn seh wi eevn di waip di dos a unu tong fahn aafa wi fut batam az wahn sain dat unu doom
3138,LUK,10,BZJ,bot wi waahn unu noa dat di taim soon kohn fi gaad set op ih kingdom
3139,LUK,10,BZJ,ah di tel unu di chroot wen jojment day kohn ih wahn eeziya fi di peepl dehn fahn sadam dan fi dehn wan fahn datdeh tong weh rijek mi
3140,LUK,10,BZJ,aiy unu peepl da korazin ahn betsayda unu een fi big chrobl
3141,LUK,10,BZJ,kaa if dehn wikid peepl da taiya ahn saidan kuda mi si di mirakl dehn weh ai mi du eena unu tong dehn mi wahn ton fahn dehn sin dehn lang taim
3142,LUK,10,BZJ,dehn wuda mi put aan krokos bag ahn sidong eena ashiz fi shoa how sari dehn sari
3143,LUK,10,BZJ,soh ih wahn beta fi dehn wan da taiya ahn saidan dan fi unu pahn jojment day
3144,LUK,10,BZJ,ahn unu peepl da kapernyam unu tink seh gaad wahn kehr unu da hevn
3145,LUK,10,BZJ,no sa unu gwehn schrayt da hel den ih tel di disaipl dehn enibadi weh lisn tu unu lisn tu mee tu
3146,LUK,10,BZJ,ahn if dehn rijek unu den dehn rijek mee tu ahn enibadi weh rijek mee rijek di wan weh sen mi
3147,LUK,10,BZJ,wen di semti disaipl dehn kohn bak dehn mi oanli hapi ahn dehn seh maasta eevn di deeman dehn obay wi wen wi yooz yu naym gens dehn jeezas tel dehn seh yes ah mi si saytan jrap dong fahn hevn laik laitnin
3148,LUK,10,BZJ,yu si ah don gi unu atariti oava aala di powa a di enimi
3149,LUK,10,BZJ,unu wahn waak pahn snayk er skyaapyan ahn dehn noh wahn du unu notn
3150,LUK,10,BZJ,bot noh feel hapi jos sayka weh eevl spirit obay unu
3151,LUK,10,BZJ,insteda dat unu mos feel hapi kaa unu naym rait dong eena hevn sayhn taim di hoali spirit mek jeezas staat tu rijais ahn ih seh ah prayz yu faada yoo weh da di laad a hevn ahn ert kaa yu neva mek dehn wan weh ejukaytid ahn tink dehn soh smaat andastan aala dehn ting weh ah jos tel mi disaipl dehn bot yu shoa it tu dehn wan weh hombl laik lee pikni
3152,LUK,10,BZJ,yes faada ih mek yu hapi fi du it soh
3153,LUK,10,BZJ,den ih tel ih disaipl dehn seh mai faada don gi mi atariti oava evriting
3154,LUK,10,BZJ,nobadi noh reeli noa hoo da di son eksep di faada ahn nobadi reeli noa hoo da di faada eksep di son ahn enibadi els weh di son waahn shoa ih faada tu
3155,LUK,10,BZJ,den jeezas ton soh dat oanli ih disaipl dehn kuda mi yehr ahn ih seh gaad bles di aiy dehn weh si weh unu si fi chroo
3156,LUK,10,BZJ,mek ah tel unu wahn lata dehn oal taim prafit ahn king dehn wuda mi oanli waahn si ahn yehr di ting dehn weh unu si ahn yehr bot dehn kudn
3157,LUK,10,BZJ,wahn taim wahn teecha a di jooish laa get op fi aks jeezas wahn kweschan jos fi tes ahn
3158,LUK,10,BZJ,ih seh maasta da weh ah hafu du fi liv wid gaad fareva
3159,LUK,10,BZJ,jeezas ansa ahn seh da weh rait eena di laa
3160,LUK,10,BZJ,da how yu andastan it
3161,LUK,10,BZJ,di man ansa seh yu fi lov di laad yu gaad wid aala yu haat ahn wid aala yu soal ahn wid aala yu schrent ahn wid aala yu main ahn yu fi lov yu nayba sayhn laik how yu lov yuself
3162,LUK,10,BZJ,jeezas seh dat karek
3163,LUK,10,BZJ,yoo du dat ahn yu wahn liv wid gaad fareva
3164,LUK,10,BZJ,bot dat neva satisfai di man kaa hihn neva tink dat jeezas ansa mi gud nof soh ih aks ahn seh ahn hoo egzakli da mi nayba
3165,LUK,10,BZJ,dis da how jeezas ansa ahn wahn jooish man mi gwehn fahn jeroosalem dong da jeriko wen sohn teef atak ahn
3166,LUK,10,BZJ,dehn haal aaf ih kloaz bos ahn op bad ahn lef ahn pahn di roadsaid fi ded
3167,LUK,10,BZJ,now ih hapm dat wahn prees midi chravl dong da sayhn road
3168,LUK,10,BZJ,wen ih si di poa lee man ih kraas oava ahn ih paas pahn di nada said
3169,LUK,10,BZJ,sayhn way wahn man weh werk eena di templ reech wehpaa di man mi deh ahn wen ih si di man hihn paas pahn di nada said a di road tu
3170,LUK,10,BZJ,bot wahn samaritan man weh midi chravl pahn di sayhn road bok op pahn di man
3171,LUK,10,BZJ,ahn wen ih si how bad ih mi stan ih haat gaan owt tu ahn
3172,LUK,10,BZJ,ih gaan oava tu ahn ahn poar lee aliv ail ahn wain pahn ih kot dehn fi mek ih feel lee beta ahn den ih ban ahn op
3173,LUK,10,BZJ,den ih tek ahn ahn put ahn pahn fi hihn oan dongki ahn ih kehr ahn da wahn geshows soh dat ih kuda mi tek kayr a ahn
3174,LUK,10,BZJ,di neks day di samaritan man tek owt sohn moni ahn gi di oana a di geshows ahn tel ahn seh tek kayr a di man
3175,LUK,10,BZJ,if ih kaas moa dahn weh ah lef wid yu ah wahn pay yu di res wen ah kohn bak
3176,LUK,10,BZJ,den jeezas aks di teecha a di laa soh wich wan a dehn chree man yoo tink dami chroo chroo nayba tu di man weh di teef dehn beet op
3177,LUK,10,BZJ,di teecha a di laa seh di wan weh mi tek piti pan ahn ahn help ahn
3178,LUK,10,BZJ,soh jeezas tel ahn seh wel yoo goh ahn du di sayhn ting
3179,LUK,10,BZJ,az jeezas ahn ih disaipl dehn midi goh lang pahn dehn way da jeroosalem dehn reech wahn vilij wehpaa wahn laydi weh nayhn marta liv ahn shee welkom jeezas dehn eena ih hows
3180,LUK,10,BZJ,ih mi ga wahn sista weh nayhn mayri ahn shee midi sidong bai jeezas fut di lisn tu aal weh ih midi teech bowt
3181,LUK,10,BZJ,bot marta midi hasl op ihself wid aala di ting dehn weh ih mi ga fi du
3182,LUK,10,BZJ,soh ih gaahn da jeezas ahn seh teecha yoo noh kay dat oanli mee wan di du aala di werk wail mayri shee jos di sidong deh noh di du notn
3183,LUK,10,BZJ,tel ahn fi kohn kohn help mi noh
3184,LUK,10,BZJ,bot di laad tel ahn seh aiy marta yoo di wori ahn opset op yuself aafa tu moch ting
3185,LUK,10,BZJ,oanli wan ting deh weh reeli impoatant ahn mayri don fain it
3186,LUK,10,BZJ,nobadi wahn kyaahn tek dat weh fahn shee
3187,LUK,11,BZJ,wahn taim jeezas mi deh eena wahn sertn plays di pray
3188,LUK,11,BZJ,wen ih don pray wan a ih disaipl dehn aks ahn seh laad teech wi fi pray noh jos laik how jan teech fi hihn disaipl dehn
3189,LUK,11,BZJ,jeezas tel dehn seh wen unu pray unu fi seh faada mek wi kip yu naym hoali
3190,LUK,11,BZJ,kohn kohn set op yu kingdom
3191,LUK,11,BZJ,pleez gi wi di food weh wi need evri day
3192,LUK,11,BZJ,ahn fagiv wi aala di rang ting dehn weh wi du jos laik how wee fagiv dehn wan weh du wi ting
3193,LUK,11,BZJ,ahn kip wi weh fahn temtayshan
3194,LUK,11,BZJ,afta dat jeezas tel dehn seh sopoaz wan a unu ga wahn fren ahn yu goh goh wayk ahn op twelv aklak da nait ahn seh len mi chree bred noh kaa wan a mi fren kohn pahn mi sodn fahn faar an ah noh ga notn fi gi ahn fi eet
3195,LUK,11,BZJ,den di wan eensaid wahn ansa seh noh bada mi
3196,LUK,11,BZJ,ai kyaahn get op fi gi yoo notn
3197,LUK,11,BZJ,ai don lak op aredi ahn mee ahn aal mi pikni dehn don eena bed
3198,LUK,11,BZJ,ah tel unu ih maitn get op fi gi yu di bred jos kaa ih da yu fren bot pahn di langa ron ih wahn gi yu az moch az yu waahn jos kaa yu stay di nak ahn nak ahn wudn giv op
3199,LUK,11,BZJ,soh dis da weh ah di tel unu stay di aks ahn unu wahn geh stay di luk ahn unu wahn fain stay di nak pahn di doa ahn ih wahn oapm fi unu
3200,LUK,11,BZJ,kaa evribadi weh aks wahn geh evribadi weh luk wahn fain weh dehn di luk fa ahn evribadi weh nak pahn di doa ih wahn oapm fi dehn
3201,LUK,11,BZJ,wich wan a unu pa wen unu pikni aks unu fi fish wahn gi ahn snayk
3202,LUK,11,BZJ,er wen ih aks fi eg unu wuda gi ahn skyaapyan
3203,LUK,11,BZJ,if unu weh soh wikid noa how fi gi unu pikni gud ting den weh yu tink a yu faada weh deh op da hevn den
3204,LUK,11,BZJ,hihn wahn eevn moa glad fi gi di hoali spirit tu enibadi weh aks ahn
3205,LUK,11,BZJ,wahn neks day jeezas midi jraiv owt wahn deeman owta wahn man
3206,LUK,11,BZJ,sayka dis deeman di man mi dom
3207,LUK,11,BZJ,az di deeman kom owta ahn di man weh mi dom staat tu taak ahn di krowd kudn bileev weh hapm
3208,LUK,11,BZJ,bot som a dehn seh cho da biyelzibob weh da di hed a aala di deeman dehn gi hihn di powa fi jraiv owt deeman
3209,LUK,11,BZJ,sohn ada wan midi chrai tes owt jeezas soh dehn aks ahn fi gi dehn wahn sain fahn hevn
3210,LUK,11,BZJ,jeezas mi don noa weh dehn midi tink soh ih tel dehn seh eni konchri weh di peepl dehn di fait gens wan anada ahn eni famili weh di fait gens wan anada noh wahn mek it
3211,LUK,11,BZJ,how saytan kingdom wahn mek it if hihn fait gens ih oanself
3212,LUK,11,BZJ,ih wosa noh wahn mek it if da biyelzibob gi mee di powa fi jraiv owt deeman laik weh unu di seh
3213,LUK,11,BZJ,if da biyelzibob gi mee di powa fi jraiv owt deeman den da hoo gi fi unu peepl dehn fi dehn powa fi jraiv dehn owt
3214,LUK,11,BZJ,aks dehn sayhn wan if unu rait
3215,LUK,11,BZJ,bot if da gaad gi mee di powa fi jraiv owt deeman den dat shoa dat hihn don staat fi hihn kingdom monks unu aredi
3216,LUK,11,BZJ,wen sohnbadi weh schrang laik saytan wel dek dong wid aal kaina wepan di gyaad dehn oan hows dehn noa dat dehn ting dehn sayf
3217,LUK,11,BZJ,bot wen sohnbadi schranga dan hihn kohn atak ahn ahn beet ahn op da schranga man wahn tek weh aala di wepan dehn weh di man midi pen pan ahn shayr op aala ih bilanginz
3218,LUK,11,BZJ,enibadi weh noh deh wid mi deh gens mi kaa if unu noh di help mi gyada den unu di skyata
3219,LUK,11,BZJ,now wen wahn eevl spirit kom owta wahn persn ih wanda bowt eena dehn plays weh emti ahn jrai di luk fi sohnweh fi res
3220,LUK,11,BZJ,ahn wen ih noh fain no way fi goh ih seh ah gwehn rait bak weh ah kohn fram
3221,LUK,11,BZJ,bot wen ih get bak ih si dat di plays kleen ahn wel fiks op
3222,LUK,11,BZJ,soh ih kehr sebm moa eevl spirit weh wikida dan hihn lang wid ahn
3223,LUK,11,BZJ,ahn aala dehn setl een kwait gud
3224,LUK,11,BZJ,soh den da persn en op wosa aaf dan how ih mi stan fos
3225,LUK,11,BZJ,az jeezas midi seh dehn ting wahn laydi hala owt fahn eena di krowd gaad bles di uman weh baan yoo ahn bresfeed yu bot jeezas ansa ahn seh yes bot dehn wan weh yehr di werd a gaad ahn du weh ih seh stil moa bles dan dat
3226,LUK,11,BZJ,bai dis taim ya di krowd geh eevn biga ahn jeezas tel dehn seh disya jenarayshan wikid dehn di aks fi wahn sain fahn hevn bot di oanli sain dehn wahn geh da di sain weh dehn geh fahn weh mi hapm wid joana
3227,LUK,11,BZJ,weh mi hapm tu joana dami wahn sain fi proov tu di peepl dehn da niniveh dat gaad mi sen hihn deh
3228,LUK,11,BZJ,sayhn way weh wahn hapm tu di son a man wahn bee wahn sain fi dis jenarayshan dat gaad sen ahn tu
3229,LUK,11,BZJ,wen jojment day kohn di kween a sheeba wahn rayz op lang wid di peepl dehn fahn dis jenarayshan ahn shee sayhn wan wahn taak gens dehn kaa shee chravl way fahn di en a di ert jos fi lisn tu salaman wizdom ahn now sohnbadi grayta dan salaman deh rait ya soh ahn unu rifyooz fi lisn tu hihn
3230,LUK,11,BZJ,rait soh di peepl dehn fahn niniveh wahn deh rait deh tu fi kandem dis jenarayshan pahn jojment day kaa wen joana mi preech tu dehn dehn ton fahn dehn sin dehn
3231,LUK,11,BZJ,ahn luk ya wan deh ya now weh grayta dan joana ahn unu rifyooz fi ton fahn unu sin dehn
3232,LUK,11,BZJ,nobadi noh wahn lait wahn lamp ahn put it anda wahn bowl er eniway els wehpaa nobadi kyaahn seet
3233,LUK,11,BZJ,no insteda dat dehn wahn put it hai op pahn wahn stan soh dat evribadi weh kom een ku si di lait
3234,LUK,11,BZJ,yu aiy dehn da laik lamp fi yu badi soh if dehn stodi di luk pahn loan gud ting di hoal a yu ful op a lait tu
3235,LUK,11,BZJ,bot if dehn di luk pahn loan bad ting den da loan daaknis deh eena yu haat
3236,LUK,11,BZJ,soh mek shoar dat di lait weh yu tink yu ga da noh reeli daaknis
3237,LUK,11,BZJ,if yu ful op a lait ahn no kaina daaknis noh deh eena yu den di hoal a yu wahn lait op chroo ahn chroo laik wen wahn brait lait di shain pahn yu
3238,LUK,11,BZJ,wen jeezas don taak wahn farisee invait ahn fi goh eet da ih hows
3239,LUK,11,BZJ,soh jeezas gaan een gaahn tek ih plays da di dina taybl
3240,LUK,11,BZJ,di farisee mi sopraiz dat jeezas neva goh chroo di serimoni fi wash ih han bifoa ih sidong fi eet
3241,LUK,11,BZJ,bot di laad seh tu ahn aiy unu farisee unu mek shoar unu kleen evriting pahn di owtsaid weh peepl ku si laik unu kop ahn unu playt ahn soh bot eena unu haat unu greedi ahn wikid no miks unu fool da noh di sayhn wan weh mek di owtsaid mek di eensaid a unu tu
3242,LUK,11,BZJ,weh unu fi du da shayr weh deh eena unu kop ahn playt wid di poa den unu wahn kleen fi chroo unu farisee unu een fi big chrobl
3243,LUK,11,BZJ,da fi chroo unu gi gaad ten persent a aal weh unu gat eevn dong tu di herbz ahn seeznin plaant dehn weh unu groa eena unu gyaadn bot den unu ton rong ahn noh chreet peepl fyaa ahn unu noh reeli lov gaad
3244,LUK,11,BZJ,wail ih gud fi gi gaad fi hihn ten persent unu fi pay atenshan tu di ada impoatant ting dehn tu
3245,LUK,11,BZJ,unu farisee unu een fi big chrobl
3246,LUK,11,BZJ,unu lov fi kak op rait da front seet da di sinagag dehn ahn unu lov wen peepl hayl unu op owta schreet wen unu di waak owta tong
3247,LUK,11,BZJ,unu farisee een fi big chrobl kaa unu da jos laik dehn grayv weh dehdeh rait soh ahn peepl noh eevn noa seh dehn di waak op pan it ahn dehn noh noa humoch koropshan deh andaneet
3248,LUK,11,BZJ,wan a di teecha a di jooish laa weh midi lisn tu jeezas seh tu ahn sa yoo noa dat wen yoo di seh dehn ting da insolt yoo di insolt wee tu
3249,LUK,11,BZJ,jeezas ansa hihn ahn seh az fi unu teecha a di laa unu een fi big chrobl tu
3250,LUK,11,BZJ,unu pak op peepl wid wahn hoal pail a schrik roolz weh dehn bayli ku kip ahn unu noh eevn chrai fi lif wan finga fi mek it eeziya pahn dehn
3251,LUK,11,BZJ,unu een fi big chrobl kaa unu bil toom fi aana di prafit dehn ahn da fi unu graytgraytgraytgranfaada dehn sayhn wan mi kil dehn
3252,LUK,11,BZJ,soh unu shoa seh dat unu mi wel agree wid weh dehn du kaa da fi unu ansesta dehn weh kil aaf di prafit dehn ahn unu bil toom fi dehn lang afta dehn ded laik unu soh lov dehn
3253,LUK,11,BZJ,bot needa unu ner unu ansesta dehn neva obay weh dehn seh
3254,LUK,11,BZJ,sayka weh gaad waiz ahn noa evriting hihn kuda mi seh ah wahn sen sohn prafit ahn mesinja tu dehn ahn dehn wahn kil sohn ahn haraas di res
3255,LUK,11,BZJ,soh den di blod a aala dehn prafit weh geh kil fahn di biginin a di werl wahn deh pahn dis jenarayshan hed
3256,LUK,11,BZJ,dat meen aal di prafit dehn fahn aybl rait dong tu zakaraiya weh dehn mi kil bitween di templ ahn di alta weh deh owt eena di yaad weh dehn sakrifais animal tu gaad
3257,LUK,11,BZJ,yes ah di tel unu aala dehn blod wahn deh pahn dis jenarayshan hed
3258,LUK,11,BZJ,unu wan weh teech di laa een fi big chrobl kaa unu haid di chroot bowt gaad fahn di peepl dehn
3259,LUK,11,BZJ,unu unuself noh aksep di chroot ahn unu kip bak dehn wan weh wuda waahn laan
3260,LUK,11,BZJ,wen jeezas lef di hows dehn wan weh teech di laa ahn di farisee dehn mi soh beks dat dehn staat tu krayzi ahn wid aal kaina kweschan fi chrai pik ih mowt fi mek ih slip soh dat dehn kuda mi kech ahn eena sohnting weh dehn kuda yooz gens ahn
3261,LUK,12,BZJ,sayhn taim towznz a peepl midi flak rong soh moch til dehn midi mash op wan anada
3262,LUK,12,BZJ,jeezas ton tu ih disaipl dehn fos ahn waan dehn seh unu kyaaful a di farisee dehn ees weh da toofaystidnis
3263,LUK,12,BZJ,di taim di kohn wen evriting weh deh anda kova wahn kom owt playn playnwan ahn evriting weh da seekrit wahn kom owt eena di oapm
3264,LUK,12,BZJ,eniting weh yu seh eena daak wahn kom owt eena braad daylait ahn eniting weh yu wispa eena enibadi ayz eena dehn room dehn wahn hala fahn di howstap dehn soh dat evribadi ku yehr
3265,LUK,12,BZJ,ah di tel unu dis mi fren noh frayd fi dehn wan weh oanli ku kil unu badi kaa dehn kyaahn du unu notn afta dat
3266,LUK,12,BZJ,bot ah wahn tel unu hoo fi frayd fa
3267,LUK,12,BZJ,frayd fi gaad hihn ga di powa noh oanli fi kil peepl bot fi hib dehn eena hel tu
3268,LUK,12,BZJ,ah di tel unu agen da hihn unu fi frayd fa
3269,LUK,12,BZJ,faiv lee berd oanli kaas too sehn
3270,LUK,12,BZJ,stil gaad noh faget nat wan a dehn
3271,LUK,12,BZJ,hihn eevn konk humoch grayn a hyaa deh pahn unu hed
3272,LUK,12,BZJ,soh noh frayd kaa unu wot moa tu hihn dahn wahn hoal flak a berd
3273,LUK,12,BZJ,mek ah tel unu sohnting if enibadi oan op ahn seh fronta ada peepl dat dehn bilangz tu mee den di son a man wahn oan dehn fronta gaad aynjel dehn bot if enibadi play laik dehn noh noa mee fronta ada peepl ai wahn disoan dehn tu rait fronta gaad aynjel dehn
3274,LUK,12,BZJ,stil gaad wahn fagiv dehn wan weh taak gens di son a man bot if enibadi taak gens di hoali spirit gaad wahn neva fagiv dehn
3275,LUK,12,BZJ,ahn wen dehn bring unu fronta di leeda dehn eena di sinagag ahn chrai unu fronta majischrayt ahn peepl weh ga powa noh wori bowt weh unu wahn seh er how unu wahn difen unuself
3276,LUK,12,BZJ,di hoali spirit wahn mek unu noa egzakli weh fi seh sayhn taim wen unu di stan op deh
3277,LUK,12,BZJ,den sohnbadi fahn di krowd hala owt seh teecha pleez tel mi breda fi shayr op wi pa legisi wid mi noh
3278,LUK,12,BZJ,jeezas ansa seh mi fren nobadi neva sen mee fi bee no joj oava unu er gi mee di rait fi disaid sohnting laik dat
3279,LUK,12,BZJ,den ih tel di krowd kyaaful main dat da noh jos greedi yu greedi
3280,LUK,12,BZJ,noh bikaa yu oan wahn lata tingz dat meen dat yu wahn liv wahn lang ahn hapi laif
3281,LUK,12,BZJ,jeezas tel dehn dis parabl az wahn egzampl
3282,LUK,12,BZJ,ih seh dehn mi ga wahn rich man weh mi ga wahn faam weh oanli midi praspa
3283,LUK,12,BZJ,di man seh tu ihself da weh ah wahn du now
3284,LUK,12,BZJ,ah noh ga no way weh big nof fi hoal aala mi krap
3285,LUK,12,BZJ,den ih seh ah noa weh ah wahn du ah wahn brok dong dehn stoaroom weh ah ga ahn bil sohn biga wan
3286,LUK,12,BZJ,den ah wahn ga nof spays fi put mi krap ahn aala mi ada gudz dehn
3287,LUK,12,BZJ,afta dat ah wahn krak bak ahn seh tu miself bwai yu ga nof ting put op fi laas yu yaaz ahn yaaz now tek it eezi eet ahn jrink ahn injai yuself bot gaad seh tu ahn yu oal fool yu tunait tunait yoo wahn ded
3288,LUK,12,BZJ,den hoo wahn injai aala dehn ting weh yu put op fi yuself
3289,LUK,12,BZJ,soh jeezas gaahn hed ahn seh yes dat da egzakli weh wahn hapm tu enibadi weh pail op richiz oanli fi fi dehn oanself bot dehn noh pay no main tu di richiz weh kohn fahn gaad
3290,LUK,12,BZJ,jeezas ton tu ih disaipl dehn ahn seh soh ah di tel unu noh wori bowt laif laik weh yu wahn eet ahn noh wori bowt yu badi bowt weh yu wahn wayr
3291,LUK,12,BZJ,laif da moa dahn jos food ahn yu badi da moa dahn weh yu wahn put aan pan it
3292,LUK,12,BZJ,luk pahn di blakbod dehn dehn neva hafu plaant ner reep ner put op food eena stoaroom kaa gaad feed dehn
3293,LUK,12,BZJ,ahn unu wot faar moa tu hihn dahn eni berd wich wan a unu tink seh dat wen unu wori ih wahn mek unu ad aan wan moa owa tu unu laif
3294,LUK,12,BZJ,if wori kyaahn eevn du wahn lee ting laik dat wel wai yu wahn wori bowt evriting els den
3295,LUK,12,BZJ,luk pahn how di wail flowaz dehn groa
3296,LUK,12,BZJ,dehn noh werk ner mek kloaz fi wayr
3297,LUK,12,BZJ,bot ah di tel unu dis noh eevn king salaman wid aala fi hihn fansi kloaz neva luk az gud az dehnya flowaz ya
3298,LUK,12,BZJ,now if gaad jres op di graas weh groa owt eena di feel dehn weh deh ya tudeh ahn jrai op ahn geh bon op tumaaro ih noh mos wahn fain kloaz fi unu tu
3299,LUK,12,BZJ,unu fayt leel sa ahn noh fret unu haat bowt weh unu wahn eet er weh unu wahn jrink jos noh wori dehndeh kaina ting da weh peepl weh noh noa gaad goh afta
3300,LUK,12,BZJ,unu faada op da hevn don noa dat unu need aala dehn ting deh aredi
3301,LUK,12,BZJ,bot weh unu fi aym fa fos da fi bee paat a gaad kingdom ahn den hihn wahn gi unu aala dehnya ting weh unu need
3302,LUK,12,BZJ,da oanli wahn lee bit a unu weh di fala mi bot dat noh meen dat unu hafu frayd kaa unu faada oanli tu hapi fi gi unu di rait fi rool lang wid ahn
3303,LUK,12,BZJ,unu mos sel weh unu ga ahn gi tu di poa
3304,LUK,12,BZJ,dat da weh wahn mek unu ga richiz eena hevn ahn dehn pers eena hevn noh ga no hoal unu richiz wahn sayf nobadi kyaahn teef it ahn no insek kyaahn eet it
3305,LUK,12,BZJ,yu si eniway wehpaa unu richiz deh da rait deh unu haat wahn deh tu
3306,LUK,12,BZJ,aalwayz mek shoar unu redi fi wen ah kohn bak sayhn laik dehn servant weh di wayt fi dehn maasta kohn bak fahn wahn wedn
3307,LUK,12,BZJ,dehn don jres ahn ga dehn lait di shain soh dat di minit ih kohn ahn nak pahn di doa dehn wahn redi fi oapm it ahn let ahn een
3308,LUK,12,BZJ,ih wahn gud fi dehn wan weh di maasta fain redi di wayt fi wen ih kohn bak
3309,LUK,12,BZJ,ah di tel unu di chroot di maasta wahn put aan wahn aypran ahn mek dehn sidong fi eet ahn serv dehn ihself
3310,LUK,12,BZJ,ih mait kohn midl nait er jos bifoa maanin bot enitaihn ih kohn ih wahn gud fi dehn wan weh redi bot andastan dis if di oana a di hows mi noa weh taim di teef mi wahn kohn ih neva mi wahn mek dehn brok eena ih hows
3311,LUK,12,BZJ,soh unu mos redi tu kaa di son a man di kohn wen unu lees ekspek
3312,LUK,12,BZJ,peeta aks ahn seh laad dis parabl da jos fi wee er fi evribadi
3313,LUK,12,BZJ,jeezas ansa ahn seh soh da hoo da wahn servant weh waiz weh ih baas ku pen pan
3314,LUK,12,BZJ,da di wan weh ih baas wahn put in chaaj a aala di servant dehn eena ih hows da servant wahn si tu it dat evribadi weh werk eena ih hows geh dehn food tu taim
3315,LUK,12,BZJ,ih wahn gud fi da servant if ih baas kohn bak ahn fain ahn di du di jab weh ih lef ahn fi du
3316,LUK,12,BZJ,ah di tel unu di chroot dat da di wan weh di baas wahn put in chaaj a evriting weh ih oan
3317,LUK,12,BZJ,bot sopoaz da servant seh tu ihself seh mai baas hihn di tek lang fi kohn
3318,LUK,12,BZJ,soh ih staat tu beet op di ada servant dehn man ahn uman sayhn way ahn ih staat tu eet op ahn jrink op ahn geh jronk
3319,LUK,12,BZJ,soh den fi hihn baas wahn kohn wahn day ahn wahn taim wen da servant lees ekspek
3320,LUK,12,BZJ,ih baas wahn ponish ahn bad ahn sen ahn sayhn plays weh aala dehn wan weh noh bileev eena gaad deh
3321,LUK,12,BZJ,di servant weh noa weh ih baas waahn ih du ahn ih noh redi ahn wilin fi du it wahn geh ponish bad
3322,LUK,12,BZJ,bot di servant weh du sohnting rang kaa ih neva noa weh ih baas mi waahn ih du oanli wahn geh wahn lee bit a ponishment
3323,LUK,12,BZJ,if peepl gi yu wahn lat dehn ekspek wahn lat fahn yu ahn di moa dehn gi yu di moa dehn wahn ekspek bak fahn yu
3324,LUK,12,BZJ,ai kohn fi staat faiya pahn dis ert an ah wish dat ih mi don kech
3325,LUK,12,BZJ,bot ah ga wahn terabl sofarin fi goh chroo fos an ah wahn deh anda lata schres til ih don
3326,LUK,12,BZJ,unu tink seh ai kohn fi bring pees pahn dis ert
3327,LUK,12,BZJ,no ah di tel unu ai kohn fi mek peepl pik said
3328,LUK,12,BZJ,fahn ya goh bak wahn famili a faiv peepl wahn split chree wahn said wid mee ahn too wahn deh gens mier di neks way rong
3329,LUK,12,BZJ,pa wahn deh gens son ahn son gens pa ma gens daata ahn daata gens ma madainlaa gens daatainlaa ahn daatainlaa gens madainlaa
3330,LUK,12,BZJ,den jeezas ton tu di krowd ahn seh wen unu si klowd staat mek op eena di wes unu seh rayn di kohn
3331,LUK,12,BZJ,ahn unu rait
3332,LUK,12,BZJ,wen breez bloa fahn di sowt unu seh tudeh wahn hat bad
3333,LUK,12,BZJ,ahn ih hat fi chroo
3334,LUK,12,BZJ,unu hipokrit unu unu noa how fi reed di sain dehn eena di ert ahn di skai soh how kom unu noh andastan di sain dehn weh shoa weh gaad di du rait now
3335,LUK,12,BZJ,ahn wai unu kyaahn disaid fi unuself weh rait
3336,LUK,12,BZJ,if yu enimi di kehr yu da koat chrai setl unu ting bifoa unu get deh noh adawaiz ih mait haal yu fronta di joj ahn den di joj wahn mek polees pich yu eena jayl
3337,LUK,12,BZJ,ah di tel yu yu noh wahn get owt til unu pay aaf evri jak sent weh yu hoa
3338,LUK,13,BZJ,bowt dis sayhn taim sohn peepl kohn tel jeezas bowt how pailat mi merda sohn peepl fahn gyalilee wail dehn midi mek sakrifais tu gaad
3339,LUK,13,BZJ,jeezas aks dehn seh unu tink seh dehn peepl mi sofa soh moch kaa dehn dami wosa sina dan di ada peepl dehn fahn gyalilee
3340,LUK,13,BZJ,no sa ahn unu wahn ded tu if unu noh ton fahn unu sin dehn ahn ton tu gaad
3341,LUK,13,BZJ,ahn how bowt dehn ayteen man weh ded wen di towa a siloam jrap pahn dehn
3342,LUK,13,BZJ,unu tink seh dehn dami di wos sina dehn eena jeroosalem
3343,LUK,13,BZJ,no ah tel unu agen if unu noh ton fahn unu sin dehn unu wahn ded tu
3344,LUK,13,BZJ,den jeezas tel dehn dis parabl wahn man mi ga wahn fig chree eena ih gyaadn ahn ih stodi kohn si if eni froot mi deh pan it
3345,LUK,13,BZJ,bot ih neva fain non
3346,LUK,13,BZJ,lang at laas ih seh tu ih gyaadna now luk ya fi chree yaaz ah di kohn luk fi si if eni fig deh pahn dis chree bot ah noh fain wahn singl wan
3347,LUK,13,BZJ,kot it dong man
3348,LUK,13,BZJ,ih jos di tek op spays weh wi ku yooz fi sohnting els
3349,LUK,13,BZJ,bot di gyaadna tel ahn seh maasta noh giv op pan it yet
3350,LUK,13,BZJ,lef it wan moa yaa an ah wahn ten tu it ahn put fertilaiza pan it
3351,LUK,13,BZJ,if wi geh fig neks yaa gud
3352,LUK,13,BZJ,if wi noh get den ah wahn kot it dong
3353,LUK,13,BZJ,wahn day pahn di sabat jeezas midi teech eena wan a di sinagag dehn
3354,LUK,13,BZJ,ih si wahn laydi weh wan eevl spirit mi ga kripl op fi ayteen yaaz
3355,LUK,13,BZJ,ih mi ben rait oava ahn kudn eevn schraytn op ihself
3356,LUK,13,BZJ,soh wen jeezas si ahn ih kaal ahn tu ahn ahn seh mis yu free fahn yu siknis den ih toch ahn ahn sayhn taim di laydi kuda mi stan op schrayt ahn ih staat tu prayz gaad di hed a di sinagag mi beks laik how jeezas heel di laydi pahn di sabat
3357,LUK,13,BZJ,ih seh tu di krowd unu ga siks dayz eena di week fi werk
3358,LUK,13,BZJ,wai unu noh goh goh geh heel den
3359,LUK,13,BZJ,noh goh pahn di sabat
3360,LUK,13,BZJ,bot jeezas ansa seh unu hipokrit unu unu anaal werk pahn di sabat
3361,LUK,13,BZJ,unu noh loos unu bul er unu dongki fi goh jrink waata pahn di sabat
3362,LUK,13,BZJ,wel dis laydi da wan a unu oan jooish sista weh saytan mi ga anda bandij fi hoal a ayteen yaaz
3363,LUK,13,BZJ,soh unu noh tink ih rait fi heel ahn pahn di sabat
3364,LUK,13,BZJ,wen jeezas seh aala dis ih enimi dehn mi shaym ahn di res a peepl dehn mi glad fi si aala di wandaful ting dehn weh ih mi du
3365,LUK,13,BZJ,den jeezas seh now da weh ah ku tel unu gaad kingdom stan laik
3366,LUK,13,BZJ,wich lee stoari ah ku tel fi shoa unu
3367,LUK,13,BZJ,da laik wahn lee kungku mostad seed weh sohnbadi plaant eena ih gyaadn ahn ih groa til ih ton intu wahn chree ahn di berd dehn eena di skai kohn kohn mek nes eena ih branch dehn
3368,LUK,13,BZJ,den jeezas tel dehn dis agen wat els ah ku tel unu gaad kingdom stan laik
3369,LUK,13,BZJ,da laik ees weh wahn laydi miks wid wahn hoal lata flowa ahn di ees mek di hoal doa rayz
3370,LUK,13,BZJ,jeezas gaahn chroo di tong ahn di vilij dehn di teech ahn di hoal taim ih midi hed fi reech jeroosalem
3371,LUK,13,BZJ,wahn day sohnbadi aks ahn seh laad da fi chroo oanli lee bit a peepl wahn geh sayv
3372,LUK,13,BZJ,jeezas ansa seh unu beta chrai unu bes fi get een chroo di gayt weh naro kaa wahn lat wahn chrai bot dehn wahn kyaahnt
3373,LUK,13,BZJ,wans di hed a di hows don get op ahn lak di doa unu wahn lef di stan op owtsaid di nak ahn di bayg seh laad oapm di doa fi wi noh
3374,LUK,13,BZJ,bot ih wahn tel unu mee noh noa da hoo unu er weh unu kohn fram den unu wahn seh bot wee yoostu eet ahn jrink wid yoo ahn yoo doz teech pahn fi wee schreet dehn tu memba
3375,LUK,13,BZJ,ahn di hed a di hows wahn seh ah don tel unu aredi ai noh noa unu get fahn fronta mi aala unu wikid peepl unu unu wahn si aybraham ahn aizak ahn jaykop ahn aala di prafit dehn eena gaad kingdom bot unu unuself wahn deh owt deh di baal ahn di grain op unu teet kaa unu wahn geh pich owt den lata peepl weh da noh joo wahn kohn fahn naat sowt ees ahn wes kohn sidong rong di taybl fi eet eena gaad kingdom
3376,LUK,13,BZJ,ahn yehr ya som a dehn wan weh peepl luk dong pahn rait now wahn geh hai plays ahn sohn weh ga hai plays now wahn geh luk dong pan
3377,LUK,13,BZJ,sayhn taim sohn farisee seh tu jeezas yoo beta get owta ya if yu waahn liv kaa govna herod waahn kil yu jeezas ansa seh goh goh tel da faks dat tudeh ahn tumaaro ah wahn kip di chays owt deeman ahn heel peepl den pahn di terd day ah wahn finish weh ah kohn kohn du
3378,LUK,13,BZJ,ah oanli ga tudeh ahn tumaaro ahn den di neks day ah wahn hafu goh pahn mi way kaa wahn prafit a gaad noh fi geh kil eena no ada plays eksep jeroosalem
3379,LUK,13,BZJ,aiy jeroosalem jeroosalem yoo da di siti weh kil aaf di prafit dehn unu stoan gaad mesinja dehn yu noa humoch taim ah mi waahn gyada op yu peepl dehn tugeda laik how wahn hen wuda protek ih baybi chikin dehn anda ih wing
3380,LUK,13,BZJ,bot unu neva waahn mek ah du it
3381,LUK,13,BZJ,ahn now si gaad noh deh eena yu templ nohmoh
3382,LUK,13,BZJ,ah di tel unu unu noh wahn si mi agen til wen unu seh gaad bles di wan weh kom eena di naym a di laad
3383,LUK,14,BZJ,wahn day pahn di sabat jeezas mi gaahn da wan a di leeda a di farisee dehn hows fi eet
3384,LUK,14,BZJ,evribadi midi wach jeezas haad fi si weh ih mi wahn du
3385,LUK,14,BZJ,sayhn taim wahn man kohn fronta ahn wid ih too han ahn ih too fut swel op
3386,LUK,14,BZJ,jeezas aks di farisee ahn dehn wan weh teech di laa dehn da weh unu tink
3387,LUK,14,BZJ,akaadn tu di laa ih rait fi heel peepl pahn di sabat er nat
3388,LUK,14,BZJ,dehn neva ansa ahn soh jeezas toch di sik man ahn heel ahn ahn sen ahn pahn ih way
3389,LUK,14,BZJ,den ih ton tu dehn ahn aks if unu pikni er unu kow jrap eena wahn wel unu noh wahn hori tek ahn owt eevn if da di sabat
3390,LUK,14,BZJ,agen dehn kudn ansa
3391,LUK,14,BZJ,wen jeezas noatis seh aala dehn weh mi kohn da di dina midi fait fi sidong da di hed a di taybl ih gi dehn dis lee advais if dehn invait unu da wahn wedn noh ron goh sidong da di bes seet
3392,LUK,14,BZJ,sopoaz sohnbadi weh moa impoatant dan yoo mi geh invaitid tu ahn di persn weh invait unu kohn seh tu yu mek hihn sidong ya insteda yoo
3393,LUK,14,BZJ,den yu wahn feel shaym ahn yu wahn hafu tek di seet weh deh way da di en a di taybl insteda goh chroo aala dat wen dehn invait yu sidong da di en a di taybl
3394,LUK,14,BZJ,ahn den di wan weh invait yu wahn tel yu mi fren wahn beta seet deh op ya fi yu den yu wahn feel gud kaa aala di ada ges dehn wahn aana yu
3395,LUK,14,BZJ,soh den aala dehn wan weh tink dehn hai ahn maiti wahn geh bring dong bot gaad wahn rayz op dehn wan weh hombl dehnself
3396,LUK,14,BZJ,den jeezas ton tu di man weh invait ahn ahn ih seh wen yu ga wahn speshal lonch er bankwit noh invait yu fren ahn yu breda ahn yu faamli er yu rich nayba dehn kaa dehn ku invait yu bak da fi dehn hows ahn dat da how yu wahn geh pay bak fi weh yu du
3397,LUK,14,BZJ,bot wen yu ga wahn bankwit invait dehn wan weh poa ahn weh kripl ahn dehn wan weh haafa ahn weh blain
3398,LUK,14,BZJ,den gaad wahn bles yu kaa yu invait dehn wan weh kudn pay yu bak
3399,LUK,14,BZJ,hihn wahn riwaad yu pahn da day wen dehn wan weh raichos wahn rayz op bak fahn di ded
3400,LUK,14,BZJ,wen wan a di man dehn weh midi sidong rong di taybl yehr dis ih geh eksaitid ahn seh hmm di peepl weh wahn eet da di bankwit weh gaad wahn ga eena ih kingdom wahn hapi jeezas ansa seh wahn taim wahn man fiks wahn bankwit ahn sen owt werd fi invait wahn lata peepl
3401,LUK,14,BZJ,wen evriting mi don redi ih sen ih servant fi tel dehn wan weh mi invaitid tu di bankwit seh unu ku kohn now evriting don redi
3402,LUK,14,BZJ,bot den wan afta di ada peepl staat mek aal kaina ekskyooz
3403,LUK,14,BZJ,di fos wan seh ai jos bai sohn lan an ah hafu goh luk pan it
3404,LUK,14,BZJ,soh ah bayg ekskyooz
3405,LUK,14,BZJ,wahn nada wan seh ai jos bai faiv set a kow fi plow mi feel an ah waahn chrai dehn owt
3406,LUK,14,BZJ,pleez ekskyooz mi
3407,LUK,14,BZJ,stil wahn neks wan seh wel mee jos geh marid an ai kyaahn kohn
3408,LUK,14,BZJ,di servant kohn bak ahn tel ih maasta weh di peepl dehn seh
3409,LUK,14,BZJ,ih maasta geh soh beks dat ih seh mikays ahn goh owt pahn aala di schreet dehn ahn di aali dehn eena di siti ahn invait aala di poa peepl dehn ahn peepl weh kripl ahn weh haafa ahn dehn wan weh blain
3410,LUK,14,BZJ,wen di servant kohn bak ih seh sa ah don du aal weh yu tel mi fi du ahn wi stil ga spays fi moa peepl
3411,LUK,14,BZJ,soh ih maasta seh goh owt pahn di haiway dehn ahn eena aala dehn lee pikaado road ahn enibadi weh yu ku fain mek shoar dehn kohn
3412,LUK,14,BZJ,ah waahn si mi hows ful ful
3413,LUK,14,BZJ,ah di tel unu non a dehn wan weh ah mi invait fos noh eevn wahn geh wahn lee tays a weh ah mi fiks fi dehn
3414,LUK,14,BZJ,wahn big krowd midi fala jeezas
3415,LUK,14,BZJ,ih ton rong ahn tel dehn seh if eni a unu waahn bee wan a fi mee disaipl unu wahn hafu lov mee moa dan how unu lov unu ma ahn pa unu waif ahn pikni er unu breda ahn sista
3416,LUK,14,BZJ,unu wahn eevn hafu lov mi moa dan unu oan laif adawaiz unu kyaahn bee mi disaipl
3417,LUK,14,BZJ,ahn nobadi kyaahn bee mi disaipl if dehn noh wilin fi bak dehn oan kraas ahn fala mee
3418,LUK,14,BZJ,sopoaz eni wan a unu waahn put op wahn bildin
3419,LUK,14,BZJ,yu noh wahn sidong fos ahn figa owt humoch ih wahn kaas fi si if yu ga nof moni fi finish it
3420,LUK,14,BZJ,if yu noh du dat yu mait oanli ku don di fongdayshan bifoa yu ron owta moni
3421,LUK,14,BZJ,den evribadi weh si wahn laaf aata yu
3422,LUK,14,BZJ,dehn wuda seh luk pahn da wan hihn weh staat da bildin ahn kudn finish it er wich king wuda eva jreem bowt goh da waar widowt sidong fos ahn kansida weda fi hihn aami weh ga ten towzn man schrang nof fi beet di enimi weh di kohn gens ahn wid tweni towzn
3423,LUK,14,BZJ,if ih disaid seh ih kyaahn beet dehn den ih wahn sen som a ih man dehn fi goh taak pees wail di enimi stil deh faar
3424,LUK,14,BZJ,soh nobadi kyaahn bee wan a mi disaipl widowt giv op evriting fi mee
3425,LUK,14,BZJ,saalt da wahn gud ting bot if ih noh tays saalti nohmoh da how yu wahn mek it saalti agen
3426,LUK,14,BZJ,kaa laik dat ih noh gud fi notn noh eevn fi mek fertilaiza
3427,LUK,14,BZJ,dehn jos chroa dat weh
3428,LUK,14,BZJ,eni a unu weh ga ayz fi yehr unu lisn gud
3429,LUK,15,BZJ,now aala di man dehn weh kalek taks ahn sohn ada sina dehn staat tu jraa op kloas tu jeezas fi lisn tu ahn
3430,LUK,15,BZJ,bot sohn farisee ahn dehn wan weh teech di laa midi grombl seh disya man hihn oanli ku miks op wid di sina dehn sa
3431,LUK,15,BZJ,ih eevn eet lang wid dehn
3432,LUK,15,BZJ,soh jeezas tel dehn dis stoari
3433,LUK,15,BZJ,ih seh sopoaz wan a unu mi ga wahn honjrid sheep ahn den yu laas wan a dehn
3434,LUK,15,BZJ,yu noh tink dat yu wuda lef di naintinain weh yu ga eena di paascha ahn goh luk fi di wan weh laas til yu fain ahn
3435,LUK,15,BZJ,ahn wen yu fain ahn yu wahn oanli feel gud yu wahn put ahn pahn yu shoalda ahn bring ahn hoahn
3436,LUK,15,BZJ,wen yu reech hoahn yu wahn kaal aala yu nayba dehn ahn tel dehn seh kohn selibrayt wid mi kaa ah fain mi sheep weh ah mi laas
3437,LUK,15,BZJ,ah di tel yu da rait soh ih wahn stay da hevn moa rijaisin wahn deh oava wan sina weh ton fahn dehn sin dehn dan naintinain a dehn wan weh gud weh don ton fahn dehn sin dehn aredi
3438,LUK,15,BZJ,er sopoaz wahn laydi mi ga ten silva kain ahn den ih laas wan a dehn
3439,LUK,15,BZJ,yoo noh tink shee wuda lait wahn lamp ahn sweep di hows ahn saach aal bowt til ih fain it
3440,LUK,15,BZJ,ahn wen ih fain it ih wahn kaal aala ih fren ahn nayba dehn tugeda ahn tel dehn seh kohn selibrayt wid mi kaa ah fain di kain weh ah mi laas
3441,LUK,15,BZJ,ah di tel unu sayhn way lata rijaisin wahn deh fronta gaad aynjel dehn wen eevn wan sina ton fahn ih sin dehn
3442,LUK,15,BZJ,den jeezas seh dehn mi ga dis man weh mi ga too son
3443,LUK,15,BZJ,di yonga wan kohn tu ih pa ahn seh pa gi mee fi mee shayr a di legisi
3444,LUK,15,BZJ,soh ih pa shayr op aal weh ih mi ga bitween di too bwai dehn
3445,LUK,15,BZJ,sohn dayz layta di yonga son put tugeda aala weh ih mi gat ahn gaahn da wahn nada konchri faar fahn hoahn ahn wen ih get deh ih ways owt aala ih moni pahn aal kaina doti livin
3446,LUK,15,BZJ,ahn afta ih don ways owt aala ih moni tingz geh soh bad deh dat peepl midi ded fi hongri ahn hihn staat tu feel di lik tu
3447,LUK,15,BZJ,soh ih gaahn werk fi wan a di peepl dehn fahn deh weh sen ahn da ih faam fi main pig
3448,LUK,15,BZJ,di bwai geh soh hongri dat ih akchwali midi tink bowt eet di food weh di pig dehn midi eet bot nobadi neva gi ahn notn
3449,LUK,15,BZJ,ahn wen ih kech op ihself ih seh luk humoch ting dehn peepl weh di werk fi mai pa ga fi eet
3450,LUK,15,BZJ,dehn ga nof fi stoan daag wid an ai deh ya soh di ded fi hongri
3451,LUK,15,BZJ,ah wahn get op ahn goh bak tu mi pa an ah wahn tel ahn pa ah mi sin gens gaad an ah sari fi weh ah du yoo tu
3452,LUK,15,BZJ,noh kaal mi yu son nohmoh kaa ah noh gud fi notn
3453,LUK,15,BZJ,mek ah bee laik wan a dehn man weh werk fi yu
3454,LUK,15,BZJ,soh ih get op ahn gaahn bak da ih pa
3455,LUK,15,BZJ,wail ih mi stil deh wahn gud wayz dong di road ih pa spat ahn di kohn ahn ih haat gaan owt tu ahn
3456,LUK,15,BZJ,ih ron tu ahn ahn hog ahn op tait tait ahn kis ahn
3457,LUK,15,BZJ,bot di bwai tel ahn seh pa ah mi sin gens gaad an ah sari fi weh ah du yoo tu
3458,LUK,15,BZJ,noh kaal mi yu son nohmoh kaa ah noh gud fi notn
3459,LUK,15,BZJ,bot ih pa tel di servant dehn mikays ahn bring di bes soot a kloaz ahn put it pan ahn
3460,LUK,15,BZJ,put wahn ring pahn ih finga ahn put aan shooz pahn ih fut
3461,LUK,15,BZJ,bring di kyaaf weh wi midi fatn op ahn kil it mek wi eet ahn selibrayt
3462,LUK,15,BZJ,dis da mai son weh mi gud az ded bot ih kohn bak tu laif
3463,LUK,15,BZJ,ih mi laas bot now wi gat ahn bak
3464,LUK,15,BZJ,soh dehn staat tu paati
3465,LUK,15,BZJ,now di oalda son mi deh da di plantayshan
3466,LUK,15,BZJ,az ih midi reech hoahn ih yehr myoozik ahn ih si peepl di daans
3467,LUK,15,BZJ,soh ih kaal wan a di servant dehn ahn aks ahn seh da weh di goh aan een deh
3468,LUK,15,BZJ,ih tel ahn seh yu breda kohn bak hoahn ahn soh yu pa kil di kyaaf weh wi midi fatn op sayka weh ih kohn bak sayf ahn song
3469,LUK,15,BZJ,di oalda breda geh soh beks ih rifyooz fi goh eena di hows
3470,LUK,15,BZJ,soh ih pa gaan owt fi koaks ahn fi kom een
3471,LUK,15,BZJ,bot ih ansa ih pa ahn seh fi soh lang ai deh ya di slayv fi yoo an ah neva yet gaahn gens weh yu tel mi
3472,LUK,15,BZJ,yu neva wan taim seh mek yu gi mi wahn lee yong goat mek ah ga wahn lee paati wid mi fren dehn
3473,LUK,15,BZJ,bot wen fi yoo son hihn kohn hoahn weh don ways owt aala yu moni pahn doti livin ahn ting yu ron gaahn kil di speshal kyaaf weh wi midi fatn op bot ih pa seh tu ahn son yoo aalwayz deh wid mi ahn evriting weh ah ga da fi yoo
3474,LUK,15,BZJ,soh wi mi hafu feel gud ahn selibrayt bikaa fi yoo breda weh mi gud az ded kohn bak tu laif
3475,LUK,15,BZJ,ih mi laas ahn wi get ahn bak
3476,LUK,16,BZJ,jeezas midi tel ih disaipl dehn seh dehn mi ga wahn sertn rich man weh mi haiya wahn man ahn put ahn in chaaj a evriting weh ih oan
3477,LUK,16,BZJ,afta wahn wail ih reech di baas ayz dat di man midi ways owt ih moni
3478,LUK,16,BZJ,soh di rich man sen kaal di man ahn aks ahn seh da weh dis ai di yehr bowt yoo
3479,LUK,16,BZJ,luk ya ah wahn hafu let yu goh bot fos ah waahn yu gi mi wahn ful ripoat pahn egzakli how yu spen mi moni
3480,LUK,16,BZJ,di man seh tu ihself hmm da weh ah wahn du now laik how dehn di faiya mi goh dig jrayn
3481,LUK,16,BZJ,cho ai noh schrang nof fi du dat ataal an ah shaym fi bayg
3482,LUK,16,BZJ,ahhaahn ah noa egzakli weh ah wahn du soh dat wen dehn faiya mi peepl wahn glad fi mek ah kohn liv wid dehn da dehn hows
3483,LUK,16,BZJ,soh wan bai wan ih sen kaal evribadi weh mi hoa ih baas
3484,LUK,16,BZJ,ih aks di fos wan da weh yoo hoa mai baas
3485,LUK,16,BZJ,di fos wan tel ahn seh ayt honjrid gyalan a aliv ail
3486,LUK,16,BZJ,ih tel da wan hori sidong ahn chaynj yu bil tu foa honjrid insted
3487,LUK,16,BZJ,den ih seh tu wahn neks wan ahn yoo humoch yoo hoa
3488,LUK,16,BZJ,da wan seh ai hoa ahn wan honjrid sak a flowa
3489,LUK,16,BZJ,ih seh tu da wan tek yu bil ahn chaynj it tu ayti
3490,LUK,16,BZJ,eevn doa di man neva aanis di rich man mi hafu admaiya ahn fi how ih mi yooz ih hed kaa wen ih kohn tu how dehn handl dehn bizniz di peepl dehn a dis werl moa braynziya dan di peepl weh serv gaad
3491,LUK,16,BZJ,ah di tel unu dis yu moni noh wahn laas fareva soh yooz wateva unu ga pahn dis ert fi bee wahn gud fren tu peepl ahn den gaad wahn glad fi gi unu wahn hoam op da hevn
3492,LUK,16,BZJ,unu si enibadi weh yu ku chros wid di lee ting dehn yu wahn ku chros wid di big ting dehn tu
3493,LUK,16,BZJ,ahn enibadi weh yu kyaahn chros wid di leelis a ting yu wahn kyaahn chros dehn wid di big ting dehn needa
3494,LUK,16,BZJ,ahn if dehn kyaahn chros unu fi handl richiz weh deh dong ya pahn dis ert den how enibadi wahn ku chros unu wid di kaina richiz weh deh da hevn
3495,LUK,16,BZJ,if dehn kyaahn chros unu fi handl ada peepl ting gud den nobadi wahn waahn gi unu notn fi unuself
3496,LUK,16,BZJ,no servant kyaahn serv too maasta
3497,LUK,16,BZJ,eeda yu wahn hayt wan ahn lov di neks er yu wahn rispek wan ahn kyaahn stan di neks wan
3498,LUK,16,BZJ,rait soh unu kyaahn serv gaad ahn moni sayhn taim
3499,LUK,16,BZJ,now wen di farisee dehn yehr aala dis dehn staat tu tek jeezas mek papishoh kaa dehn mi oanli lov moni
3500,LUK,16,BZJ,soh jeezas tel dehn seh unu laik luk gud fronta peepl bot gaad noa egzakli weh deh eena unu haat
3501,LUK,16,BZJ,yu si di ting dehn weh peepl tink wot soh moch
3502,LUK,16,BZJ,wel gaad oanli fain dehn disgostin op til di taim wen jan di baptis kohn peepl yoostu liv bai moaziz laa ahn bai weh di oal taim prafit dehn doz preech
3503,LUK,16,BZJ,sins den di gud nyooz bowt gaad kingdom di get owt ahn now evribadi di du dehn bes fi bee paat a fi hihn kingdom
3504,LUK,16,BZJ,bot dat noh meen seh moaziz laa noh impoatant agen yu noh
3505,LUK,16,BZJ,no az lang az hevn ahn ert stil deh di leelis leta er eevn wan lee dat eena di laa noh wahn geh jrap
3506,LUK,16,BZJ,enibadi weh divoas dehn waif ahn marid tu wahn neks uman di liv eena sin
3507,LUK,16,BZJ,ahn di man weh marid tu wahn uman weh divoas di liv eena sin tu
3508,LUK,16,BZJ,den jeezas seh yu mi ga dis sertn rich man weh doz jres op eena di bes kloaz weh moni kuda mi bai ahn ih mi ga evriting weh yu kuda mi tink bowt fi eet evri day
3509,LUK,16,BZJ,dehn mi ga wahn poa poa man weh mi nayhn lazaros weh mi ful op a soar aal oava ih badi
3510,LUK,16,BZJ,dehn yoostu put ahn fi lidong da dis rich man gayt
3511,LUK,16,BZJ,di poa man mi soh hongri dat ih eevn wuda mi setl fi di skraypinz fahn di rich man taybl
3512,LUK,16,BZJ,daag yoostu kohn lik op ih soar dehn anaal
3513,LUK,16,BZJ,wel ih soh hapm dat di poa man ded ahn di aynjel dehn kehr ahn wehpaa aybraham deh
3514,LUK,16,BZJ,di rich man ded tu ahn ih peepl dehn beri hihn
3515,LUK,16,BZJ,di rich man gaahn da hel ahn ih mi dehdeh eena taament
3516,LUK,16,BZJ,ih luk way op ahn ih si lazaros weh ih mi deh rait saida aybraham
3517,LUK,16,BZJ,ih hala owt faada aybraham sari fi mi noh
3518,LUK,16,BZJ,sen lazaros fi dip di tip a ih finga eena waata ahn kohn kool mi tong
3519,LUK,16,BZJ,aiy ah kyaahn tek dis faiya nohmoh bot aybraham tel ahn seh son memba eena fi yoo laiftaim yoo mi ga tingz gud ahn lazaros mi ga tingz bad
3520,LUK,16,BZJ,bot now dehn di komfert hihn ahn now yoo da di wan weh di ponish
3521,LUK,16,BZJ,bisaidz wahn big gyap deh bitween weh wee deh ahn weh yoo deh soh dat nobadi fahn ya kyaahn goh kraas tu weh unu deh ner non a unu kyaahn kohn wehpaa wee deh
3522,LUK,16,BZJ,di rich man seh den ah bayg yu faada aybraham pleez sen ahn da mi pa hows kaa ah ga faiv breda an ah waahn lazaros waan dehn mek dehn noh en op eena disya taament wen dehn ded
3523,LUK,16,BZJ,aybraham ansa ahn seh dehn ga aala di ting dehn weh moaziz ahn di prafit dehn mi rait eena di skripcha fi waan dehn
3524,LUK,16,BZJ,mek dehn lisn tu dehn
3525,LUK,16,BZJ,di rich man seh no faada aybraham
3526,LUK,16,BZJ,dehn noh wahn lisn tu dehn
3527,LUK,16,BZJ,bot if sohnbadi goh tu dehn fahn di ded dehn wahn ton fahn dehn sin dehn
3528,LUK,16,BZJ,aybraham tel ahn seh if yu breda dehn noh lisn tu moaziz ahn di prafit dehn den eevn if sohnbadi kom op fahn di ded dehn stil noh wahn lisn tu dehn needa
3529,LUK,17,BZJ,jeezas seh tu ih disaipl dehn temtayshan fi sin wahn aalwayz deh bot di persn weh mek sohnbadi els sin wahn eena big chrobl
3530,LUK,17,BZJ,ih wuda beta fi dehn if dehn tai wahn big hevi rakstoan rong dehn nek ahn chroa dehn da see dan fi hihn mek eni wan a dehn lee pikni ya du di rang ting
3531,LUK,17,BZJ,soh wach yuself now
3532,LUK,17,BZJ,if eni a yu brada du eniting rang tel ahn bowt it
3533,LUK,17,BZJ,if ih sari fi weh ih du ahn ih waahn chaynj ih wayz den yu mos fagiv ahn
3534,LUK,17,BZJ,eevn if ih du eniting fi hert yu sebm taim eena wan day ahn ih kohn tu yu evri taim ahn seh ah noh wahn du it agen stil fagiv ahn
3535,LUK,17,BZJ,di apasl dehn seh tu jeezas laad gi wi moa fayt
3536,LUK,17,BZJ,di laad tel dehn seh if unu ga fayt di saiz a wahn lee chinchi mostad seed unu wahn ku tel dis big beriz chree root op yuself ahn plaant yuself eena di see ahn ih wahn obay yu
3537,LUK,17,BZJ,sopoaz wan a unu ga wahn servant weh jos kom een fahn plow yu feel er tek kayr a sheep
3538,LUK,17,BZJ,yu tink yu wuda tel ahn seh hori kohn ahn tek yu plays da di taybl
3539,LUK,17,BZJ,no insted yu wahn tel ahn seh kohn kohn fiks tee fi mi
3540,LUK,17,BZJ,put aan yu aypran ahn ten tu mi mek ah eet ahn jrink den aftawodz yoo ku eet ahn jrink tu
3541,LUK,17,BZJ,yu noh eevn wahn tank ahn fi du weh yu tel ahn
3542,LUK,17,BZJ,rait soh wid unu wen unu don du evriting weh unu get aadaz fi du unu fi seh wee da jos aadineri servant wee oanli du weh da wi jooti
3543,LUK,17,BZJ,wen jeezas mi deh pahn di way tu jeroosalem ih midi paas chroo di ayrya bitween samayrya ahn gyalilee
3544,LUK,17,BZJ,az ih midi goh eena wahn vilij ten man weh mi ga leprosi midi kohn tuwaadz ahn
3545,LUK,17,BZJ,dehn stap wahn lee wayz fahn jeezas ahn hala tu ahn seh teecha sari fi wi noh wen jeezas si di man dehn ih tel dehn seh goh shoa unuself tu di prees dehn ahn si if unu noh geh heel
3546,LUK,17,BZJ,ahn az dehn midi goh lang dehn skin geh kleen kleen kleen
3547,LUK,17,BZJ,den wen wan a dehn noatis dat ih geh heel ih ton bak ahn staat tu prayz gaad haadwan
3548,LUK,17,BZJ,ih chroa dong ihself flat da jeezas fut ahn tank ahn
3549,LUK,17,BZJ,ahn fi si ih dami wahn samaritan tu
3550,LUK,17,BZJ,jeezas aks da neva ten a unu geh heel
3551,LUK,17,BZJ,soh weh di neks nain deh
3552,LUK,17,BZJ,da oanli dis man ya weh da wahn farina noa fi kohn bak kohn prayz gaad
3553,LUK,17,BZJ,den jeezas tel di man get op ahn goh yu way
3554,LUK,17,BZJ,sayka yu fayt yu heel
3555,LUK,17,BZJ,now wahn taim di farisee dehn aks jeezas seh da wen gaad wahn kohn kohn set op fi hihn kingdom
3556,LUK,17,BZJ,jeezas ansa dehn laik dis di way how gaad wahn rool ih peepl dehn yu wahn kyaahn seet wid yu aiy
3557,LUK,17,BZJ,nobadi noh wahn ku seh si gaad kingdom deh ya er ih dehdeh
3558,LUK,17,BZJ,kaa gaad di rool rait eensaida unu
3559,LUK,17,BZJ,den jeezas seh tu ih disaipl dehn di day wahn kohn wen unu wahn lang fi spen eevn wan day wid di son a man bot unu wahn kyaahn du it
3560,LUK,17,BZJ,peepl wahn tel unu si ahn deh er si ahn ya noh stodi dehn ataal
3561,LUK,17,BZJ,wen di son a man kohn bak dehn wahn ku si ahn playn playn jos laik how dehn ku si laitnin di flash fahn wan en a di skai tu di neks
3562,LUK,17,BZJ,bot fos ih wahn hafu sofa wahn lata ting ahn dis jenarayshan wahn rijek ahn
3563,LUK,17,BZJ,sayhn laik how ting mi stan eena noawa dayz da rait soh ih wahn bee wen di son a man kohn bak
3564,LUK,17,BZJ,peepl midi eet op ahn jrink op ahn dehn midi geh marid ahn soh rait op tu di veri day wen noawa gaan eena di aak ahn den di flod kohn ahn dischrai aala dehn
3565,LUK,17,BZJ,sayhn way eena lat dayz dehn midi eet op ahn jrink op ahn di bai ahn sel ahn di du dehn lee faamin ahn di bil hows
3566,LUK,17,BZJ,bot pahn di day wen lat lef sadam faiya ahn brimstoan rayn dong fahn hevn ahn dischrai aala dehn
3567,LUK,17,BZJ,da rait soh ih wahn bee wen di son a man kohn bak
3568,LUK,17,BZJ,da day deh if enibadi deh pahn dehn howstap ahn dehn ga eni bilanginz eensaida dehn hows noh mek dehn eevn tink bowt goh bak een goh get it
3569,LUK,17,BZJ,rait soh if enibadi deh owt eena dehn feel di werk dehn noh fi eevn tink bowt goh bak hoahn goh geh notn
3570,LUK,17,BZJ,memba weh hapm tu lat waif enibadi weh fait fi heng aan tu dehn oan laif wahn en op di laas it bot enibadi weh giv op dehn laif fi sayka mee wahn sayv it
3571,LUK,17,BZJ,ah tel unu da sayhn nait too peepl wahn di sleep eena wan bed wan a dehn wahn geh tek weh ahn di neks wan wahn geh lef bihain
3572,LUK,17,BZJ,too laydi wahn di grain weet tugeda wan a dehn wahn geh tek weh ahn di neks wan wahn geh lef
3573,LUK,17,BZJ,too man wahn di werk eena di feel dehn wahn kehr weh wan ahn di ada wan wahn geh lef bihain
3574,LUK,17,BZJ,di disaipl dehn aks jeezas seh laad da wehpaa dis wahn hapm
3575,LUK,17,BZJ,jeezas tel dehn seh eniway wehpaa ded badi deh da rait dehsoh jranko wahn gyada
3576,LUK,18,BZJ,den jeezas tel dehn wahn lee stoari fi shoa dehn dat dehn fi aalwayz pray ahn noh giv op
3577,LUK,18,BZJ,ih seh eena wahn sertn siti dehn mi ga dis joj weh neva ga no rispek fi nobadiih neva eevn mi frayd fi gaad
3578,LUK,18,BZJ,wahn wido mi liv da da sayhn siti ahn ih stodi midi kohn da di joj ahn di tel ahn seh ah waahn jostis gens mi enimi
3579,LUK,18,BZJ,fi wahn wail di joj rifyooz ahn bot aftawodz ih seh tu ihself ai noh frayd fi gaad an ai noh ga no rispek fi nobadi bot stil dis wido stay di bog mi soh ah wahn gi ahn di jostis weh ih waahn jos soh ih noh wayr mi owt weh ih stodi di kohn di bayg mi ahn di bayg mi
3580,LUK,18,BZJ,ahn den di laad seh unu yehr weh dis joj seh
3581,LUK,18,BZJ,hihn wikid ahn ih stil gi di laydi weh ih waahn
3582,LUK,18,BZJ,unu noh tink seh gaad wahn gi jostis tu dehn wan weh hihn pik owt fi ihself dehn wan weh kaal owt tu ahn day ahn nait
3583,LUK,18,BZJ,unu tink seh gaad wahn tek lang fi help dehn
3584,LUK,18,BZJ,ah tel unu ih wahn gi dehn jostis kwikwan
3585,LUK,18,BZJ,bot wen di son a man kohn bak ah wanda humoch peepl ih wahn fain pahn di ert weh ga fayt
3586,LUK,18,BZJ,dehn mi ga sohn peepl weh mi reeli tink seh dehn mi schrayt wid gaad ahn weh midi luk dong pahn evribadi els soh jeezas tel dehn dis parabl too man gaan op da di templ fi pray
3587,LUK,18,BZJ,wan dami wahn farisee ahn di neks wan dami wahn taks kalekta
3588,LUK,18,BZJ,di farisee gaahn stan op bai ihself ahn staat tu pray laik dis gaad ah tank yu dat ai noh stan laik ada peepl weh teef ahn du aal kaina bad ting ahn weh sleep rong er noh eevn laik dis teefin taks kalekta ya
3589,LUK,18,BZJ,ai faas too taim fi di week an ah gi ten persent a aala di moni weh ah mek
3590,LUK,18,BZJ,bot di taks kalekta midi stan op way da bak ahn ih neva eevn waahn lif op ih aiy fi luk op da hevn
3591,LUK,18,BZJ,ih nak ih ches fi shoa ih mi sari fi ih sin
3592,LUK,18,BZJ,ih seh gaad ga mersi pahn mi
3593,LUK,18,BZJ,ai da wahn sina
3594,LUK,18,BZJ,jeezas seh ah tel unu wen di taks kalekta gaahn hoahn hihn mi stan gud wid gaad bot noh di ada wan
3595,LUK,18,BZJ,unu si enibadi weh prayz op dehn oanself wahn geh bring dong
3596,LUK,18,BZJ,ahn enibadi weh hombl dehnself wahn geh big op
3597,LUK,18,BZJ,now peepl midi bring dehn lee baybi tu jeezas fi mek ih put ih han pahn dehn fi bles dehn
3598,LUK,18,BZJ,wen di disaipl dehn si dat dehn taak tu dehn shaapwan ahn tel dehn noh fi bada ahn
3599,LUK,18,BZJ,bot jeezas kaal di pikni dehn tu ahn ahn ih tel di disaipl dehn seh mek di lee pikni dehn kohn tu mi
3600,LUK,18,BZJ,noh stap dehn kaa peepl weh waahn bee paat a gaad kingdom hafu stan jos laik lee pikni
3601,LUK,18,BZJ,ah di tel unu di chroot enibadi weh noh kohn tu gaad laik wahn lee pikni wahn neva bee paat a gaad kingdom
3602,LUK,18,BZJ,now wahn sertn jooish rilijos leeda aks jeezas seh mi gud teecha da weh ah ku du fi geh fi liv wid gaad fareva
3603,LUK,18,BZJ,jeezas aks ahn seh da wai yoo di kaal mee gud
3604,LUK,18,BZJ,nobadi noh gud oanli gaad wan gud
3605,LUK,18,BZJ,yoo noa weh di komanment dehn seh yu noh fi cheet pahn yu hozban er yu waif yu noh fi komit merda yu noh fi teef yu noh fi tel lai pahn nobadi ahn yu mos aana yu ma ahn yu pa
3606,LUK,18,BZJ,di leeda seh ai di du aala dehn ting deh fahn ai da lee bwai
3607,LUK,18,BZJ,wen jeezas yehr ih seh dat ih seh tu ahn oanli wan ting lef fi yu du now den
3608,LUK,18,BZJ,sel evriting weh yu ga ahn gi di poa di moni den yu wahn ga chreja eena hevn
3609,LUK,18,BZJ,wen yu don du dat den yu kohn ahn fala mi
3610,LUK,18,BZJ,bot wen di leeda yehr dis ih geh sad sad kaa hihn mi doti rich
3611,LUK,18,BZJ,wen jeezas si dat di man geh sad ih seh ai ih oanli haad fi rich peepl get eena gaad kingdom
3612,LUK,18,BZJ,akchwali ih eeziya fi wahn kyamil paas chroo di aiy a wahn needl dan fi wahn rich man get eena gaad kingdom
3613,LUK,18,BZJ,dehn wan weh yehr dis aks jeezas seh wel da hoo ku geh sayv den
3614,LUK,18,BZJ,bot jeezas seh weh impasabl wid man pasabl wid gaad
3615,LUK,18,BZJ,den peeta tel ahn seh si wee lef evriting weh wi mi ga soh dat wee ku fala yoo
3616,LUK,18,BZJ,jeezas tel dehn seh ah di tel unu di chroot enibadi weh lef hows er waif er breda er ma ahn pa er pikni sayka weh dehn waahn bee paat a gaad kingdom wahn geh bak lat moa ting eena dis laif
3617,LUK,18,BZJ,eena di werl weh di kohn dehn wahn liv wid gaad fareva
3618,LUK,18,BZJ,jeezas kehr di twelv disaipl dehn wan said ahn tel dehn seh lisn wi gwehn op da jeroosalem ahn evriting weh di oal taim prafit dehn mi rait bowt di son a man wahn kohn chroo
3619,LUK,18,BZJ,dehn wahn han ahn oava tu peepl weh da noh joo weh wahn tek ahn mek papishoh
3620,LUK,18,BZJ,dehn wahn insolt ahn op ahn spit pan ahn
3621,LUK,18,BZJ,dehn wahn flag ahn ahn den dehn wahn kil ahn bot chree dayz layta ih wahn rayz op bak fahn di ded
3622,LUK,18,BZJ,di disaipl dehn neva andastan wan ting bowt weh jeezas midi seh
3623,LUK,18,BZJ,di meenin mi haid fahn dehn ahn dehn neva noa weh ih midi taak bowt
3624,LUK,18,BZJ,az jeezas midi geh kloas tu jeriko wahn blain man midi sidong da di roadsaid di bayg
3625,LUK,18,BZJ,wen ih yehr di naiz a di krowd di paas ih aks weh midi goh aan
3626,LUK,18,BZJ,dehn tel ahn seh jeezas fahn nazaret di paas
3627,LUK,18,BZJ,di blain man hala owt jeezas yoo weh da dayvid son ga piti pahn mi di peepl dehn weh mi deh fronta ahn tel di blain man fi shet op ih mowt bot hihn hala haada seh dayvid son ga piti pahn mi noh jeezas stap ahn aada dehn fi bring di blain man tu ahn
3628,LUK,18,BZJ,wen ih kohn kloas tu ahn jeezas aks di man da weh ah ku du fi yu
3629,LUK,18,BZJ,di man ansa ahn seh laad ah waahn si
3630,LUK,18,BZJ,jeezas tel ahn seh geh yu sait bak den
3631,LUK,18,BZJ,sayka yu fayt yu geh heel
3632,LUK,18,BZJ,sayhn taim di blain man geh bak ih sait ahn ih staat tu fala jeezas ahn ih midi prayz gaad
3633,LUK,18,BZJ,wen evribadi si weh hapm dehn staat tu prayz gaad tu
3634,LUK,19,BZJ,ahn soh wen jeezas reech jeriko ahn midi paas chroo wahn man weh nayhn zakeeyos mi dehdeh
3635,LUK,19,BZJ,hihn dami wan a di big taim taks kalekta dehn ahn ih mi ga wahn lata moni
3636,LUK,19,BZJ,hihn mi waahn si hoo dami dis jeezas bot ih mi soh shaat ih kudn si ahn chroo di lata peepl dehn
3637,LUK,19,BZJ,soh ih ron hed ahn ih klaim op pahn wahn sikamoa fig chree fi si ahn kaa jeezas mi wahn paas rait deh
3638,LUK,19,BZJ,wen jeezas reech wehpaa zakeeyos mi deh ih luk op eena di chree ahn seh tu ahn zakeeyos hori op ahn kohn dong kaa ah wahn hafu stay da yu hows tudeh
3639,LUK,19,BZJ,soh ih hori op ahn kohn dong kaa ih mi oanli tu glad fi mek jeezas stay da ih hows
3640,LUK,19,BZJ,wen di peepl dehn si dis dehn staat tu grombl ahn seh ih gaahn gaahn stay da wahn sina hows bot zakeeyos stan op ahn seh tu jeezas yu noa wat laad
3641,LUK,19,BZJ,ah wahn gi haaf a aal weh ah ga tu di poa ahn if ah oava chaaj peepl pahn taks ah wahn gi dehn bak foa taim weh ah chaaj dehn
3642,LUK,19,BZJ,jeezas ansa ahn seh tudeh tudeh gaad wahn fagiv dis man ahn ih famili kaa ih bileev gaad jos laik how ih graytgraytgraytgranfaada aybraham mi bileev ahn
3643,LUK,19,BZJ,yu si di son a man kohn fi luk fi dehn wan weh laas soh dat ih ku sayv dehn
3644,LUK,19,BZJ,wail di peepl dehn midi lisn tu dis jeezas gaan aan fi tel dehn wahn parabl
3645,LUK,19,BZJ,ih mi deh kloas jeroosalem ahn di peepl dehn don midi tink dat gaad mi wahn kohn set op ih kingdom wen dehn reech deh
3646,LUK,19,BZJ,soh ih seh wahn man weh mi hai op eena sosaiyati gaahn da farin soh dat dehn ku mek ahn king ahn den ih mi wahn kohn bak
3647,LUK,19,BZJ,soh bifoa ih gaan ih kaal ten a ih servant dehn ahn gi eech a dehn di sayhn amonk a moni
3648,LUK,19,BZJ,ih tel dehn seh ah waahn unu inves dis moni fi mi til ah kohn bak
3649,LUK,19,BZJ,bot ih oan peepl dehn mi hayt ahn soh dehn sen sohn peepl da di konchri weh ih mi gwehn fi tel dehn seh wee noh waahn dis man bee fi wee king ataal bot ih ton king eniway ahn ih kohn bak hoahn
3650,LUK,19,BZJ,den ih sen fi di servant dehn weh ih mi gi di moni tu fi fain owt weh kaina prafit dehn mek
3651,LUK,19,BZJ,di fos wan seh si sa
3652,LUK,19,BZJ,ai dobl di moni weh yoo gi mee di king seh yu du gud yu da wahn gud servant yu shoa mi seh yu ku handl lee bit a moni soh ah wahn put yu in chaaj a ten siti
3653,LUK,19,BZJ,di sekant wan kohn ahn seh maasta yu si di moni weh yu mi gi mi
3654,LUK,19,BZJ,wel ah mek haaf a di amonk moa pahn tap a it di king tel ahn seh aarait yoo tek chaaj a faiv siti den
3655,LUK,19,BZJ,den wahn nada servant kohn ahn seh sa si yu moni ya
3656,LUK,19,BZJ,ah rap it op eena wahn hanki ahn haid it
3657,LUK,19,BZJ,ah mi frayd fi yu kaa yoo da wahn haad man
3658,LUK,19,BZJ,yu tek owt weh yu neva put een ahn yu reep wehpaa yu neva plaant
3659,LUK,19,BZJ,di king tel ahn seh ah wahn joj yu bai weh yu seh yu wikid servant yu yu mi noa dat ai da wahn haad man weh tek owt weh ah noh put een an ah reep weh ah noh plaant
3660,LUK,19,BZJ,wai yu neva put mi moni da bank den
3661,LUK,19,BZJ,ah kuda mi at lees kalek inchres pan it wen ah kohn bak
3662,LUK,19,BZJ,den ih tel dehn wan weh mi deh rong tek weh di moni weh ah mi gi hihn ahn gi di wan weh dobl ih moni dehn tel ahn seh bot sa hihn don ga wahn lat aredi
3663,LUK,19,BZJ,den di king seh ah di tel yu dat evribadi weh don ga wahn geh moa bot fi dehn wan weh noh ga notn eevn weh dehn ga wahn geh tek weh fahn dehn
3664,LUK,19,BZJ,bot aal laik dehn wan weh noh laik mi ahn neva waahn mek ah bee king oava dehn bring dehn ahn kil dehn rait ya fronta mi
3665,LUK,19,BZJ,wen jeezas don seh aala dehn ting ih gaahn hed fi goh op da jeroosalem
3666,LUK,19,BZJ,wen ih mi nayli reech betfayj ahn betani weh dami too vilij weh mi deh bai di hil weh nayhn di mongt a alivz ih sen too a ih disaipl dehn hed ahn ih tel dehn seh unu goh da di vilij weh deh lee wayz hed
3667,LUK,19,BZJ,az unu get deh unu wahn fain wahn yong dongki tai op weh nobadi neva raid pahn yet
3668,LUK,19,BZJ,loos ahn ahn bring ahn ya
3669,LUK,19,BZJ,if enibadi aks unu wai unu di loos ahn tel dehn di laad need ahn
3670,LUK,19,BZJ,soh dehn gaan ahn fain di dongki jos laik how jeezas mi tel dehn
3671,LUK,19,BZJ,wen dehn midi loos ahn di oana dehn seh ey da weh unu di loos da dongki fa
3672,LUK,19,BZJ,dehn seh di laad need ahn
3673,LUK,19,BZJ,soh dehn bring ahn tu jeezas ahn chroa dehn jakit ahn ting pahn di dongki bak ahn mek jeezas sidong pan it
3674,LUK,19,BZJ,az ih midi goh lang di peepl dehn jos staat tu chroa dong dehn jakit ahn ting pahn di road fi mek jeezas raid pan
3675,LUK,19,BZJ,az soon az ih midi geh kloas tu di road weh goh dong fahn di mongt a alivz tu jeroosalem di hoal krowd a peepl weh midi fala ahn staat tu mek lata naiz di prayz gaad sayka aala di mirakl dehn weh dehn mi si jeezas du
3676,LUK,19,BZJ,dehn hala gaad bles di king weh kom eena di naym a di laad
3677,LUK,19,BZJ,hihn mek pees kohn dong fahn hevn
3678,LUK,19,BZJ,mek wi aana gaad weh deh hai op eena hevn bot som a di farisee dehn weh mi deh eena di krowd seh teecha mek dehn peepl weh di fala yu stap seh dehn ting hyaa bot jeezas tel dehn seh if dehn shet op den di stoan dehn wahn staat tu hala now az dehn midi geh kloas jeroosalem jeezas si di siti ahn ih staat tu baal oava it
3679,LUK,19,BZJ,ih seh aiy jeroosalem da wahn piti unu noh noa weh wuda gi unu pees tudeh day bot now pees di haid fahn unu
3680,LUK,19,BZJ,di day wahn kohn wen yu enimi dehn wahn bil wahn waal rong yu ahn fens yu een dehn wahn kloaz een pahn yu pahn aal said
3681,LUK,19,BZJ,dehn wahn mash yu dong tu di grong ahn kil yu pikni dehn weh deh baka di waal
3682,LUK,19,BZJ,dehn noh eevn wahn mek wan stoan lef pahn tap a di ada wan kaa wen gaad mi kohn fi sayv unu unu neva pay ahn no main
3683,LUK,19,BZJ,den jeezas gaahn da di templ yaad ahn wail owt aala dehn wan weh midi bai ahn sel eena di yaad
3684,LUK,19,BZJ,ih tel dehn seh di skripcha seh mai hows sopoas tu bee wahn plays fi pray bot unu ton ahn intu wahn hengowt fi teef
3685,LUK,19,BZJ,afta dat ih staat tu teech evri day eena di templ bot di cheef prees dehn ahn dehn wan weh teech di jooish laa lang wid di peepl dehn leeda dehn midi luk fi wahn way how fi kil ahn
3686,LUK,19,BZJ,bot dehn kudn fain no way fi du it kaa di peepl dehn midi lisn wid aal dehn ayz tu evriting weh ih mi ga fi seh
3687,LUK,20,BZJ,wahn day wail jeezas mi deh da di templ yaad di teech di peepl dehn ahn di preech di gud nyooz di cheef prees dehn ahn dehn wan weh teech di jooish laa ahn di jooish leeda dehn kom op tu ahn ahn aks ahn seh tel wi da weh atariti yoo ga fi du dehnya ting ya
3688,LUK,20,BZJ,da hoo gi yoo dis atariti
3689,LUK,20,BZJ,jeezas ansa dehn seh mek ai aks unu wahn kweschan tu
3690,LUK,20,BZJ,tel mi da weh jan di baptis geh di atariti fi baptaiz peeplfahn gaad er fahn man
3691,LUK,20,BZJ,ansa mi dat dehn taak it oava monks dehnself ahn seh if wi seh da fahn gaad den ih wahn aks wi den wai unu neva bileev ahn den
3692,LUK,20,BZJ,bot if wi seh da fahn man di peepl dehn wahn stoan wi tu det kaa dehn bileev seh dat jan dami wahn prafit
3693,LUK,20,BZJ,soh dehn ansa jeezas seh wee noh noa hoo gi jan di atariti fi baptaiz peepl
3694,LUK,20,BZJ,jeezas tel dehn seh wel ai noh wahn tel unu da hoo gi mee di atariti fi du dehnya ting needa
3695,LUK,20,BZJ,den jeezas gaahn hed ahn tel di peepl dehn dis parabl wahn man plaant owt wahn pees a lan wid grayp ahn rent it owt tu sohn faama ahn ih gaahn weh fi wahn lang taim
3696,LUK,20,BZJ,wen di taim kohn fi pik di grayp dehn di oana a di lan sen ih servant dehn fi kalek fi hihn shayr a di krap fahn di faama dehn
3697,LUK,20,BZJ,bot di faama dehn beet ahn op bad ahn sen ahn bak wid ih too lang han di heng dong da ih said
3698,LUK,20,BZJ,di oana sen wahn nada servant bot dehn beet hihn tu ahn shaym ahn bad ahn sen ahn weh widowt notn
3699,LUK,20,BZJ,ih sen wahn terd servant ahn di faama dehn beet hihn bad ahn pich ahn owta di plays
3700,LUK,20,BZJ,den di oana a di lan seh da weh ah wahn du now
3701,LUK,20,BZJ,ah wahn sen mi son weh ah lov
3702,LUK,20,BZJ,maybi dehn wahn rispek hihn bot cho wen di faama dehn si di man son dehn seh monks dehnself dis da di wan weh wahn inherit evriting
3703,LUK,20,BZJ,mek wi kil hihn den evriting wahn bee fi wee soh dehn pich di oana son aafa di lan ahn kil ahn
3704,LUK,20,BZJ,soh da weh unu tink di oana wahn du wid dehn faama
3705,LUK,20,BZJ,ih wahn kohn kohn kil aala dehn ahn rent owt di lan tu sohn ada faama
3706,LUK,20,BZJ,wen di peepl dehn yehr dis dehn seh hmm wee hoap dat neva hapm jeezas luk schrayt pahn dehn ahn seh wel den tel mi weh di skripcha mi meen wen ih seh di stoan weh di bilda dehn neva tink mi wot notn ton owt fi bee di kaanastoan weh da di moas impoatant wan owta aala dehn
3707,LUK,20,BZJ,yu si evribadi weh bok dehn fut pahn datdeh stoan wahn geh brok op eena peesiz ahn enibadi weh da stoan jrap pan wahn geh mash op fain laik powda
3708,LUK,20,BZJ,da sayhn taim dehn wan weh teech di laa ahn di cheef prees dehn midi chrai fain wahn way fi ares jeezas kaa dehn mi wel noa seh dat wen jeezas midi tel dehn da lee stoari bowt di wikid faama dehn ih midi taak bowt dehn
3709,LUK,20,BZJ,bot dehn mi frayd fi weh di peepl dehn mi wahn du if dehn mi ares ahn
3710,LUK,20,BZJ,soh dehn midi kip wahn kloas aiy pahn jeezas
3711,LUK,20,BZJ,dehn sen sohn spai weh midi priten fi bee hoali ahn raichos fi chrai kech ahn eena sohnting weh ih seh soh dat dehn kuda ton ahn oava tu di roaman govna weh mi ga di powa fi ares ahn
3712,LUK,20,BZJ,soh di spai dehn kweschan jeezas seh teecha wee noa seh dat yoo oanli taak ahn preech weh rait ahn yu chreet evribadi sayhn way noh kay da hoo dehn ahn yoo teech di chroot bowt how gaad waahn peepl fi liv
3713,LUK,20,BZJ,soh tel wi weh yoo tink
3714,LUK,20,BZJ,ih rait fi wee pay taks tu seeza er nat
3715,LUK,20,BZJ,jeezas mi don si chroo dehn toofaystidnis lang taim soh ih tel dehn seh shoa mi wahn silva moni
3716,LUK,20,BZJ,da hoofa hed ahn hoofa naym deh pan it
3717,LUK,20,BZJ,dehn ansa seh seeza
3718,LUK,20,BZJ,jeezas tel dehn seh den gi seeza weh bilangz tu seeza ahn gi gaad weh bilangz tu gaad
3719,LUK,20,BZJ,dehn kudn chrik ahn eena notn weh ih mi seh fronta di peepl dehn
3720,LUK,20,BZJ,dehn mi soh shak bowt how jeezas ansa dehn dat dehn mi hafu shet op dehn mowt
3721,LUK,20,BZJ,afta dat sohn sadyusee gaahn da jeezas
3722,LUK,20,BZJ,dehndeh da wahn groop a peepl weh noh bileev dat nobadi wahn rayz op bak afta dehn don ded
3723,LUK,20,BZJ,wel dehn gaahn da jeezas ahn aks ahn dis kweschan teecha moaziz mi rait wahn laa fi wi weh seh dat if wahn man breda ded lef ih waif bot ih neva ga no pikni wid ahn da man fi marid tu ih ded breda wido ahn ga pikni wid ahn soh dat ih ku kehr aan ih breda naym
3724,LUK,20,BZJ,now yu mi ga sebm breda di fos wan marid tu wahn laydi ahn ded widowt ga no pikni wid ahn den di sekant wan marid ih breda wido den hihn ded ahn di terd wan ton rong ahn marid di sayhn laydi
3725,LUK,20,BZJ,ahn rait soh ih gaan aan til aal sebm breda ded ahn non a dehn neva did ga no pikni
3726,LUK,20,BZJ,wel pahn di en di laydi shee ded tu
3727,LUK,20,BZJ,soh wen di day kohn fi ded peepl kohn bak tu laif hoofa waif shee wahn bee laik how di hoal sebm a dehn mi marid tu ahn
3728,LUK,20,BZJ,soh jeezas tel dehn seh peepl weh liv pahn dis ert now geh marid
3729,LUK,20,BZJ,bot dehn wan weh gaad gi di rait fi rayz op bak fahn di ded ahn goh da hevn noh wahn hafu wori bowt marid kaa dehn taim deh nobadi wahn di geh marid tu nobadi
3730,LUK,20,BZJ,dehn wahn kyaahn ded agen needa kaa dehn wahn bee jos laik di aynjel dehn
3731,LUK,20,BZJ,dehn da gaad pikni dehn laik how dehn rayz op bak fahn di ded
3732,LUK,20,BZJ,ahn moaziz ihself proov dat peepl wahn rayz op bak fahn di ded kaa wen ih rait bowt di bush weh midi bon ih taak bowt di gaad weh aybraham ahn aizak ahn jaykop wership
3733,LUK,20,BZJ,hihn da noh di gaad a ded peepl bot ih da di gaad a peepl weh livin
3734,LUK,20,BZJ,yu si az faar az gaad kansaan evribadi livin
3735,LUK,20,BZJ,den som a dehn wan weh teech di jooish laa seh teecha weh yu seh song gud
3736,LUK,20,BZJ,ahn nat anada soal mi dayr aks jeezas wahn nada kweschan
3737,LUK,20,BZJ,den jeezas aks dehn seh how kom dehn seh dat di krais wahn kohn fahn king dayvid famili lain
3738,LUK,20,BZJ,kaa dayvid ihself seh rait eena saamz di laad tel mai laad seh sidong rait ya pahn mi rait han said til ah put yu enimi dehn anda yu fut laik wahn futstool
3739,LUK,20,BZJ,soh if dayvid mi kaal di krais laad den da how di mesaiya ku kohn dong chroo dayvid famili lain
3740,LUK,20,BZJ,dis da weh jeezas tel ih disaipl dehn soh dat evribadi ku yehr kyaaful a dehn wan weh teech di laa
3741,LUK,20,BZJ,dehn laik waak rong eena lang roab ahn dehn laik wen evribadi di hayl dehn op owta schreet
3742,LUK,20,BZJ,dehn aalwayz waahn di kak op rait da front seet da di sinagag dehn er da bankwit ahn soh
3743,LUK,20,BZJ,dehn swindl dehn poa lee wido owta dehn hows ahn lat den dehn wahn ton rong ahn seh sohn lang pryaaz jos fi shoa aaf
3744,LUK,20,BZJ,dehndeh teecha dehn wahn geh ponish moa dahn enibadi els
3745,LUK,21,BZJ,wen jeezas luk op ih si di rich peepl dehn di put dehn gif eena di kalekshan baks da di templ
3746,LUK,21,BZJ,ih noatis dat wahn poa lee wido jrap een too wan sehn
3747,LUK,21,BZJ,jeezas seh ah di tel unu di chroot dis poa wido put een moa dahn aala di ada peepl dehn
3748,LUK,21,BZJ,yu si aala dehn peepl gi fi dehn gif owta di lat weh dehn ga
3749,LUK,21,BZJ,bot eevn eena aala ih poanis shee gi aal weh ih mi ga fi liv pan
3750,LUK,21,BZJ,som a ih disaipl dehn midi taak bowt di templ how ih mi dekorayt op wid aal kaina priti stoan ahn wid di gif dehn weh peepl mi bring fi gi gaad
3751,LUK,21,BZJ,bot jeezas seh unu si aala dehn ting ya
3752,LUK,21,BZJ,wel di taim wahn kohn wen aala dehn wahn geh nak dong flat ahn nat wan stoan wahn lef pahn tap a di neks
3753,LUK,21,BZJ,dehn aks ahn seh teecha da wen aala dehnya ting wahn hapm
3754,LUK,21,BZJ,ahn da weh kaina sain wi wahn geh fi mek wi noa wen da taim fi dehn hapm
3755,LUK,21,BZJ,ahn jeezas ansa dehn seh unu wach owt ahn noh mek nobadi fool unu
3756,LUK,21,BZJ,lata peepl wahn kohn di yooz mai naym di seh ai da hihn ahn di taim deh kloas noh fala dehn
3757,LUK,21,BZJ,wen unu yehr bowt lata waar ahn raiyat noh geh fraitn kaa aala dehnya ting wahn hafu hapm fos bifoa di en kohn
3758,LUK,21,BZJ,den ih tel dehn seh lata difrent nayshan ahn kingdom wahn waar gens wan anada
3759,LUK,21,BZJ,lata big ertwayk wahn deh ahn eena aal difrent plays peepl wahn di staav ahn lata dizeez wahn deh
3760,LUK,21,BZJ,aal kaina fraitnin ting wahn hapm eena di skai
3761,LUK,21,BZJ,bot bifoa aala dis hapm dehn wahn ares unu ahn haraas unu op dehn wahn han unu oava tu di leeda dehn a di poblik meetn plays dehn fi mek dehn chrai unu ahn den dehn wahn chroa unu eena jayl
3762,LUK,21,BZJ,dehn wahn kehr unu fronta king ahn govna sayka weh unu bileev eena mee
3763,LUK,21,BZJ,dat wahn gi unu wahn chaans fi tel dehn di chroot bowt mee
3764,LUK,21,BZJ,noh wori heda taim bowt weh unu wahn seh fi difen unuself kaa ai wahn gi unu di werd dehn weh unu fi seh an ah wahn mek unu soh waiz dat non a dehn wan weh kohn gens unu wahn ku stan op tu unu er kanchradik unu
3765,LUK,21,BZJ,eevn som a unu ma ahn pa ahn unu breda ahn unu relitiv dehn ahn unu fren dehn wahn sel unu owt
3766,LUK,21,BZJ,dehn wahn eevn put som a unu tu det anaal
3767,LUK,21,BZJ,evribadi wahn hayt unu sayka weh unu bileev eena mee
3768,LUK,21,BZJ,bot unu noh wahn laas nat wan grayn a hyaa
3769,LUK,21,BZJ,sayka weh unu stay faytful tu mee tu di en unu wahn geh reel laif weh wahn laas fareva
3770,LUK,21,BZJ,wen unu si wahn lata soalja di kyamp owt rong ahn rong jeroosalem den unu wahn noa dat di taim kohn fi ih geh dischrai
3771,LUK,21,BZJ,mek evribadi weh deh da judeeya dischrik hori ron goh da di mongtin dehn ahn mek dehn wan weh deh da di siti kom owt ahn lef it
3772,LUK,21,BZJ,rait soh dehn wan weh deh da konchri mosn goh da di siti needa
3773,LUK,21,BZJ,kaa dehndeh taim wahn bee di dayz wen gaad wahn tek venjans pahn ih peepl dehn jos laik weh di prafit dehn mi rait eena di skripcha
3774,LUK,21,BZJ,eena dehn dayz deh ih wahn bee harabl fi dehn laydi weh pregnant ahn dehn wan weh ga yong baybi lata sofarin wahn deh aal oava di lan ahn gaad raat wahn poar owt pahn di jooish peepl dehn
3775,LUK,21,BZJ,di soalja dehn wahn kil som a dehn wid soad ahn som a dehn wahn geh kyapcha ahn geh kehr aaf da sohn ada nayshan peepl weh da noh joo wahn rool op jeroosalem til wen fi dehn taim kohn fi mek dehn stap
3776,LUK,21,BZJ,sohn schraynj ting wahn hapm tu di son ahn di moon ahn di staar dehn
3777,LUK,21,BZJ,ahn dong ya pahn di ert peepl fahn aal oava di werl wahn frayd no miks sayka how di see di hib op ahn mek lata naiz
3778,LUK,21,BZJ,peepl wahn faynt weh sayka weh dehn soh fraitn wen dehn si aal weh di hapm pahn ert kaa evriting owt eena spays wahn geh shayk op
3779,LUK,21,BZJ,da taim deh peepl wahn si di son a man di kom eena wahn klowd wid powa ahn ih wahn di shain eena aala ih gloari
3780,LUK,21,BZJ,now wen dehnya ting staat tu hapm unu stan op lif op unu hed kaa di taim deh kloas fi mek gaad sayv unu
3781,LUK,21,BZJ,den jeezas tel dehn dis lee parabl luk pahn di fig chree ahn aal dehn res a chree dehn az soon az leef staat tu sprowt unu ku si fi unuself ahn noa seh dat da nayli taim fi soma
3782,LUK,21,BZJ,sayhn way wen unu si dehnya ting di hapm unu wahn noa seh dat di taim soon kohn fi gaad set op ih kingdom
3783,LUK,21,BZJ,ah di tel unu di chroot di peepl dehn fahn dis jenarayshan noh wahn ded owt til aala dehnya ting don hapm
3784,LUK,21,BZJ,hevn ahn ert wahn don weh wid bot weh ai di seh wahn stay fareva
3785,LUK,21,BZJ,unu main dat unu haat noh geh bag dong wid jronkinis ahn karowzin ahn di woriz a dis laif ahn den wen unu luk da day kech unu aaf gyaad laik wahn chrap
3786,LUK,21,BZJ,kaa da day wahn kohn pahn evribadi weh liv pahn di hoal ert
3787,LUK,21,BZJ,unu mos deh pahn unu gyaad aal di taim
3788,LUK,21,BZJ,pray dat unu wahn ga di schrent fi goh chroo aala dehn ting weh wahn hapm ahn dat unu noh wahn frayd fi stan op fronta di son a man
3789,LUK,21,BZJ,evri day jeezas midi teech eena di templ ahn den ih wuda goh goh spen di nait pahn di hil weh nayhn di mongt a alivz
3790,LUK,21,BZJ,ahn peepl wuda get op soon da maanin fi goh lisn tu ahn da di templ
3791,LUK,22,BZJ,now da mi nayli taim fi di jooish peepl dehn kip op di paasoava weh da wahn speshal fees day wen dehn eet bred weh mek widowt ees
3792,LUK,22,BZJ,now di cheef prees dehn ahn dehn wan weh teech di jooish laa midi chrai fain sohn kaina way fi kil jeezas kaa dehn mi frayd fi di peepl dehn
3793,LUK,22,BZJ,den saytan get eena joodas iskariyat weh dami wan a di twelv disaipl dehn
3794,LUK,22,BZJ,soh joodas gaahn da di cheef prees dehn ahn di hed aafisa fi dehn soalja weh gyaad di templ fi taak bowt how ih ku sel owt jeezas tu dehn
3795,LUK,22,BZJ,dehn mi kwait hapi bowt dat soh dehn mek baagin fi gi ahn moni
3796,LUK,22,BZJ,joodas agree ahn ih staat tu luk fi di karek taim wen ih kuda mi sel owt jeezas tu dehn wen no krowd neva deh rong
3797,LUK,22,BZJ,den di day kohn wen di jooish peepl dehn eet bred weh mek widowt ees ahn sakrifais wahn lee lam fi selibrayt di paasoava weh dehn eet lang wid bred weh mek widowt ees
3798,LUK,22,BZJ,soh jeezas sen peeta ahn jan hed ahn ih tel dehn seh goh hed ahn set op fi mek wi eet di paasoava dina
3799,LUK,22,BZJ,dehn aks ahn seh da wehpaa yu waahn wi fiks it
3800,LUK,22,BZJ,jeezas tel dehn seh az soon az unu get eena jeroosalem wahn man weh di bak wahn jog a waata wahn meet unu
3801,LUK,22,BZJ,fala ahn da di hows weh ih goh eena ahn tel di oana seh di teecha sen wi fi aks yu wehpaa di ges room deh weh ih fi eet di paasoava dina wid ih disaipl dehn
3802,LUK,22,BZJ,den ih wahn kehr unu da wahn big opstayz room weh gat een evriting weh unu wahn need
3803,LUK,22,BZJ,da rait deh unu fi geh di dina redi
3804,LUK,22,BZJ,peeta ahn jan lef ahn dehn fain evriting jos laik how jeezas mi tel dehn
3805,LUK,22,BZJ,soh dehn geh di paasoava dina redi
3806,LUK,22,BZJ,wen di taim kohn jeezas ahn ih apasl dehn mi deh rong di taybl
3807,LUK,22,BZJ,ih tel dehn seh ah mi oanli waahn eet dis paasoava dina wid unu bad bifoa di taim kohn fi mek ah sofa
3808,LUK,22,BZJ,kaa ah di tel unu dis ah noh wahn eet it agen til di hoal meenin a di paasoava dina kohn chroo joorin di taim wen gaad di rool di werl
3809,LUK,22,BZJ,den jeezas pik op wahn kop a wain ahn ih gi gaad tanks far it ahn den ih seh tek dis ahn shayr it monks unuself
3810,LUK,22,BZJ,ah di tel unu ah noh wahn jrink nohmoh wain til wen gaad kingdom kohn
3811,LUK,22,BZJ,ih pik op di bred ahn tank gaad far it ahn den ih brok it ahn gi dehn
3812,LUK,22,BZJ,den ih seh dis da mai badi weh ah di gi fi unu eet dis bred soh dat unu ku memba mi
3813,LUK,22,BZJ,sayhn way jeezas tek di kop afta dehn don eet ahn seh dis kop a wain da mai blod weh da di nyoo agreement weh gaad mek wid ih peepl dehn
3814,LUK,22,BZJ,dis blod wahn poar owt fi unu
3815,LUK,22,BZJ,bot di sayhn wan weh wahn sel mi owt deh rait ya di sidong rong dis sayhn taybl
3816,LUK,22,BZJ,di son a man wahn ded jos laik weh gaad mi seh
3817,LUK,22,BZJ,bot loan bad wahn fala di wan weh sel mi owt
3818,LUK,22,BZJ,den di disaipl dehn staat tu aks wan anada da hoo kuda bee di wan weh wuda du sohnting laik dat
3819,LUK,22,BZJ,den dehn staat tu aagyu monks dehnself az tu wich wan a dehn dami di moas impoatant wan monks dehn
3820,LUK,22,BZJ,jeezas tel dehn seh dehn king weh da noh joo laik rool fi dehn peepl stifwan ahn dehn wan weh baas dehn op wid wahn hevi han stil ton rong ahn kaal dehnself di peepl dehn fren
3821,LUK,22,BZJ,bot unu noh fi stan laik dat
3822,LUK,22,BZJ,insted mek di wan weh da di moas impoatant monks unu bee laik di wan weh deh way dong da batam ahn mek di wan weh da di leeda bee laik di wan weh da servant
3823,LUK,22,BZJ,hoo moa impoatant di wan weh sidong rong di taybl er di wan weh di serv
3824,LUK,22,BZJ,unu noh tink dat da di wan weh di sidong rong di taybl
3825,LUK,22,BZJ,bot ai deh monks unu az di wan weh di serv
3826,LUK,22,BZJ,unu da di wan dehn weh stan bai mi said eena aal mi chroblz ahn chraiyalz soh jos laik how mai faada gi mee di rait fi rool ai di gi unu da sayhn rait deh tu
3827,LUK,22,BZJ,unu wahn eet ahn jrink rong di taybl wid mi wen ai di rool ahn unu wahn sidong pahn chroan ahn joj di twelv chraib a izrel
3828,LUK,22,BZJ,aiy saiman saiman saytan aks gaad fi mek ih siv unu jos laik how dehn siv weet fi separayt di gud fahn di bad
3829,LUK,22,BZJ,bot ai don pray fi yoo saiman soh dat yu fayt noh wahn fayl yu
3830,LUK,22,BZJ,ahn wen yu kohn bak tu mi agen yu mos schrentn yu felo disaipl dehn
3831,LUK,22,BZJ,bot saiman peeta ansa ahn seh laad ai redi fi goh da jayl wid yoo eevn fi ded wid yu
3832,LUK,22,BZJ,bot jeezas ansa ahn seh ah tel yu peeta bifoa di roosta kroa tudeh yoo wahn disoan mee chree taim
3833,LUK,22,BZJ,den jeezas aks di disaipl dehn wen ah sen unu owt fi preech widowt moni er kitbag er ekschra shooz unu mi eva need eniting
3834,LUK,22,BZJ,dehn ansa ahn seh no wi neva need notn
3835,LUK,22,BZJ,jeezas tel dehn seh bot now if unu ga moni kehr it ahn kehr wahn kitbag tu
3836,LUK,22,BZJ,ahn if unu noh ga wahn soad sel unu jakit ahn bai wan
3837,LUK,22,BZJ,ih rait dong eena di skripcha seh dehn mi konk ahn az wahn kriminal
3838,LUK,22,BZJ,yes ah di tel unu dis weh rait dong bowt mee wahn kohn chroo soon
3839,LUK,22,BZJ,di disaipl dehn seh si laad wi ga too soad ya
3840,LUK,22,BZJ,jeezas ansa dehn seh dat nof
3841,LUK,22,BZJ,den jeezas gaan op pahn di hil weh nayhn di mongt a alivz laik weh ih doz aalwayz du ahn ih disaipl dehn gaahn lang wid ahn
3842,LUK,22,BZJ,wen dehn reech wehpaa dehn mi gwehn ih tel dehn seh unu pray soh dat unu noh giv een tu temtayshan
3843,LUK,22,BZJ,afta dat ih gaahn wahn lee wayz fahn dehn bowt az faar az weh yu kuda chroa wahn stoan
3844,LUK,22,BZJ,ih neel dong fi pray ahn ih seh faada if yu waahn pleez noh mek ah jrink owta dis kop a sofarin
3845,LUK,22,BZJ,bot ai wahn du wateva yoo waahn noh weh ai waahn
3846,LUK,22,BZJ,den wahn aynjel fahn hevn apyaa tu ahn fi gi ahn schrent
3847,LUK,22,BZJ,ih haat mi sad sad soh ih pray haada fahn di batam a ih haat til ih swet midi jrip pahn di grong laik sohn big jrap a blod wen jeezas get op fahn wichpaa ih midi pray ih gaahn bak da ih disaipl dehn ahn ih fain dehn di sleepdi sadnis weh dehn midi feel mi taiyad dehn owt
3848,LUK,22,BZJ,ih aks dehn seh wai unu di sleep
3849,LUK,22,BZJ,get op ahn pray soh dat unu noh giv een tu temtayshan
3850,LUK,22,BZJ,wail jeezas stil midi taak wahn krowd a peepl kom op tu ahn ahn di man weh mi nayhn joodas weh dami wan a di twelv disaipl dehn mi deh rait da front
3851,LUK,22,BZJ,ih waak rait op tu jeezas ahn kis ahn
3852,LUK,22,BZJ,jeezas aks ahn seh joodas da wahn kis yu wahn sel owt di son a man wid
3853,LUK,22,BZJ,wen jeezas disaipl dehn si weh mi wahn hapm dehn aks ahn seh laad yu waahn wi fait dehn aaf wid wi soad fi yu
3854,LUK,22,BZJ,ahn wan a di disaipl dehn chap aaf di hai prees servant rait ayz inof a dat jeezas seh
3855,LUK,22,BZJ,den ih toch di man ayz ahn heel ahn
3856,LUK,22,BZJ,den jeezas tel di cheef prees ahn di templ gyaad dehn ahn di jooish leeda dehn weh mi kohn fi ares ahn da weh hapm now
3857,LUK,22,BZJ,unu kom owt ya wid soad ahn klob fi ares mi laik ai da sohn kaina kriminal
3858,LUK,22,BZJ,ah mi deh wid unu da di templ evri day ahn unu neva eevn put wan han pahn mi
3859,LUK,22,BZJ,bot dis da fi unu taim now wen aala di powaz a daaknis wahn tek oava
3860,LUK,22,BZJ,dehn grab jeezas ahn kehr ahn da di hai prees hows
3861,LUK,22,BZJ,peeta midi fala dehn fahn faar
3862,LUK,22,BZJ,sohn peepl lait wahn faiya midl a di yaad ahn dehn midi sidong rong it ahn peeta gaahn sidong lang wid dehn tu
3863,LUK,22,BZJ,wan a di mayd dehn si ahn di sidong rong di faiya ahn ih tek wahn gud luk pan ahn ahn seh dis man mi deh wid jeezas tu bot peeta wudn oan op tu it
3864,LUK,22,BZJ,ih seh gyal mee noh eevn noa hihn
3865,LUK,22,BZJ,lee layta sohnbadi els si ahn ahn seh yoo da wan a jeezas disaipl dehn tu
3866,LUK,22,BZJ,bot peeta ansa seh no man
3867,LUK,22,BZJ,ai da noh wan a dehn
3868,LUK,22,BZJ,bowt wan owa afta dat wahn nada man insis ai noa dis lee bali ya
3869,LUK,22,BZJ,hihn mi deh wid jeezas kaa hihn kohn fahn gyalilee
3870,LUK,22,BZJ,peeta ansa ahn seh man ai noh noa weh yoo di taak bowt az ih don seh dat di roosta kroa
3871,LUK,22,BZJ,di laad jeezas ton rong ahn luk schrayt pahn peeta
3872,LUK,22,BZJ,den peeta memba weh di laad mi tel ahn bifoa di roosta kroa tudeh yu wahn seh dat yu noh noa mi chree taim
3873,LUK,22,BZJ,ahn ih gaan owtsaid gaahn baal ahn baal til ih kudn baal nohmoh
3874,LUK,22,BZJ,di man dehn weh midi gyaad jeezas staat tu beet ahn ahn tek ahn mek papishoh
3875,LUK,22,BZJ,dehn blainfoal ahn ahn tel ahn seh laik how yoo da prafit tel wi da hoo nak yu
3876,LUK,22,BZJ,ahn dehn tel ahn wahn lata ada shaymin ting
3877,LUK,22,BZJ,wen day midi brok aala di jooish leeda dehn lang wid di cheef prees dehn ahn dehn wan weh teech di jooish laa meet op tugeda ahn dehn bring jeezas fronta dehn kongsl
3878,LUK,22,BZJ,dehn seh if yoo da di krais tel wi
3879,LUK,22,BZJ,jeezas ansa eevn if ah tel unu unu noh wahn bileev mi
3880,LUK,22,BZJ,ahn if ah aks unu wahn kweschan unu noh wahn ansa mi eniway
3881,LUK,22,BZJ,bot fahn ya goh bak di son a man wahn di sidong da di plays a aana weh deh pahn di rait han said a gaad almaiti
3882,LUK,22,BZJ,den aala dehn aks ahn seh soh yoo da gaad son den
3883,LUK,22,BZJ,jeezas ansa unu rait wen unu seh soh
3884,LUK,22,BZJ,dehn seh wi noh need nohmoh witnis
3885,LUK,22,BZJ,wi yehr it owta ih oan mowt
3886,LUK,23,BZJ,den di hoal kit a dehn fahn di kongsl kehr jeezas fronta pailat weh dami di roaman govna
3887,LUK,23,BZJ,ahn dehn staat tu akyooz ahn ahn seh wi kech dis man di chrai fi ster op fi wee jooish peepl fi mek dehn ton gens seeza
3888,LUK,23,BZJ,ih di tel dehn dat dehn noh fi pay no taks tu seeza ahn ih seh dat hihn da di krais wahn king soh pailat aks jeezas seh yoo da di king a di jooz
3889,LUK,23,BZJ,jeezas ansa seh yu rait wen yu seh dat
3890,LUK,23,BZJ,den pailat tel di cheef prees dehn ahn di hoal krowd a peepl unu noh ga no kays gens dis man az faar az ai ku si
3891,LUK,23,BZJ,bot dehn mi stobant ahn dehn tel pailat agen bot ih ster op di peepl dehn aal oava judeeya dischrik wid di ting dehn weh ih teech dehn
3892,LUK,23,BZJ,ih staat way da gyalilee til ih reech ya
3893,LUK,23,BZJ,wen pailat yehr dis ih aks if jeezas kohn fahn gyalilee
3894,LUK,23,BZJ,wen ih fain owt dat jeezas mi kohn fahn di sayhn ayrya weh king herod midi rool oava ih sen ahn tu ahn fi mek hihn joj di kays laik how king herod mi deh da jeroosalem da sayhn taim
3895,LUK,23,BZJ,wen herod si jeezas ih mi glad kaa ih mi waahn meet ahn fahn lang taim
3896,LUK,23,BZJ,fahn weh ih mi yehr bowt jeezas ih midi hoap dat ih maita du wahn lee mirakl far ahn
3897,LUK,23,BZJ,herod krayzi ahn wid lata kweschan bot jeezas neva ansa nat wan werd
3898,LUK,23,BZJ,di cheef prees ahn dehn wan weh teech di jooish laa mi deh wan said di lays jeezas wid fi dehn oan akyoozayshan dehn
3899,LUK,23,BZJ,den herod ahn aala ih soalja dehn staat tu insolt jeezas ahn tek ahn mek papishoh
3900,LUK,23,BZJ,den dehn put aan wahn fansi gong pan ahn ahn sen ahn bak da pailat
3901,LUK,23,BZJ,bifoa da day deh herod ahn pailat yoostu bee enimi bot fahn den aan dehn ton fren
3902,LUK,23,BZJ,pailat kaal aala di cheef prees dehn ahn di ada leeda dehn ahn di peepl dehn tugeda
3903,LUK,23,BZJ,ih tel dehn seh unu bring dis man tu mi ahn unu seh dat ih di ster op di peepl dehn mek dehn ton gens di govament
3904,LUK,23,BZJ,wel ai chek ahn owt rait fronta unu an ai stil seh unu noh ga no kays gens ahn
3905,LUK,23,BZJ,ahn herod sen ahn bak tu wee kaa hihn neva fain notn rang wid ahn needa
3906,LUK,23,BZJ,az unu ku si dis man noh du notn fi mek ah sentens ahn tu det
3907,LUK,23,BZJ,soh ah wahn mek dehn flag ahn den ah wahn let ahn goh
3908,LUK,23,BZJ,evri yaa pailat mi sopoas tu let goh wahn prizna tu di peepl dehn joorin di paasoava selibrayshan bot di hoal krowd a dehn hala tugeda get rid a dis man gi wee baraabas now baraabas dami wahn man weh mi gaahn da jayl fi staat raiyat eena jeroosalem fi chrai fi oavachroa di govament ahn fi merda pailat midi chrai bayg fi jeezas soh ih taak tu di krowd agen
3909,LUK,23,BZJ,bot dehn stay di hala kroosifai ahn kroosifai ahn fi di terd taim pailat aks dehn seh wai
3910,LUK,23,BZJ,ih komit eni kraim
3911,LUK,23,BZJ,ai noh ga no reezn fi paas wahn det sentens pahn dis man
3912,LUK,23,BZJ,soh ah wahn mek dehn flag ahn ahn den ah wahn let ahn goh
3913,LUK,23,BZJ,bot di peepl dehn hala haada pahn tap a dehn vais fi mek dehn kroosifai ahn
3914,LUK,23,BZJ,sayka weh dehn midi hala ahn hala ahn wudn bak dong pailat giv een ahn paas di det sentens pahn jeezas ahn gi di krowd weh dehn mi waahn
3915,LUK,23,BZJ,ih let goh baraabas di man weh dehn midi aks fa di sayhn wan weh mi eena jayl sayka raiyat ahn merda ahn ih gi jeezas oava tu dehn fi mek dehn du weh dehn mi waahn wid ahn
3916,LUK,23,BZJ,az dehn midi leed ahn weh dehn meet wahn man nayhn saiman weh midi kohn fahn op konchri
3917,LUK,23,BZJ,hihn kohn fahn wahn siti weh nayhn saireen
3918,LUK,23,BZJ,dehn kalek ahn ahn foas ahn fi bak jeezas kraas wail jeezas waak fronta ahn
3919,LUK,23,BZJ,wahn big krowd midi fala ahn ahn sohn laydi weh midi baal ahn moan far ahn mi deh monks dehn tu
3920,LUK,23,BZJ,bot jeezas ton rong ahn luk pahn dehn ahn tel dehn seh unu laydi fahn jeroosalem noh krai fi mee krai fi unuself ahn unu pikni
3921,LUK,23,BZJ,kaa di taim wahn kohn wen dehn wahn seh ih da wahn gud ting fi dehn laydi weh kyaahn ga no pikni ahn dehn wan weh neva yet bak baybi ahn dehn wan weh neva yet bresfeed
3922,LUK,23,BZJ,den dehn wahn seh tu di mongtin dehn jrap pahn wi ahn dehn wahn seh tu di hil dehn kova wi op kaa if peepl du dehnya ting tu mee weh da laik wahn livin chree da weh aal wahn hapm tu unu weh da laik wahn jrai chree
3923,LUK,23,BZJ,den di soalja dehn midi leed owt too kriminal fi goh geh kroosifai lang wid jeezas tu
3924,LUK,23,BZJ,wen dehn reech da di plays weh nayhn di skol dehn kroosifai jeezas lang wid di kriminal dehn
3925,LUK,23,BZJ,dehn put wan pahn ih rait ahn wan pahn ih lef
3926,LUK,23,BZJ,ahn jeezas seh faada fagiv dehnya peepl kaa dehn noh noa weh dehn di du
3927,LUK,23,BZJ,ahn di soalja dehn gyambl fi si how dehn mi wahn shayr op ih kloaz monks dehn
3928,LUK,23,BZJ,aala di peepl dehn midi stan op rong di luk op pan ahn ahn di leeda dehn eevn staat tu klong ahn
3929,LUK,23,BZJ,dehn seh ih mi sayv ada peepl mek ih sayv ihself now laik how hihn da di krais weh gaad mi pik fi sayv wi
3930,LUK,23,BZJ,eevn di soalja dehn kom op ahn klong ahn tu
3931,LUK,23,BZJ,dehn aafa fi gi ahn wain vineega ahn seh if yoo da di king a di jooz sayv yuself
3932,LUK,23,BZJ,wahn sain mi deh oava ih hed weh seh dis da di king a di jooz
3933,LUK,23,BZJ,wan a di kriminal dehn weh mi kroosifai saida jeezas staat tu insolt op jeezas ahn seh yoo da noh di krais
3934,LUK,23,BZJ,sayv yuself ahn sayv wee tu
3935,LUK,23,BZJ,bot di ada wan stap ahn ahn seh yoo noh frayd fi gaad eevn doa dehn sentens yoo tu det sayhn laik hihn
3936,LUK,23,BZJ,wee di geh egzakli weh wee joo sayka weh wee du bot dis man noh du notn rang
3937,LUK,23,BZJ,den ih seh jeezas memba mi wen yu ton king
3938,LUK,23,BZJ,jeezas ansa ahn seh ah di tel yu di chroot tudeh tudeh yu wahn deh wid mi eena paradais
3939,LUK,23,BZJ,bai now da mi big twelv aklak da day ahn di hoal plays geh daak daak til chree aklak da aftanoon kaa di son mi stap shain
3940,LUK,23,BZJ,den di kertn weh mi heng op eena di templ tayr rait eena too
3941,LUK,23,BZJ,jeezas hala owt haadwan faada ah di put mi spirit eena yu han
3942,LUK,23,BZJ,az soon az ih don seh dat ih jraa ih laas bret
3943,LUK,23,BZJ,di aami aafisa weh midi stan op deh si evriting weh mi hapm ahn ih staat tu prayz gaad
3944,LUK,23,BZJ,ih seh dis dami wahn gud man fi chroo
3945,LUK,23,BZJ,wen aala di peepl dehn weh midi stan op rong di luk aan si weh aal midi hapm dehn ton weh ahn gaahn hoahn sad sad
3946,LUK,23,BZJ,bot aala dehn wan weh mi noa jeezas eevn di laydi dehn weh mi fala ahn fahn gyalilee midi stan op fahn faar di luk aan pahn evriting
3947,LUK,23,BZJ,now dehn mi ga wahn man nayhn joazef weh mi kohn fahn arimateeya
3948,LUK,23,BZJ,hihn dami wahn gud ahn deesent man ahn ih midi luk faawod tu di taim wen gaad mi wahn set op ih kingdom
3949,LUK,23,BZJ,ih dami wahn memba a di jooish kongsl bot ih neva agree wid di akshan weh di ada leeda dehn mi tek gens jeezas
3950,LUK,23,BZJ,wel dis man gaahn da pailat ahn aks fi jeezas badi
3951,LUK,23,BZJ,ih tek dong di badi fahn aafa di kraas ahn rap it op eena sohn linin klaat
3952,LUK,23,BZJ,ih put it fi lidong eena wahn toom weh mi dig owta wahn raki hil
3953,LUK,23,BZJ,da mi wahn toom weh dehn neva put no ded badi eena yet
3954,LUK,23,BZJ,da mi soon taim fi di sabat ahn dehn mi hafu geh redi far it
3955,LUK,23,BZJ,di laydi dehn weh mi kohn wid jeezas fahn gyalilee fala joazef ahn si weh di toom mi deh ahn how dehn put ih badi fi lidong eena it
3956,LUK,23,BZJ,den dehn gaahn hoahn fi fiks op sohn aintment ahn perfyoom fi rob pahn jeezas badi
3957,LUK,23,BZJ,bot dehn res pahn di sabat kaa dehn mi waahn obay weh di laa seh
3958,LUK,24,BZJ,soonwan di sondeh maanin di laydi dehn tek di sweet aintment dehn weh dehn mi fiks ahn dehn gaahn da jeezas toom
3959,LUK,24,BZJ,dehn fain owt dat sohnbadi mi don roal weh di stoan fahn fronta di toom
3960,LUK,24,BZJ,ahn wen dehn gaan eensaid dehn neva fain di laad jeezas badi ataal
3961,LUK,24,BZJ,wail dehn stil midi wanda egzakli weh gaan aan sodnwan too man mi dehdeh di stan op saida dehn
3962,LUK,24,BZJ,dehn kloaz mi soh wait til ih hat di laydi dehn aiy anaal
3963,LUK,24,BZJ,weh di laydi dehn mi soh fraitn dehn hori bow dong fronta di man dehn til dehn fays toch di grong
3964,LUK,24,BZJ,bot di man dehn aks dehn seh wai unu di luk fi sohnbadi weh livin monks peepl weh ded
3965,LUK,24,BZJ,hihn noh deh ya hihn don rayz op bak fahn di ded memba weh ih mi tel unu wail ih mi stil deh wid unu da gyalilee
3966,LUK,24,BZJ,ih mi seh di son a man wahn hafu geh han oava tu sohn wikid man weh wahn kroosifai ahn
3967,LUK,24,BZJ,ahn chree dayz layta ih wahn rayz op bak fahn di ded
3968,LUK,24,BZJ,den di laydi dehn mi jos memba dat jeezas mi seh dat fi chroo
3969,LUK,24,BZJ,di laydi dehn weh mi gaahn da di toom dami mayri magdaleen joaana jaymz ma weh nayhn mayri tu ahn sohn ada laydi
3970,LUK,24,BZJ,wen dehn reech bak dehn tel di ilebm apasl dehn ahn di res weh mi dehdeh wid dehn aal weh mi hapm
3971,LUK,24,BZJ,bot di disaipl dehn neva bileev wan ting weh di laydi dehn mi tel dehn kaa ih mi song laik mekop stoari
3972,LUK,24,BZJ,bot peeta get op ahn ron gaahn da jeezas toom
3973,LUK,24,BZJ,ih ben dong ahn luk eensaid ahn ih si di loan pees a linin klaat dehn weh dehn mi rap op jeezas wid
3974,LUK,24,BZJ,peeta lef fahn di toom di wanda tu ihself weh mi hapm now da sayhn day too man weh doz fala jeezas midi waak gwehn da wahn vilij weh nayhn emayos weh mi deh bowt sebm mailz fahn jeroosalem
3975,LUK,24,BZJ,dehn midi taak tu wan anada bowt aal weh mi hapm
3976,LUK,24,BZJ,wail dehn midi taak ahn diskoas bowt evriting jeezas ihself kom op ahn staat tu waak lang wid dehn
3977,LUK,24,BZJ,bot gaad mek it soh dat dehn neva rekonaiz ahn
3978,LUK,24,BZJ,jeezas aks dehn seh da weh unu di taak bowt wail unu waak lang
3979,LUK,24,BZJ,dehn stap ahn stan op wan plays ahn dehn midi luk sad
3980,LUK,24,BZJ,den wan a dehn weh mi nayhn kliyopas ansa ahn seh yoo da mosi di oanli persn fahn jeroosalem weh noh noa weh aal mi hapm dehsoh dehn paas fyoo dayz
3981,LUK,24,BZJ,jeezas aks dehn seh wai weh kaina ting hapm deh
3982,LUK,24,BZJ,dehn ansa ahn seh di ting dehn bowt jeezas weh kohn fahn nazaret man
3983,LUK,24,BZJ,gaad ahn aala di peepl dehn doz tink moch a ahn kaa hihn dami wahn prafit weh doz du ahn seh wahn lata wandaful ting
3984,LUK,24,BZJ,den fi wee cheef prees dehn ahn di jooish leeda dehn mek di roaman govna sentens ahn tu det ahn kroosifai ahn
3985,LUK,24,BZJ,wee midi hoap dat hihn mi wahn bee di wan weh mi wahn free izrel bot da don chree dayz sins aala dis hapm
3986,LUK,24,BZJ,pahn tap a aala dat sohn laydi fahn owta wi groop kohn shak wi wen dehn tel wi seh dat dehn gaahn da jeezas toom soon dis maanin ahn dehn neva fain ih badi deh
3987,LUK,24,BZJ,den dehn kohn bak ahn tel wi dat dehn si wahn vizhan wid sohn aynjel weh tel dehn dat jeezas mi alaiv
3988,LUK,24,BZJ,som a dehn wan weh mi deh wid wi gaahn da di toom ahn fain it jos laik how di laydi dehn mi seh bot dehn neva si jeezas ihself
3989,LUK,24,BZJ,den jeezas seh tu di too man dehn aiy da how unu soh simpl ahn wai ih soh haad fi unu bileev aal weh di oal taim prafit dehn mi seh
3990,LUK,24,BZJ,unu neva noa seh dat di krais mi hafu sofa fos ahn den ih wahn bee taim fi hihn geh fi hihn gloari
3991,LUK,24,BZJ,den jeezas eksplayn evriting weh rait dong eena di skripcha bowt ihself tu dehn
3992,LUK,24,BZJ,ih staat fahn weh moaziz mi rait den aala di ada prafit dehn kohn rait dong
3993,LUK,24,BZJ,az dehn midi kohn kloas tu di vilij weh dehn mi gwehn jeezas waak heda dehn lee bit ahn du laik ih mi gwehn aan ferda
3994,LUK,24,BZJ,bot di too man dehn bayg ahn haad seh stay wid wi noh
3995,LUK,24,BZJ,eevnin soon kohn ahn di day nayli don
3996,LUK,24,BZJ,soh jeezas gaahn gaahn stay wid dehn
3997,LUK,24,BZJ,wen jeezas midi sidong rong di taybl wid dehn ih tek wahn bred ih bles it ahn brok it ahn den ih gi dehn fi eet
3998,LUK,24,BZJ,sodnwan dehn mi riyalaiz dami hoo hihn ahn sayhn taim jeezas disapyaa fahn fronta dehn
3999,LUK,24,BZJ,di man dehn seh tu wan anada bwai yoo neva feel wahn waam feelin eena yu haat wen ih midi taak tu wi pahn di road wen ih midi eksplayn di skripcha tu wi
4000,LUK,24,BZJ,di too man dehn get op sayhn taim ahn gaahn bak da jeroosalem
4001,LUK,24,BZJ,dehn fain di ilebm apasl dehn wehpaa dehn mi gyada wid di res a dehn groop
4002,LUK,24,BZJ,dehn tel di too man dehn di laad kohn bak fahn di ded fi chroo ih apyaa tu saiman peeta den di too man dehn tel dehn weh mi hapm pahn di way tu emayos how dehn mi rekonaiz jeezas wen ih brok di bred
4003,LUK,24,BZJ,wail dehn midi taak bowt weh mi hapm jeezas ihself stan op monks dehn ahn seh pees deh wid unu dehn mi oanli fraitn ahn dehn mi tink seh dat dehn midi si goas jeezas aks dehn seh wai unu di wori unuself
4004,LUK,24,BZJ,wai unu neva bileev eena unu haat
4005,LUK,24,BZJ,luk pahn mi han ahn fut dehn
4006,LUK,24,BZJ,si da mee toch mi ahn si
4007,LUK,24,BZJ,wahn goas noh ga flesh ahn boan laik weh unu si ai ga
4008,LUK,24,BZJ,wen ih seh dat ih shoa dehn ih han ahn ih fut dehn di apasl dehn mi oanli sopraiz ahn dehn mi feel glad dat jeezas neva ded agen bot dehn stil neva soh bileev soh jeezas aks dehn seh unu ga eniting ya fi eet
4009,LUK,24,BZJ,dehn gi ahn wahn pees a gril fish ahn ih tek it ahn eet it rait fronta dehn
4010,LUK,24,BZJ,jeezas tel dehn seh dis da weh ah mi tel unu wail ah mi stil deh wid unu evriting hafu hapm weh rait dong bowt mievriting weh moaziz ahn di prafit dehn mi rait ahn weh rait eena saamz
4011,LUK,24,BZJ,den jeezas eksplayn tu dehn soh dat dehn kuda mi andastan weh di skripcha seh
4012,LUK,24,BZJ,ih tel dehn seh dis da weh rait eena di skripcha di krais wahn sofa ahn den ih wahn rayz op bak fahn di ded chree dayz aftawodz
4013,LUK,24,BZJ,staatin fahn jeroosalem den tu aala di ada nayshan dehn dehn wahn preech dat eena fi hihn naym gaad wahn fagiv evribadi weh ton fahn dehn sin dehn
4014,LUK,24,BZJ,unu deh ya fi witnis aala dehnya ting weh hapm
4015,LUK,24,BZJ,ah wahn sen di hoali spirit weh mi faada eena hevn mi pramis unu
4016,LUK,24,BZJ,bot stay da di siti til powa fahn hevn kohn dong pahn unu
4017,LUK,24,BZJ,den jeezas leed dehn owt az faar az betani ahn den ih lif op ih han dehn ahn bles dehn
4018,LUK,24,BZJ,wail ih midi bles dehn ih lef dehn ahn gaad kehr ahn op da hevn
4019,LUK,24,BZJ,den dehn wership ahn ahn den dehn gaahn bak da jeroosalem ahn dehn oanli mi feel glad
4020,LUK,24,BZJ,afta dat dehn mi aalwayz deh da di templ di prayz gaad
4021,JHN,1,BZJ,bifoa gaad mi eva mek eniting ataal di wan weh dehn kaal di werd hihn mi deh rait deh wid gaad
4022,JHN,1,BZJ,in fak hihn dami gaad ihself
4023,JHN,1,BZJ,yes di werd mi deh rait deh lang wid gaad fahn di biginin
4024,JHN,1,BZJ,dat da di sayhn werd weh mek evriting ahn gaad neva mek notn widowt hihn
4025,JHN,1,BZJ,di werd da di wan weh reel laif kohn fram ahn da laif da di lait weh shain pahn peepl fi mek dehn si how fi liv
4026,JHN,1,BZJ,da lait di shain pahn evriting weh daak wid sin ahn di daaknis kyaahn owt it ataal
4027,JHN,1,BZJ,now dehn mi ga dis man weh nayhn jan weh gaad mi sen
4028,JHN,1,BZJ,dis man jan mi kohn fi tel evribadi bowt da sayhn lait soh dat dehn kuda mi yehr bowt ahn ahn bileev eena ahn
4029,JHN,1,BZJ,now jan ihself da neva di lait hihn mi oanli kohn fi tel peepl di chroot bowt di lait
4030,JHN,1,BZJ,yu si di wan weh da di chroo chroo lait midi kom eena di werl ahn shain pahn evribadi
4031,JHN,1,BZJ,di werd midi liv eena di sayhn werl weh hihn mek ahn di peepl dehn eena di werl neva eevn noa seh dat da di werd ihself midi liv monks dehn
4032,JHN,1,BZJ,ih kohn tu ih oan konchri ahn ih oan peepl dehn neva aksep ahn
4033,JHN,1,BZJ,bot dehn mi ga som a dehn weh mi did aksep ahn ahn bileev eena ahn
4034,JHN,1,BZJ,soh hihn gi aala dehn wan deh di rait fi bee gaad pikni
4035,JHN,1,BZJ,bot dehn neva ton gaad pikni chroo di yoozhwal way laik how baybi baan wid wahn ma ahn wahn pa
4036,JHN,1,BZJ,da gaad ihself da di wan weh mek dehn fi hihn pikni
4037,JHN,1,BZJ,wel di werd ton hyooman ahn ih kohn kohn liv monks wi
4038,JHN,1,BZJ,wee mi si fi hihn gloari di gloari weh gaad gi ih wan ahn oanli son
4039,JHN,1,BZJ,hihn lov wi tu nohmoh nohmoh ahn ih shoa wi wahn kainis weh wi noh dizerv ahn ih mek wi si di reel chroot bowt gaad
4040,JHN,1,BZJ,jan mi tel evribadi bowt ahn
4041,JHN,1,BZJ,ih hala seh dis da di wan weh ah mi seh mi wahn kohn
4042,JHN,1,BZJ,hihn grayta dahn mee kaa hihn mi deh bifoa mee mi eevn baan
4043,JHN,1,BZJ,sayka weh hihn ful op a soh moch lov ahn kainis wi geh blesin pahn tap a blesin fahn hihn
4044,JHN,1,BZJ,gaad mi gi moaziz di laa fi gi wi bot jeezas krais shoa wi fi hihn kainis weh wi neva dizerv ahn sayka hihn wi geh fi noa di chroot
4045,JHN,1,BZJ,nobadi neva si gaad yet eksep ih wan ahn oanli son weh da gaad ihself ahn weh deh kloas kloas tu di faada
4046,JHN,1,BZJ,da hihn mek wi noa how gaad di faada stan
4047,JHN,1,BZJ,now di jooish leeda dehn sen sohn prees ahn som a dehn wan weh werk eena di templ fi aks jan da hoo hihn
4048,JHN,1,BZJ,wel jan neva frayd fi dehn ataal ih mek dehn noa playnwan seh mee da noh di krais yu noh
4049,JHN,1,BZJ,soh dehn aks ahn seh wel da hoo yoo den
4050,JHN,1,BZJ,ilaija
4051,JHN,1,BZJ,jan seh no ai da noh ilaija
4052,JHN,1,BZJ,den dehn aks ahn seh yoo da di prafit
4053,JHN,1,BZJ,ih seh no dehn tel ahn seh wel da hoo yoo den
4054,JHN,1,BZJ,tel wi soh dat wi ku noa weh fi goh bak goh tel dehn wan weh sen wi
4055,JHN,1,BZJ,weh yu ga fi seh fi yuself
4056,JHN,1,BZJ,wel jan tel dehn egzakli weh aizaiya di prafit mi seh bowt hihn
4057,JHN,1,BZJ,ih seh ai da di vais weh di hala owt eena di dezert di seh mek di road dehn schrayt fi wen di laad kohn
4058,JHN,1,BZJ,den di farisee dehn sen sohn man fi aks jan seh wel da wai yoo di baptaiz peepl den if yoo da noh di krais ner ilaija ner di prafit
4059,JHN,1,BZJ,jan ansa dehn seh yes ai baptaiz peepl wid waata bot sohnbadi deh rait ya monks unu weh unu noh eevn noa
4060,JHN,1,BZJ,hihn da di wan weh wahn kohn afta mee ai noh eevn gud nof fi loos fi hihn shooz laysn
4061,JHN,1,BZJ,aala dis mi hapm da wahn vilij weh nayhn betani weh mi deh kraas di neks said a jaadn riva wehpaa jan midi baptaiz peepl
4062,JHN,1,BZJ,di neks day jan di baptis si jeezas di kohn tuwaadz ahn ahn ih seh luk si di wan weh da gaad lam deh da hihn wahn tek weh di powa weh sin ga oava di peepl dehn a di hoal werl
4063,JHN,1,BZJ,da hihn ah midi taak bowt wen ah mi seh sohnbadi di kohn weh grayta dahn mee kaa hihn deh fahn bifoa mee mi eevn baan
4064,JHN,1,BZJ,mee miself neva noa da mi hoo hihn fos
4065,JHN,1,BZJ,dats wai ai midi baptaiz peepl wid waata soh dat di hoal a izrel ku noa da hoo hihn tu
4066,JHN,1,BZJ,den jan seh mee miself si di hoali spirit di kohn dong owta hevn jos laik how wahn dov wuda kohn dong ahn ih kohn rait dong pan ahn ahn stay deh
4067,JHN,1,BZJ,az ah seh mee neva noa da hoo hihn bot wen gaad sen mi fi baptaiz peepl wid waata ih tel mi seh di wan weh yu si mi spirit kohn dong pan ahn stay pan da hihn da di wan weh ku baptaiz wid di hoali spirit
4068,JHN,1,BZJ,wel mee miself mi seet fi chroo an ai di tel unu dat dis da gaad son
4069,JHN,1,BZJ,di neks day jan mi dehdeh agen di stan op wid too a ih falowa dehn ahn wen ih si jeezas di paas ih bos owt ahn seh unu luk deh da gaad lam dat wen di too falowa dehn yehr weh jan seh dehn gaahn gaahn fala jeezas
4070,JHN,1,BZJ,wen jeezas ton rong ahn si dehn di fala ahn ih aks dehn seh da wai unu di fala mi
4071,JHN,1,BZJ,dehn seh rabai da weh yoo liv
4072,JHN,1,BZJ,rabai meen teecha eena heebroo jeezas tel dehn seh kohn si noh
4073,JHN,1,BZJ,soh dehn gaahn gaahn si weh ih midi stay
4074,JHN,1,BZJ,da mi bowt foar aklak da aftanoon wen dehn gaan ahn dehn stay wid ahn fi di res a di day
4075,JHN,1,BZJ,saiman peeta breda weh nayhn anjru dami wan a di too falowa dehn weh mi yehr weh jan mi seh bowt jeezas
4076,JHN,1,BZJ,wel hihn gaahn gaahn jain op wid jeezas tu
4077,JHN,1,BZJ,di fos ting weh hihn gaahn du da fain saiman ahn tel ahn seh bwai wee fain di mesaiya yu noh mesaiya meen krais eena di greek langwij anjru kehr saiman da jeezas ahn jeezas luk pan ahn ahn seh yoo da saiman weh da jan son
4078,JHN,1,BZJ,fahn ya goh bak yu wahn nayhn seefas
4079,JHN,1,BZJ,seefas meen peeta weh meen rak di neks day jeezas disaid fi goh da gyalilee
4080,JHN,1,BZJ,ih fain wahn man weh nayhn filip ahn ih tel ahn seh kohn wid mi kohn bee wan a mi disaipl dehn
4081,JHN,1,BZJ,filip mi kohn fahn betsayda weh da di sayhn siti wehpaa anjru ahn peeta mi kohn fram
4082,JHN,1,BZJ,afta dat filip gaahn fain natanyel ahn tel ahn seh wee fain di wan weh moaziz ahn di res a prafit dehn mi rait bowt eena di skripcha
4083,JHN,1,BZJ,ih da jeezas weh da joazef son ahn ih kohn fahn nazaret
4084,JHN,1,BZJ,natanyel aks filip cho eniting gud ku kohn fahn nazaret
4085,JHN,1,BZJ,filip tel ahn seh wel kohn si fi yuself den
4086,JHN,1,BZJ,wen jeezas si natanyel di kohn tuwaadz ahn ih seh dis bowt ahn dis da wan izrelait weh wuda neva lai tu yu natanyel aks jeezas seh da weh yoo noa mee fram
4087,JHN,1,BZJ,jeezas tel ahn seh ai si yoo anda di fig chree fahn bifoa filip gaahn fi yu
4088,JHN,1,BZJ,natanyel tel jeezas seh teecha yoo da gaad son fi chroo
4089,JHN,1,BZJ,yoo da di king a izrel
4090,JHN,1,BZJ,jeezas aks ahn seh yoo bileev mi kaa ai seh how ah mi si yu anda di fig chree
4091,JHN,1,BZJ,yu wahn si biga ting dan dat
4092,JHN,1,BZJ,den jeezas seh ah di tel yu di chroot yu wahn si hevn oapm op ahn yu wahn si gaad aynjel dehn di goh op ahn dong pahn di son a man
4093,JHN,2,BZJ,too dayz afta dat dehn mi ga wahn wedn da kayna weh deh eena gyalilee
4094,JHN,2,BZJ,jeezas ma mi dehdeh ahn jeezas ahn ih disaipl dehn mi geh invaitid tu di wedn tu
4095,JHN,2,BZJ,wen aala di wain mi don jeezas ma gaahn gaahn tel ahn seh dehn noh ga nohmoh wain
4096,JHN,2,BZJ,jeezas ansa ahn seh ma dat da noh non a fi wee bizniz yu noh ahn bisaidz mai taim noh kohn yet
4097,JHN,2,BZJ,ih ma gaahn hed eniway ahn tel di servant dehn seh eniting weh jeezas tel unu fi du unu du it
4098,JHN,2,BZJ,now siks big stoan kantayna mi dehdeh weh di jooz dehn mi hafu yooz fi dehn washin serimoni
4099,JHN,2,BZJ,dehn kantayna dehn kuda mi hoal bowt tweni tu terti gyalan
4100,JHN,2,BZJ,jeezas tel di servant dehn ful op di kantayna dehn wid waata
4101,JHN,2,BZJ,soh dehn ful op di kantayna dehn rait op tu di rim
4102,JHN,2,BZJ,den ih tel dehn seh dip op som a di waata ahn kehr it da di man weh in chaaj a evriting ya
4103,JHN,2,BZJ,soh dehn kehr di waata tu ahn ahn ih tays it
4104,JHN,2,BZJ,bai da taim deh di waata mi don ton tu wain aredi
4105,JHN,2,BZJ,laik how da mi di servant dehn weh mi ful op di kantayna dehn wid waata dehn mi don noa weh di wain kohn fram bot di man in chaaj neva noa
4106,JHN,2,BZJ,soh ih kaal di groom ahn ih seh tu ahn yoozhwali peepl wuda serv dehn bes wain fos
4107,JHN,2,BZJ,den wen evribadi don jrink wahn lat aredi dat da wen dehn wuda bring owt di cheep wain
4108,JHN,2,BZJ,bot yoo neva du dat
4109,JHN,2,BZJ,yoo lef di bes wain til laas
4110,JHN,2,BZJ,dis mirakl weh jeezas mi du da kayna eena gyalilee dami di fos mirakl weh ih mi eva du
4111,JHN,2,BZJ,da rait dehsoh dehn mi si how wandaful hihn wandaful da den ih disaipl dehn geh fi bileev eena ahn
4112,JHN,2,BZJ,afta dat jeezas gaahn dong da kapernyam lang wid ih ma ahn ih breda dehn ahn ih disaipl dehn ahn dehn stay deh fi sohn dayz
4113,JHN,2,BZJ,da mi nayli taim fi di jooish selibrayshan weh nayhn di paasoava soh jeezas gaan op da jeroosalem
4114,JHN,2,BZJ,wen ih reech deh ih gaahn da di templ ahn ih fain peepl eena di yaad di sel kow ahn sheep ahn pijin fi sakrifais ahn di moni chaynja dehn mi dehdeh rong fi dehn taybl tu
4115,JHN,2,BZJ,soh ih tek roap ahn mek wahn wip ahn wap evribadi owt lang wid dehn sheep ahn dehn kow den ih ton oava di moni chaynja dehn taybl ahn skyata aala dehn moni
4116,JHN,2,BZJ,ih tel dehn wan weh midi sel pijin kehr dehn ting owta ya stap tek mi faada hows mek maakit rait den jeezas disaipl dehn memba dat di skripcha seh gaad di lov weh ah ga fi yu hows di bon eena mi laik faiya
4117,JHN,2,BZJ,di jooish leeda dehn aks ahn seh weh mirakl yoo ku du az wahn sain fi shoa wi dat yoo ga di rait fi goh aan laik dis
4118,JHN,2,BZJ,soh jeezas ansa ahn seh brok dong dis templ ahn eena chree dayz taim ai wahn bil it op bak
4119,JHN,2,BZJ,dehn aks jeezas seh ih mi tek hoal a faati siks yaaz fi bil dis templ
4120,JHN,2,BZJ,ahn yoo wahn ku bil it bak eena chree dayz
4121,JHN,2,BZJ,bot di templ weh jeezas midi taak bowt dami fi hihn badi
4122,JHN,2,BZJ,soh wen jeezas mi rayz op bak fahn di ded ih disaipl dehn mi memba dat jeezas mi did seh dat fi chroo
4123,JHN,2,BZJ,den dehn mi bileev weh di skripcha seh ahn weh jeezas mi seh
4124,JHN,2,BZJ,wen jeezas mi stil deh da jeroosalem joorin di paasoava selibrayshan wahn lata peepl geh fi bileev eena ahn afta dehn si aala di mirakl dehn weh ih du
4125,JHN,2,BZJ,bot jeezas neva chros dehn ataal kaa hihn mi don noa weh mi reeli deh eena dehn haat
4126,JHN,2,BZJ,nobadi neva hafu tel hihn how dehn peepl stay kaa hihn mi don noa aredi
4127,JHN,3,BZJ,dehn mi ga dis jooish rilijos leeda weh dami wahn farisee
4128,JHN,3,BZJ,hihn mi nayhn nikodeemos
4129,JHN,3,BZJ,wahn nait ih gaahn da jeezas ahn tel ahn seh teecha wee noa dat da gaad ihself sen yoo fi teech wi kaa nobadi kyaahn du di mirakl dehn weh yoo di du eksep gaad deh wid dehn
4130,JHN,3,BZJ,jeezas ansa ahn seh ah di tel yu di chroot nobadi kyaahn bee paat a gaad kingdom if dehn noh baan oava agen
4131,JHN,3,BZJ,nikodeemos aks jeezas seh how yu meen
4132,JHN,3,BZJ,da how sohnbadi wahn baan agen if dehn don oal aredi
4133,JHN,3,BZJ,ih kyaahn goh bak eena ih ma beli ahn baan oava agen jeezas tel ahn seh ah di tel yu di chroot nobadi kyaahn bee wahn paat a gaad kingdom eksep ih baan chroo waata ahn chroo di hoali spirit
4134,JHN,3,BZJ,flesh ahn blod baan flesh ahn blod ahn di hoali spirit baan spirit
4135,JHN,3,BZJ,soh noh sopraiz wen ah tel yu yu hafu baan oava agen
4136,JHN,3,BZJ,da oanli gaad spirit ku gi nyoo laif
4137,JHN,3,BZJ,yu si di hoali spirit da jos laik di breez weh bloa eniway ih waahn ahn yu ku yehr di song weh ih mek bot yu noh noa wichpaa ih kohn fram er weh ih gwehn
4138,JHN,3,BZJ,nikodeemos aks jeezas seh bot da how dat ku hapm
4139,JHN,3,BZJ,jeezas ansa ahn seh yoo da wahn big taim rilijos teecha da izrel soh how kom yoo noh andastan dehn ting deh
4140,JHN,3,BZJ,ah di tel yu di chroot wee taak bowt weh wee noa ahn wi tel evribadi weh wi si ahn stil non a unu noh bileev wi
4141,JHN,3,BZJ,if unu noh bileev wen ah tel unu bowt ting weh unu noa bowt dong ya pahn ert den da how unu wahn bileev if ah tel unu bowt ting weh ga fi du wid gaad
4142,JHN,3,BZJ,nobadi neva gaan op da hevn yet eksep di son a man weh kohn dong fahn hevn
4143,JHN,3,BZJ,wen moaziz mi deh eena di dezert ih mi lif op wahn braas snayk weh ih mi mek ahn put it pahn wahn poas
4144,JHN,3,BZJ,da jos laik dat dehn wahn lif op di son a man soh dat enibadi weh put dehn fayt eena ahn wahn liv wid gaad fareva
4145,JHN,3,BZJ,yu si gaad lov di peepl dehn eena dis werl soh moch dat ih giv op ih wan ahn oanli son fi dehn soh dat enibadi weh put dehn fayt eena ahn wahn neva ded insteda dat dehn wahn liv wid gaad fareva
4146,JHN,3,BZJ,gaad neva sen ih son eena di werl fi kandem peepl bot ih sen ahn fi sayv dehn
4147,JHN,3,BZJ,gaad noh wahn kandem non a dehn wan weh put dehn fayt eena ih son bot dehn wan weh noh bileev eena ahn don kandem lang taim kaa dehn neva put dehn fayt eena gaad wan ahn oanli son
4148,JHN,3,BZJ,dis da wai gaad wahn joj dehn kaa hihn sen di lait soh dat peepl ku si how fi goh bot dehn raada di daaknis moa dan di lait kaa dehn waahn goh hed ahn du dehn wikidnis
4149,JHN,3,BZJ,kaa aala dehn wan weh laik du wikidnis noh laik it wen lait shain pahn dehn
4150,JHN,3,BZJ,in fak dehn hayt it ahn dehn noh waahn kom eena di lait kaa dehn noh waahn nobadi noa aal di wikidnis weh dehn di du
4151,JHN,3,BZJ,bot dehn wan weh du weh gaad seh da di rait ting fi du wahn oanli tu glad fi kom eena di lait soh dat evribadi ku si dat gaad deh eena evriting weh dehn du
4152,JHN,3,BZJ,afta dat jeezas ahn ih disaipl dehn gaahn da wahn neks spat eena judeeya
4153,JHN,3,BZJ,ih spen sohn taim deh wid dehn di baptaiz sohn peepl
4154,JHN,3,BZJ,jan di baptis mi deh da aynon weh mi deh kloas saylem di baptaiz peepl tu kaa lata waata mi dehdeh ahn peepl stodi midi kohn fi geh baptaiz
4155,JHN,3,BZJ,dat dami bifoa dehn lak op jan eena jayl
4156,JHN,3,BZJ,now som a jan falowa dehn midi aagyu wid wahn jooish man bowt di washin serimoni weh di jooz dehn du
4157,JHN,3,BZJ,dehn kohn tu jan ahn seh tu ahn teecha yu si di man weh mi deh wid yu pahn di neks said a jaadn di sayhn wan weh yu aalwayz midi tel wi bowt
4158,JHN,3,BZJ,wel ih deh ya di baptaiz tu ahn evribadi di goh tu hihn
4159,JHN,3,BZJ,jan tel dehn seh nobadi kyaahn geh notn eksep weh gaad gi dehn
4160,JHN,3,BZJ,unu unuself da mi witnis dat ah mi seh ai da noh di krais bot gaad sen mee hed fi geh peepl redi fi wen hihn kohn
4161,JHN,3,BZJ,di groom da di wan weh ga di braid
4162,JHN,3,BZJ,di groom fren jos dehdeh di lisn fi wen di groom kohn ahn ih rijais wen ih yehr ih vais
4163,JHN,3,BZJ,wel da di sayhn way wid mee dats wai ai oanli glad
4164,JHN,3,BZJ,di krais mos geh moa ahn moa impoatant bot mee ai mos geh les ahn les impoatant
4165,JHN,3,BZJ,gaad son kohn fahn hevn ahn ih grayta dahn evribadi aal laik mee ai kohn fahn di ert an ai bizniz ya soh ai oanli ku taak bowt ting weh kansaan dong ya
4166,JHN,3,BZJ,di wan weh kohn fahn hevn grayta dahn evribadi els
4167,JHN,3,BZJ,hihn taak bowt evriting weh hihn si ahn yehr bot stilyet nobadi noh bileev weh ih seh
4168,JHN,3,BZJ,evribadi weh bileev weh hihn seh fain owt fi chroo dat gaad noh di tel lai
4169,JHN,3,BZJ,di wan weh gaad sen seh aal weh gaad waahn ih seh kaa gaad gi hihn di ful powa a ih spirit ahn ih neva hoal notn bak
4170,JHN,3,BZJ,di faada lov ih son ahn ih gi ahn powa oava evriting
4171,JHN,3,BZJ,evribadi weh put dehn fayt eena gaad son wahn liv fareva bot enibadi weh noh du weh di son seh wahn neva ga da laif deh ahn gaad jojment wahn aalwayz di heng oava dehn hed
4172,JHN,4,BZJ,now di farisee dehn yehr seh dat jeezas mi ga moa peepl di fala hihn dan jan ahn dat jeezas midi baptaiz moa peepl dan jan
4173,JHN,4,BZJ,akchwali jeezas ihself neva midi baptaiz nobadi da ih disaipl dehn midi du di baptaizin
4174,JHN,4,BZJ,eniway wen jeezas yehr weh dehn midi seh ih lef fahn judeeya ahn hed bak da gyalilee
4175,JHN,4,BZJ,bot ih mi hafu paas chroo samayrya
4176,JHN,4,BZJ,jeezas kohn tu wahn tong eena samayrya weh nayhn saika weh mi deh kloas wahn pees a lan weh fahn way way bak jaykop mi gi ih son weh nayhn joazef
4177,JHN,4,BZJ,wahn wel weh jaykop mi dig mi stil dehdeh pahn da sayhn pees a lan
4178,JHN,4,BZJ,jeezas sidong bai di wel fi res kaa ih mi taiyad owt fahn ih jerni
4179,JHN,4,BZJ,dat da mi bowt twelv aklak da aftanoon
4180,JHN,4,BZJ,now wahn laydi fahn samayrya kohn da di wel kohn bak waata
4181,JHN,4,BZJ,jeezas seh tu ahn pleez gi mi sohn waata fi jrink noh
4182,JHN,4,BZJ,di disaipl dehn mi gaahn da tong fi bai ting fi eet di laydi ansa jeezas seh how kom yoo di aks mee fi waata
4183,JHN,4,BZJ,yoo da wahn joo an ai da wahn uman fahn samayrya
4184,JHN,4,BZJ,yu si di jooz ahn di samaritan dehn noh miks op miks op ataal jeezas tel ahn seh yoo noh noa weh gaad waahn gi yu ahn yu noh noa da hoo mee weh di aks yu fi waata
4185,JHN,4,BZJ,if yoo mi noa den yu wuda mi aks mi fi di waata weh ku gi yu reel laif
4186,JHN,4,BZJ,di laydi seh tu jeezas sa yoo noh ga no bokit ahn di wel deep
4187,JHN,4,BZJ,da weh yoo wahn geh da waata fram weh ku gi mee reel laif
4188,JHN,4,BZJ,yoo grayta dan fi wee ansesta jaykop den
4189,JHN,4,BZJ,da hihn gi wee dis wel weh hihn ahn fi hihn son dehn ahn dehn animal doz jrink fram
4190,JHN,4,BZJ,jeezas tel ahn seh evribadi weh jrink fahn dis waata ya weh deh eena dis wel wahn geh tersti agen
4191,JHN,4,BZJ,bot dehn wan weh jrink fahn di waata weh ai wahn gi dehn noh wahn geh tersti nohmoh
4192,JHN,4,BZJ,di waata weh ai wahn gi dehn wahn di gosh op eena dehn jos laik dehn waata spring weh di waata neva stap
4193,JHN,4,BZJ,disya waata wahn gi dehn reel laif weh wahn neva en
4194,JHN,4,BZJ,di laydi seh tu jeezas wel sa ai waahn som a da waata den soh dat ah wahn neva tersti agen
4195,JHN,4,BZJ,den ah noh wahn hafu di stodi kohn ya fi waata needa
4196,JHN,4,BZJ,den jeezas tel ahn seh goh kaal yu hozban ahn den kohn bak
4197,JHN,4,BZJ,di laydi tel ahn seh mee noh ga no hozban
4198,JHN,4,BZJ,den jeezas tel ahn seh yu rait wen yu seh dat yu noh ga no hozban kaa yu mi ga hoal a faiv hozban ahn di man weh yu ga now da noh eevn yu hozban
4199,JHN,4,BZJ,soh weh yu tel mi da chroo di laydi seh sa ai si dat yoo da wahn prafit fi wee ansesta dehn doz wership gaad pahn dis mongtin bot unu jooz seh dat di plays weh peepl mos goh wership da jeroosalem
4200,JHN,4,BZJ,jeezas tel ahn seh mis bileev mi di taim wahn kohn wen peepl noh wahn wership gaad di faada pahn dis mongtin ner da jeroosalem
4201,JHN,4,BZJ,unu samaritan peepl noh eevn noa hoo unu di wership bot wee jooish peepl noa hoo wee wership kaa da chroo di jooish peepl dehn gaad sen di wan weh wahn sayv peepl fahn dehn sin
4202,JHN,4,BZJ,bot di taim wahn soon kohn in fak ih don deh ya wen peepl weh reeli waahn wership gaad fi chroo wahn wership ahn fahn deep dong eena dehn haat jos laik how di spirit a gaad waahn dehn wership kaa dat da di kaina peepl weh gaad di faada di luk fa fi wership ahn
4203,JHN,4,BZJ,yu si gaad da spirit ahn dehn wan weh wership ahn hafu reeli wership ahn fahn deep dong eena dehn haat laik how di spirit a gaad waahn
4204,JHN,4,BZJ,di laydi tel jeezas seh ai noa dat di mesaiya wahn kohn
4205,JHN,4,BZJ,dat da di sayhn wan weh dehn kaal di krais wen hihn kohn hihn wahn mek wi noa evriting
4206,JHN,4,BZJ,jeezas tel ahn seh yu si mee weh deh ya di taak tu yu
4207,JHN,4,BZJ,ai da hihn
4208,JHN,4,BZJ,sayhn taim jeezas disaipl dehn kohn bak
4209,JHN,4,BZJ,dehn mi sopraiz dat ih midi taak tu wahn laydi bot non a dehn neva seh da weh yoo waahn
4210,JHN,4,BZJ,er da weh yoo di taak wid shee fa
4211,JHN,4,BZJ,den di laydi lef ih waata jog ahn gaahn bak da di siti
4212,JHN,4,BZJ,ih tel di peepl dehn seh kohn kohn si wahn man weh tel mi evriting ah eva du eena mi laif unu noh tink dat da hihn da di krais
4213,JHN,4,BZJ,soh aala dehn lef di siti ahn gaahn bai weh jeezas mi deh
4214,JHN,4,BZJ,meenwail di disaipl dehn midi bayg jeezas seh teecha kohn eet sohnting noh
4215,JHN,4,BZJ,bot jeezas tel dehn seh ai ga ting fi eet weh unu noh eevn noa bowt
4216,JHN,4,BZJ,soh di disaipl dehn seh tu wan anada nobadi neva bring notn fi hihn eet noh chroo
4217,JHN,4,BZJ,jeezas seh da jos laik food tu mee wen ai di du weh gaad waahn ai du
4218,JHN,4,BZJ,da hihn da di wan weh sen mee an ai hafu finish weh hihn sen mi fi du
4219,JHN,4,BZJ,unu noh seh foa monts moa ahn den da taim fi reep di krap
4220,JHN,4,BZJ,bot ai di tel unu luk rong ahn si how di feel dehn raip raip ahn redi fi reep
4221,JHN,4,BZJ,in fak di wan weh di reep di krap don di geh pay aredi
4222,JHN,4,BZJ,di krap weh hihn di gyada op da peepl weh wahn liv wid gaad fareva soh di wan weh plaant ahn di wan weh reep ku rijais tugeda
4223,JHN,4,BZJ,da wahn chroo ting weh dehn seh wan persn plaant ahn wahn neks wan reep
4224,JHN,4,BZJ,ah sen unu owt eena gaad feel fi reep weh unu neva plaant
4225,JHN,4,BZJ,sohn ada peepl don werk haad fi plaant owt di feel ahn aal weh unu hafu du now da jos goh een ahn reep weh dehn don plaant
4226,JHN,4,BZJ,lata di samaritan dehn fahn da siti mi bileev eena jeezas kaa di laydi mi tel dehn seh dis man tel mi evriting weh ai mi eva du eena mi laif soh wen di samaritan dehn kohn tu jeezas dehn bayg ahn fi stay wid dehn lee bit ahn ih stay fi too dayz
4227,JHN,4,BZJ,lat moa a dehn mi bileev sayka weh jeezas tel dehn
4228,JHN,4,BZJ,dehn tel di laydi seh da noh oanli sayka weh yoo tel wee mek wee bileev bot now da kaa wee yehr fi fi weeself ahn wee noa seh dat hihn da di wan weh wahn sayv di peepl dehn a di werl fi chroo
4229,JHN,4,BZJ,afta di too dayz jeezas lef fahn deh ahn gaahn da gyalilee
4230,JHN,4,BZJ,kaa jeezas ihself mi seh how wahn prafit noh geh no rispek eena ih oan konchri wen jeezas reech gyalilee di peepl dehn deh dehn welkom ahn kaa dehn mi gaahn da di paasoava selibrayshan tu ahn dehn mi si weh aal ih mi du deh
4231,JHN,4,BZJ,afta dat jeezas gaahn bak da kayna weh deh da gyalilee wehpaa ih mi ton waata intu wain
4232,JHN,4,BZJ,wel wahn govament ofishal weh mi liv da kapernyam mi ga wahn son weh mi sik bad
4233,JHN,4,BZJ,wen ih yehr seh jeezas mi kohn da gyalilee fahn judeeya ih gaahn da kayna tong ahn bayg ahn haad fi mek ih kohn kohn heel ih son kaa ih mi deh pahn daiyin
4234,JHN,4,BZJ,den jeezas seh tu ahn aiy di oanli way unu wahn bileev da if unu si wahn lata mirakl ahn wandaz
4235,JHN,4,BZJ,den di ofishal tel jeezas seh sa hori kohn bifoa mi lee bwai ded noh
4236,JHN,4,BZJ,jeezas seh tu ahn goh man yu son noh wahn ded
4237,JHN,4,BZJ,di man bileev weh jeezas tel ahn ahn staat owt fi goh hoahn
4238,JHN,4,BZJ,az di man midi goh dong tu wichpaa ih mi liv ih servant dehn kohn meet ahn ahn dehn tel ahn dat ih lee bwai mi alaiv
4239,JHN,4,BZJ,di ofishal aks dehn da weh taim egzakli ih pikni mi staat tu feel beta ahn dehn tel ahn seh bowt wan aklak yestudeh aftanoon di feeva brok
4240,JHN,4,BZJ,da den di lee bwai pa kanchos dat dat dami di sayhn taim wen jeezas mi tel ahn seh yu son noh wahn ded
4241,JHN,4,BZJ,soh den hihn ahn evribadi eena ih hows mi bileev eena jeezas
4242,JHN,4,BZJ,now dis dami di sekant taim jeezas du wahn mirakl da gyalilee afta ih mi kohn fahn judeeya
4243,JHN,5,BZJ,afta dat jeezas gaan op da jeroosalem fi wahn jooish rilijos selibrayshan
4244,JHN,5,BZJ,now wahn pool weh di jooish peepl dehn kaal betezda mi deh kloas di sheep gayt
4245,JHN,5,BZJ,dis pool mi ga faiv varanda
4246,JHN,5,BZJ,lata sik peepl doz di lidong bowt pahn di varanda dehnpeepl weh mi blain peepl weh kudn waak gud ahn dehn wan weh mi paralaiz
4247,JHN,5,BZJ,dehn mi dehdeh di wayt fi wen di waata ster op
4248,JHN,5,BZJ,kaa evri now ahn den wahn aynjel fahn gaad wuda kohn dong ahn ster op di waata ahn di wan weh get een deh fos geh heel wel wahn man mi dehdeh weh mi sik fi tertiayt yaaz
4249,JHN,5,BZJ,wen jeezas si ahn di lidong deh ih mi don mi noa dat hihn mi dehdeh fi wahn lang taim soh ih aks di man yoo waahn geh beta
4250,JHN,5,BZJ,di man tel jeezas seh sa ah noh ga nobadi fi help mi get eena di pool wen di waata geh ster op
4251,JHN,5,BZJ,enitaim ai chrai get eena di waata sohnbadi els aalwayz step dong heda mi
4252,JHN,5,BZJ,jeezas tel ahn seh get op pik op yu mat ahn waak sayhn taim di man geh heel ahn ih pik op ih mat ahn staat tu waak
4253,JHN,5,BZJ,now da day deh dami di sabat soh di jooish leeda dehn seh tu di man weh mi geh heel dis da di sabat
4254,JHN,5,BZJ,yoo noh noa seh yu noh fi di bak yu mat pahn di sabat
4255,JHN,5,BZJ,bot di man ansa dehn seh di man weh heel mi tel mi tek op yu mat ahn waak
4256,JHN,5,BZJ,dehn aks ahn seh ahn da hoo dis man weh tel yoo fi tek op yu mat ahn waak
4257,JHN,5,BZJ,bot di man weh mi geh heel neva noa da hoo mi tel ahn kaa jeezas mi don disapyaa eena di krowd weh mi dehdeh
4258,JHN,5,BZJ,aftawodz jeezas fain di man eena di templ ahn tel ahn seh yu si how yu geh heel
4259,JHN,5,BZJ,wel stap di sin er els sohnting wosara wahn hapm tu yu
4260,JHN,5,BZJ,den di man gaahn gaahn tel di jooish leeda dehn dat da mi jeezas weh mi heel ahn
4261,JHN,5,BZJ,wel den dehn staat tu haraas jeezas kaa ih midi du ting laik dat pahn di sabat
4262,JHN,5,BZJ,bot jeezas ansa dehn seh wel mai faada aalwayz di help peepl an ai di du di sayhn ting tu
4263,JHN,5,BZJ,sayka weh jeezas seh dat ih mek di jooish leeda dehn waahn kil ahn moa
4264,JHN,5,BZJ,da noh oanli kaa ih midi brok di sabat bot pahn tap a dat ih midi seh dat gaad da fi hihn faada ahn dat midi mek hihn eekwal wid gaad
4265,JHN,5,BZJ,jeezas tel dehn seh ah di tel unu di chroot di son kyaahn du notn pahn ih oan
4266,JHN,5,BZJ,ih oanli ku du weh ih si gaad ih faada du kaa eniting weh ih faada du hihn du tu
4267,JHN,5,BZJ,di faada lov di son ahn ih shoa ahn evriting weh hihn ihself di du ahn ih wahn mek di son du grayta tingz dahn weh unu si hapm tu dis man ya ahn unu wahn sopraiz
4268,JHN,5,BZJ,yes jos laik how di faada rayz op peepl fahn di ded ahn mek dehn liv agen sayhn way di son gi laif tu enibadi weh hihn waahn
4269,JHN,5,BZJ,yu si di faada ihself noh joj nobadi bot hihn gi di son aal raits fi joj soh dat evribadi wahn aana di son jos laik how dehn aana di faada
4270,JHN,5,BZJ,di faada sen di son soh enibadi weh noh aana di son noh aana di faada needa
4271,JHN,5,BZJ,ah di tel unu di chroot enibadi weh yehr weh ai seh ahn weh bileev di wan weh sen mi don ga di laif weh wahn neva en
4272,JHN,5,BZJ,no jojment noh deh pahn fi dehn hed kaa dehn don kraas oava fahn det tu laif
4273,JHN,5,BZJ,ah di tel unu di chroot di taim di kohn in fak ih don deh ya aredi wen dehn wan weh ded wahn yehr di son a gaad vais ahn aala dehn wan weh yehr ahn ahn du weh ih seh wahn liv
4274,JHN,5,BZJ,kaa jos laik how di faada ga di powa eena hihn fi gi laif sayhn way hihn gi di son powa fi gi laif tu ahn di faada gi di son aal raits fi joj kaa hihn da di son a man
4275,JHN,5,BZJ,noh bee soh sopraiz bowt weh ah seh kaa di taim di kohn wen aala dehn wan weh deh eena dehn grayv wahn yehr fi hihn vais ahn kom owt
4276,JHN,5,BZJ,dehn wan weh mi du gud wahn rayz op bak ahn liv fareva ahn dehn wan weh mi du bad wahn rayz op bak fi geh kandem
4277,JHN,5,BZJ,ai kyaahn du notn pahn mi oan
4278,JHN,5,BZJ,ai oanli joj weh di faada tel mi fi joj
4279,JHN,5,BZJ,ahn wen ai joj ai joj karek kaa ai noh oanli luk fi du weh ai waahn bot ai du weh di faada sen mi fi du
4280,JHN,5,BZJ,if oanli mee taak bowt maiself den weh ai seh noh wahn wot notn
4281,JHN,5,BZJ,yu ga sohnbadi els weh taak op fi mi an ah noa dat weh hihn seh bowt mi da chroo
4282,JHN,5,BZJ,unu sen aks jan di baptis bowt mi ahn weh hihn tel unu da chroo
4283,JHN,5,BZJ,da noh weh ai hafu pen pahn weh eni man seh bowt mi bot ah oanli menshan weh jan seh soh dat gaad ku sayv unu
4284,JHN,5,BZJ,now jan dami laik wahn lamp weh midi shain brait ahn weh hihn doz tel unu doz mek unu hapi fi wahn lee wail
4285,JHN,5,BZJ,bot unu si dehn sayhn mirakl deh weh mai faada sen mi fi du
4286,JHN,5,BZJ,wel dehndeh grayta dahn weh jan mi seh bowt mi kaa dehndeh da weh proov seh dat mai faada sen mee fi chroo
4287,JHN,5,BZJ,ahn mai faada sen mi ahn hihn ihself taak op fi mee
4288,JHN,5,BZJ,unu neva yet yehr ih vais er si how ih luk ahn unu noh aksep weh hihn tel unu ahn kip it eena unu haat kaa unu noh bileev dat ai da di wan weh hihn sen
4289,JHN,5,BZJ,unu stodi di skripcha kaa unu tink seh unu wahn fain owt how fi liv fareva ahn fi si dat da dehndeh sayhn skripcha taak bowt mee
4290,JHN,5,BZJ,bot unu stil noh waahn kohn tu mi fi geh reel laif
4291,JHN,5,BZJ,ai noh waahn no hyooman prayz mi
4292,JHN,5,BZJ,bot ai noa unu ahn unu noh ga gaad lov eena unu ataal
4293,JHN,5,BZJ,ai kom eena mi faada naym ahn unu noh aksep mi if sohnbadi els kom eena fi dehn oan naym unu wuda aksep dehn doh
4294,JHN,5,BZJ,unu prifa wen peepl prayz unu
4295,JHN,5,BZJ,unu noh kay fi mek di wan ahn oanli gaad prayz unu
4296,JHN,5,BZJ,no wanda unu kyaahn bileev noh tink seh ai wahn paint finga pahn unu ahn akyooz unu fronta mi faada da moaziz sayhn wan weh unu tink wahn help unu wahn bee di wan weh wahn akyooz unu
4297,JHN,5,BZJ,if unu mi bileev moaziz den unu shuda bileev mee tu kaa da hihn sayhn wan mi rait bowt mee
4298,JHN,5,BZJ,bot if unu noh bileev weh hihn mi rait den how unu wahn bileev weh ai seh
4299,JHN,6,BZJ,afta dat jeezas gaahn da di neks said a gyalilee lagoon weh sohn peepl kaal taibeeryos see
4300,JHN,6,BZJ,wahn big krowd stay midi fala ahn kaa dehn mi si aala di mirakl dehn weh ih mi du fi di sik peepl dehn
4301,JHN,6,BZJ,jeezas gaan op di hilsaid ahn sidong deh wid ih disaipl dehn
4302,JHN,6,BZJ,now da mi soon taim fi di paasoava selibrayshan fi di jooz dehn
4303,JHN,6,BZJ,wen jeezas luk op ih si wahn big krowd di kohn tuwaadz ahn
4304,JHN,6,BZJ,ih seh tu filip da weh wi wahn bai bred fi mek aala dehnya peepl eet
4305,JHN,6,BZJ,jeezas oanli seh dat fi tes owt filip kaa jeezas ihself mi don noa weh hihn mi wahn du
4306,JHN,6,BZJ,filip ansa jeezas seh noh eevn ayt monts pay kuda bai nof bred fi mek eech wan a dehnya peepl ya geh wahn lee bit fi eet
4307,JHN,6,BZJ,wan a jeezas disaipl nayhn anjru weh dami saiman peeta breda seh tu ahn wahn lee bwai deh ya weh ga faiv lee bred ahn too lee fish
4308,JHN,6,BZJ,bot weh gud dat wahn du monks soh moch peepl
4309,JHN,6,BZJ,jeezas seh mek di peepl dehn sidong
4310,JHN,6,BZJ,now di plays mi graasi graasi soh dehn sidong
4311,JHN,6,BZJ,jos fi konk di man dehn aloan da mi bowt faiv towzn a dehn in aal
4312,JHN,6,BZJ,den jeezas tek di bred dehn ahn wen ih don gi gaad tanks ih shayr it owt tu aala dehn weh midi sidong ih du di sayhn ting wid di fish ahn dehn eet az moch az dehn mi waahn
4313,JHN,6,BZJ,wen dehn geh nof jeezas tel ih disaipl dehn seh gyada op aala di lefoavaz soh notn noh ways
4314,JHN,6,BZJ,wel fos dehn mi oanli ga faiv bred bot dehn en op di gyada op hoal a twelv baaskit ful a di lee pees a bred dehn weh mi lefoava afta di peepl dehn mi don eet
4315,JHN,6,BZJ,wen di peepl dehn si di mirakl weh jeezas mi du dehn staat tu seh dis da di prafit weh mi fi kom eena di werl fi chroo wen jeezas si dat di peepl dehn midi luk fi foas ahn fi bee king ih gaahn bak op di hil soh dat ih kuda mi deh bai ihself
4316,JHN,6,BZJ,wen eevnin mi kohn jeezas disaipl dehn mi gaahn dong da di lagoon
4317,JHN,6,BZJ,dehn get eena wahn boat ahn staat aaf kraas di lagoon fi goh da kapernyam
4318,JHN,6,BZJ,ih mi don daak aredi ahn jeezas neva deh wid dehn yet
4319,JHN,6,BZJ,breez midi bloa haad ahn ih mek di waata geh rof rof
4320,JHN,6,BZJ,afta dehn mi don padl bowt chree er foa mailz dehn si jeezas di kohn tuwaadz dehn di waak pahn di waata tap
4321,JHN,6,BZJ,wel dehn mi fraitn no miks
4322,JHN,6,BZJ,bot jeezas tel dehn seh da mee
4323,JHN,6,BZJ,noh frayd
4324,JHN,6,BZJ,dehn mi oanli glad fi mek ih get eena di boat ahn sodnwan di boat reech shoa sayhn plays weh dehn mi gwehn
4325,JHN,6,BZJ,di neks day di krowd weh mi stay pahn di ada said a di lagoon gaahn dong bai di waatasaid
4326,JHN,6,BZJ,dehn mi noa seh dat oanli wan boat mi dehdeh di day bifoa ahn di disaipl dehn mi get eena it ahn gaan bot jeezas neva deh wid dehn
4327,JHN,6,BZJ,den sohn boat fahn taibeeryos gaahn shoa kloas tu di plays wehpaa di peepl dehn mi eet di bred afta di laad mi don gi tanks far it
4328,JHN,6,BZJ,soh wen di krowd si dat needa jeezas ner ih disaipl dehn mi dehdeh dehn get eena dehn sayhn boat fahn taibeeryos ahn gaahn da kapernyam gaahn luk fi jeezas
4329,JHN,6,BZJ,wen di krowd fain jeezas pahn di neks said a di lagoon dehn aks ahn seh teecha da wen yoo reech ya
4330,JHN,6,BZJ,jeezas ansa dehn seh ah di tel unu di chroot unu noh di luk fi mee sayka di mirakl dehn weh unu si bot da kaa unu geh unu beli ful
4331,JHN,6,BZJ,noh bada kil op unuself di werk fi food weh wahn soon spail insteda dat werk fi di food weh wahn mek unu liv wid gaad fareva
4332,JHN,6,BZJ,da di son a man wahn gi unu da food deh kaa gaad weh da mai faada don shoa seh dat hihn pleez wid mee
4333,JHN,6,BZJ,di peepl dehn aks ahn seh da weh wee fi du now fi mek wi du weh gaad waahn
4334,JHN,6,BZJ,jeezas tel dehn seh weh gaad waahn unu du da fi bileev eena di wan weh hihn sen
4335,JHN,6,BZJ,soh di peepl dehn seh weh sain yu wahn shoa wi soh dat wi ku seet ahn bileev yu
4336,JHN,6,BZJ,da weh yoo wahn du
4337,JHN,6,BZJ,fi wee ansesta dehn mi eet mana wen dehn midi chravl chroo di dezert
4338,JHN,6,BZJ,laik weh di skripcha seh hihn gi dehn bred weh kohn fahn hevn fi eet
4339,JHN,6,BZJ,jeezas seh ah di tel unu di chroot da neva moaziz mi gi dehn da bred weh kohn fahn hevn da mai faada mi gi dehn
4340,JHN,6,BZJ,now hihn di aafa unu dis chroo chroo bred weh kohn fahn hevn
4341,JHN,6,BZJ,kaa di bred fahn gaad da di wan weh kohn dong fahn hevn ahn gi di peepl dehn a di werl laif
4342,JHN,6,BZJ,soh dehn seh tu jeezas sa gi wi dis bred fahn ya goh bak
4343,JHN,6,BZJ,den jeezas tel dehn seh da mee sayhn wan da di bred weh gi laif
4344,JHN,6,BZJ,enibadi weh kohn tu mee wahn neva hongri agen ahn enibadi weh bileev eena mee wahn neva geh tersti agen
4345,JHN,6,BZJ,bot ah tel unu dat unu don si mi aredi ahn unu stil noh bileev
4346,JHN,6,BZJ,aala dehn wan weh di faada gi mi wahn kohn tu mi enibadi weh kohn tu mee ai wahn neva ton dehn weh
4347,JHN,6,BZJ,kaa ai neva kohn dong fahn hevn fi du weh ai waahn bot ai kohn fi du weh di wan weh sen mi waahn
4348,JHN,6,BZJ,ahn dis da weh di wan weh sen mi waahn ih noh waahn ah laas non a dehn wan weh hihn gi mi bot ih waahn ah rayz dehn op pahn di laas day
4349,JHN,6,BZJ,aala dehn wan weh si di son ahn bileev eena ahn wahn liv wid gaad fareva an ai wahn rayz dehn op fahn di ded pahn jojment day
4350,JHN,6,BZJ,dat da weh mi faada waahn
4351,JHN,6,BZJ,afta dat di jooish leeda dehn staat tu grombl op monks dehnself bowt jeezas kaa ih mi seh ai da di bred weh kohn dong fahn hevn
4352,JHN,6,BZJ,dehn midi seh dis da noh jeezas joazef son
4353,JHN,6,BZJ,wee noa fi hihn ma ahn pa
4354,JHN,6,BZJ,soh da how kom hihn di seh ai kohn dong fahn hevn
4355,JHN,6,BZJ,bot jeezas ansa dehn seh stap di grombl op monks unuself
4356,JHN,6,BZJ,nobadi kyaahn kohn tu mee eksep di faada weh sen mi jraa dehn mek dehn kohn ahn den ai wahn rayz dehn op fahn di ded pahn jojment day
4357,JHN,6,BZJ,laik weh di prafit dehn mi seh eena di skripcha gaad ihself wahn teech aala dehn
4358,JHN,6,BZJ,enibadi weh lisn tu di faada ahn laan fahn ahn wahn kohn tu mee
4359,JHN,6,BZJ,dat noh meen dat enibadi don si di faada yu noh
4360,JHN,6,BZJ,nobadi noh si di faada yet eksep di wan weh kohn fahn gaad oanli hihn don si ahn
4361,JHN,6,BZJ,ah di tel unu di chroot enibadi weh bileev eena mee don ga di laif aredi weh wahn neva en
4362,JHN,6,BZJ,da mee da di bred weh gi laif fi unu ansesta dehn mi eet di mana eena di dezert ahn dehn mi stil ded
4363,JHN,6,BZJ,bot enibadi weh eet dis bred weh kohn dong fahn hevn noh wahn ded
4364,JHN,6,BZJ,ai da da bred weh kohn dong fahn hevn weh gi laif
4365,JHN,6,BZJ,enibadi weh eet aafa dis bred wahn liv fareva dis bred da fi mee flesh weh ai wahn gi fi mek di peepl dehn a dis werl ga reel laif
4366,JHN,6,BZJ,di jooish leeda dehn staat tu aagyu op monks dehnself ahn seh da how dis man wahn gi wee fi hihn flesh fi eet
4367,JHN,6,BZJ,soh jeezas tel dehn seh ah di tel unu di chroot unu mos eet di son a man flesh ahn jrink ih blod oanli soh unu wahn ga reel laif eena unu
4368,JHN,6,BZJ,aala dehn wan weh eet mai flesh ahn jrink mai blod don ga di laif weh wahn neva en an ai wahn rayz dehn bak op pahn jojment day kaa mai flesh da reel food ahn mai blod da reel jrink
4369,JHN,6,BZJ,dehn wan weh eet mai flesh ahn jrink mai blod liv eena mee an ai liv eena dehn
4370,JHN,6,BZJ,di faada weh gi laif sen mee an ai di liv sayka hihn
4371,JHN,6,BZJ,sayhn way enibadi weh eet mee wahn liv sayka mee
4372,JHN,6,BZJ,ai da noh laik da bred weh unu ansesta dehn mi eet kaa dehn eet it ahn dehn stil ded
4373,JHN,6,BZJ,bot ai da di bred weh kohn dong fahn hevn ahn enibadi weh eet dis bred wahn liv fareva
4374,JHN,6,BZJ,jeezas seh aala dehnya ting wen ih midi teech eena di sinagag da kapernyam
4375,JHN,6,BZJ,wen jeezas falowa dehn yehr weh aal ih seh lata dehn seh hmm dehndeh da sohn haad teechin fi tek
4376,JHN,6,BZJ,da hoo ku aksep dehndeh
4377,JHN,6,BZJ,bot jeezas mi kanchos a weh dehn midi komplayn bowt soh ih aks dehn seh weh ah seh ofen unu noh
4378,JHN,6,BZJ,den sopoaz unu kuda mi si di son a man di goh bak op da di plays weh ih kohn fram den
4379,JHN,6,BZJ,da di spirit a gaad gi reel laif weh neva en di badi noh wot notn
4380,JHN,6,BZJ,di werd dehn weh kom owta mai mowt da fahn gaad spirit soh dehndeh ga laif bot dehn ga sohn monks unu weh noh bileev
4381,JHN,6,BZJ,jeezas seh dat kaa hihn mi don noa fahn lang taim aala dehn wan weh neva mi wahn bileev ahn hihn mi don noa tu hoo mi wahn sel ahn owt
4382,JHN,6,BZJ,soh jeezas seh dats wai ai mi tel unu dat nobadi kyaahn kohn tu mee eksep di faada mek dehn kohn
4383,JHN,6,BZJ,fahn deh goh bak lata jeezas falowaz ton bak ahn stap goh bowt wid ahn
4384,JHN,6,BZJ,soh jeezas aks di twelv disaipl dehn unu waahn goh tu
4385,JHN,6,BZJ,saiman peeta ansa ahn seh laad da hoo els wi gwehn tu
4386,JHN,6,BZJ,da yoo ga di werd dehn weh gi laif weh wahn neva en
4387,JHN,6,BZJ,wee bileev eena yoo ahn wi noa fi shoar dat yoo da di hoali wan fahn gaad
4388,JHN,6,BZJ,jeezas ansa dehn seh da mee miself mi pik di twelv a unu ahn wan a unu da devl ih midi taak bowt joodas weh dami saiman iskariyat son
4389,JHN,6,BZJ,hihn stil mi wahn sel owt jeezas eevn doa ih dami wan a di twelv apasl dehn
4390,JHN,7,BZJ,afta dat jeezas gaahn bowt gyalilee
4391,JHN,7,BZJ,ih neva waahn goh da judeeya dischrik kaa di jooish leeda dehn midi luk fi wahn chaans fi kil ahn
4392,JHN,7,BZJ,now da mi nayli taim fi di jooish selibrayshan weh nayhn di boot festival
4393,JHN,7,BZJ,wel jeezas breda dehn tel ahn seh lef ya ahn goh da judeeya soh dat yu falowa dehn ku si aala di mirakl dehn weh yu di du kaa nobadi du ting eena seekrit if dehn waahn peepl noa da hoo dehn
4394,JHN,7,BZJ,laik how yu di du aala dehn ting deh den mek evribadi si weh yu di du
4395,JHN,7,BZJ,yu si noh eevn jeezas oan breda dehn mi bileev eena ahn
4396,JHN,7,BZJ,jeezas ansa dehn seh noh da noh taim fi ai goh yet bot aal laik unu unu ku goh enitaim ahn ih noh wahn mek no difrens
4397,JHN,7,BZJ,di peepl a dis werl noh ga no reezn fi hayt unu bot dehn hayt mee kaa ai kohn rait owt ahn tel dehn bowt aala di rang ting dehn weh dehn di du
4398,JHN,7,BZJ,unu goh hed ahn goh da di selibrayshan
4399,JHN,7,BZJ,ai noh gwehn da dis wan kaa mi taim noh kohn yet
4400,JHN,7,BZJ,wen ih don seh dat ih stay da gyalilee
4401,JHN,7,BZJ,bot afta ih breda dehn don gaahn da di selibrayshan jeezas stil gaan aftawodz bot ih gaahn seekrit laik mek nobadi noh si ahn
4402,JHN,7,BZJ,di jooish leeda dehn midi luk fi si ahn da di selibrayshan ahn dehn midi aks da weh da man deh
4403,JHN,7,BZJ,lata peepl monks di krowd midi taak bowt ahn
4404,JHN,7,BZJ,dehn seh ih da wahn gud man
4405,JHN,7,BZJ,sohn neks wan seh noh aal hihn di du da fool op di peepl dehn
4406,JHN,7,BZJ,bot nobadi neva waahn taak tu haad bowt ahn kaa dehn mi frayd fi di jooish leeda dehn
4407,JHN,7,BZJ,di selibrayshan mi deh bowt haaf way wen jeezas gaan op da di templ ahn staat tu teech
4408,JHN,7,BZJ,di jooish leeda dehn kudn bileev dehn ayz wen dehn yehr ahn ahn dehn seh da how kom hihn noa soh moch ahn hihn neva gaahn da nobadi fi mek dehn teech ahn
4409,JHN,7,BZJ,den jeezas ansa dehn seh di ting dehn weh ai di teech da noh fahn mee bot dehn kohn fahn di wan weh sen mee
4410,JHN,7,BZJ,if unu reeli waahn obay gaad den unu wahn noa weda er nat di ting dehn weh ai di teech da fahn gaad er da fi mee oan ting
4411,JHN,7,BZJ,if ai mi waahn aana maiself den ah wuda taak fi mai oanself
4412,JHN,7,BZJ,bot ai waahn aana di wan weh sen mee
4413,JHN,7,BZJ,dat da wai ai tel di chroot ai noh tel lai
4414,JHN,7,BZJ,da hoo mi gi unu di laa
4415,JHN,7,BZJ,da noh moaziz
4416,JHN,7,BZJ,bot non a unu noh du weh ih seh
4417,JHN,7,BZJ,soh da wai unu di luk fi wahn chaans fi kil mee den
4418,JHN,7,BZJ,di krowd ansa jeezas seh yoo mosi ga deeman hoo di chrai kil yoo
4419,JHN,7,BZJ,jeezas ansa dehn seh ah du wan mirakl pahn di sabat ahn unu di goh aaf bot unu werk pahn di sabat tu wen unu kohn serkomsaiz unu bwai baybi laik weh moaziz laa seh
4420,JHN,7,BZJ,akchwali da laa da neva fahn moaziz bot ih goh way bak da unu ansesta dehn bifoa hihn wel wen di day fi serkomsaiz faal pahn di sabat unu stil goh hed ahn serkomsaiz unu baybi jos soh dat unu ku kip di laa weh moaziz gi
4421,JHN,7,BZJ,soh wai unu wahn beks wid mee kaa ai heel wahn man hoal badi pahn di sabat
4422,JHN,7,BZJ,noh joj nobadi bai how ting luk bot joj fyaawan now som a di peepl dehn fahn jeroosalem midi seh bot dis da noh di man weh dehn di chrai kil
4423,JHN,7,BZJ,ahn luk how ih deh ya di taak owt eena poblik ahn nobadi noh di tel ahn notn unu tink dat di leeda dehn don noa dat dis da di krais fi chroo
4424,JHN,7,BZJ,bot stil wee noa weh dis man kohn fram wen di krais kohn nobadi noh wahn noa weh ih kohn fram
4425,JHN,7,BZJ,den jeezas hala owt wail ih midi teech da di templ unu oanli tink seh unu noa mee ahn weh ai kohn fram
4426,JHN,7,BZJ,ai noh kohn pahn mai oan yu noh bot unu ku chros di wan weh sen mi
4427,JHN,7,BZJ,unu noh noa hihn bot ai noa ahn kaa ai da fahn hihn ahn da hihn sen mee
4428,JHN,7,BZJ,wen jeezas seh dat som a dehn chrai ares ahn bot nobadi neva lay wahn finga pan ahn kaa ih taim neva kohn yet
4429,JHN,7,BZJ,stil wahn lata peepl eena di krowd mi bileev eena ahn ahn dehn midi seh wen di krais kohn yu tink ih wahn du moa mirakl dahn weh dis man don du
4430,JHN,7,BZJ,wen di farisee dehn yehr weh di krowd midi mombl seh bowt jeezas dehn ahn di cheef prees dehn sen di templ gyaad dehn fi ares ahn
4431,JHN,7,BZJ,den jeezas seh ah oanli wahn deh wid unu wahn lee wail langa den ah gwehn bak da di wan weh sen mi
4432,JHN,7,BZJ,unu wahn luk fi mi bot unu noh wahn fain mi ahn wehpaa ai gwehn unu kyaahn kohn
4433,JHN,7,BZJ,di jooish leeda dehn seh tu wan anada da weh dis man meen fi goh soh dat wee wahn kyaahn fain ahn
4434,JHN,7,BZJ,yu meen fi seh ih gwehn tu dehn jooz weh liv monks di greek peepl dehn ahn teech di greek dehn
4435,JHN,7,BZJ,da weh hihn meen wen ih seh unu wahn luk fi mi bot unu wahn kyaahn fain mi ahn wehpaa ai gwehn unu kyaahn kohn
4436,JHN,7,BZJ,pahn di laas day a di selibrayshan weh dami di bigis day jeezas stan op ahn ih hala owt enibadi weh tersti mek dehn kohn tu mi ahn jrink
4437,JHN,7,BZJ,if dehn bileev eena mee lata waata weh gi laif wahn poar owt laik wahn riva fahn deep dong eensaida dehn jos laik weh di skripcha seh
4438,JHN,7,BZJ,wen jeezas seh dat ih midi taak bowt gaad hoali spirit weh dehn wan weh bileev eena hihn mi wahn geh
4439,JHN,7,BZJ,yu si op tu den nobadi neva ga gaad hoali spirit di liv eena dehn kaa gaad neva rayz op jeezas eena aala ih gloari yet
4440,JHN,7,BZJ,wen dehn yehr aala dehn ting deh di krowd seh dis da di prafit fi chroo
4441,JHN,7,BZJ,sohn ada wan seh dis da di krais
4442,JHN,7,BZJ,bot som a dehn aks di krais ku kohn fahn gyalilee
4443,JHN,7,BZJ,di skripcha neva seh dat di krais kohn fahn king dayvid famili lain
4444,JHN,7,BZJ,ahn ih neva sopoas tu kohn fahn betlihem weh dami dayvid hoamtong
4445,JHN,7,BZJ,soh divizhan mi deh monks di peepl dehn sayka jeezas
4446,JHN,7,BZJ,som a dehn mi waahn ares ahn bot nobadi neva toch ahn
4447,JHN,7,BZJ,wen di templ gyaad dehn gaahn bak di cheef prees ahn di farisee dehn aks dehn seh wai unu neva ares jeezas
4448,JHN,7,BZJ,di gyaad dehn ansa dehn seh wee neva yehr nobadi taak laik dis man yet den di farisee dehn ansa dehn seh weh hapm ih ga unu fool tu
4449,JHN,7,BZJ,unu si eni a di leeda dehn er di farisee dehn di bileev eena hihn
4450,JHN,7,BZJ,bot dis krowd weh noh eevn noa moaziz laa don kandem aredi eniway
4451,JHN,7,BZJ,wan a di farisee dehn weh mi dehdeh dami nikodeemos
4452,JHN,7,BZJ,hihn mi gaahn taak tu jeezas wahn taim
4453,JHN,7,BZJ,ih aks dehn seh fi wee laa noh mek wi kandem peepl bifoa wi yehr weh dehn ga fi seh rait
4454,JHN,7,BZJ,soh wi kyaahn joj dehn bifoa wi noa weh dehn du
4455,JHN,7,BZJ,dehn tel ahn seh soh wat yoo da fahn gyalilee tu
4456,JHN,7,BZJ,yoo chek di skripcha ahn yu wahn si dat no prafit kyaahn kohn fahn gyalilee
4457,JHN,7,BZJ,afta dat evribadi gaahn hoahn
4458,JHN,8,BZJ,jeezas gaahn da di hil weh nayhn di mongt a alivz bot soon di neks maanin ih gaahn bak da di templ
4459,JHN,8,BZJ,aala di peepl dehn gyada rong ahn ahn ih sidong ahn staat tu teech dehn
4460,JHN,8,BZJ,dehn wan weh teech di jooish laa ahn di farisee dehn bring een wahn uman weh dehn kech eena di ak di cheet pahn ih hozban
4461,JHN,8,BZJ,dehn put ahn fi stan op rait fronta evribadi ahn seh tu jeezas teecha dehn kech dis uman eena di ak di cheet pahn ih hozban
4462,JHN,8,BZJ,now moaziz laa seh dat wi fi stoan uman laik dis tu det
4463,JHN,8,BZJ,now da weh yoo ga fi seh tu dat
4464,JHN,8,BZJ,dehn aks jeezas dat jos fi pik ih mowt fi si if ih mi wahn seh eniting rang weh dehn kuda ares ahn fa
4465,JHN,8,BZJ,wel jeezas ben dong ahn staat tu rait pahn di grong wid ih finga
4466,JHN,8,BZJ,wen dehn stodi midi kweschan ahn ih schraytn op ahn tel dehn seh mek eni wan a unu weh noh ga no sin chroa di fos stoan aata dis laydi
4467,JHN,8,BZJ,den ih ben dong agen ahn staat tu rait pahn di grong
4468,JHN,8,BZJ,wen dehn yehr dat dehn staat tu lef wan bai wan fahn di oaldis wan goh dong afta dat oanli jeezas wan mi lef deh wid di laydi di stan op fronta ahn
4469,JHN,8,BZJ,jeezas stan op ahn aks ahn seh mis da weh evribadi deh
4470,JHN,8,BZJ,nobadi noh kandem yu
4471,JHN,8,BZJ,di laydi seh nobadi sa ahn jeezas tel ahn seh wel ai noh kandem yu needa
4472,JHN,8,BZJ,goh hoahn ahn fahn ya goh bak noh sin nohmoh jeezas staat tu taak tu di farisee dehn agen ahn seh ai da di wan weh gi di peepl dehn eena di werl lait
4473,JHN,8,BZJ,enibadi weh fala mi wahn ga di lait weh shoa dehn how fi liv ahn den dehn wahn neva deh eena daak
4474,JHN,8,BZJ,di farisee dehn tel ahn seh da yoo di taak fi fi yoo oanself soh weh yoo seh noh wot notn
4475,JHN,8,BZJ,jeezas ansa dehn seh eevn if ai di taak fi mai oanself weh ai seh da chroo kaa ai noa wehpaa ai kohn fram an ai noa wehpaa ai gwehn
4476,JHN,8,BZJ,bot unu noh noa wehpaa ai kohn fram er wehpaa ai gwehn
4477,JHN,8,BZJ,unu joj peepl jos bai weh unu ku si az hyooman
4478,JHN,8,BZJ,mee ai noh joj nobadi
4479,JHN,8,BZJ,ahn eevn if ai joj mai jojment da di chroo kaina jojment kaa da noh oanli mee wan joj bot da mee ahn di faada weh sen mi
4480,JHN,8,BZJ,fi unu laa seh dat if too witnis goh da koat di seh di sayhn ting den weh dehn di seh da chroo
4481,JHN,8,BZJ,ai taak fi mai oanself ahn di faada weh sen mi taak fi mee tu
4482,JHN,8,BZJ,den di farisee dehn aks ahn seh wehpaa fi yoo faada deh
4483,JHN,8,BZJ,jeezas ansa dehn seh unu noh noa mee ner mi faada
4484,JHN,8,BZJ,if unu mi noa mee unu wuda noa mi faada tu
4485,JHN,8,BZJ,jeezas seh dehn ting wen ih midi teech eena di room da di templ weh di kalekshan baks kip
4486,JHN,8,BZJ,bot nobadi neva ares ahn kaa ih taim neva kohn yet
4487,JHN,8,BZJ,jeezas tel dehn agen ai gwehn weh ahn unu wahn luk fi mi bot unu wahn ded ahn unu sin stil noh wahn geh fagiv
4488,JHN,8,BZJ,unu kyaahn goh wehpaa ai gwehn
4489,JHN,8,BZJ,den di jooish leeda dehn seh weh hapm
4490,JHN,8,BZJ,ih wahn kil ihself er sohnting
4491,JHN,8,BZJ,da dat ih meen wen ih seh unu kyaahn goh wehpaa ai gwehn
4492,JHN,8,BZJ,jeezas tel dehn seh unu da fahn dong ya ai da fahn op da hevn
4493,JHN,8,BZJ,unu da fahn dis werl ai da noh fahn dis werl
4494,JHN,8,BZJ,ahn if unu noh bileev dat ai da hoo ai seh da mee den unu wahn ded ahn unu sin stil noh wahn geh fagiv
4495,JHN,8,BZJ,den dehn seh tu jeezas da hoo yoo
4496,JHN,8,BZJ,jeezas tel dehn seh ai da hoo ah di seh fahn di staat
4497,JHN,8,BZJ,ah ga lata ting fi seh bowt unu ahn lata ting fi kandem unu fa
4498,JHN,8,BZJ,bot di wan weh sen mi noh tel lai an ai di tel di hoal werl weh ai yehr fahn hihn
4499,JHN,8,BZJ,dehn neva noa seh dat jeezas midi taak tu dehn bowt di faada
4500,JHN,8,BZJ,soh jeezas seh wen unu lif op di son a man pahn di kraas den unu wahn riyalaiz dat ai da hoo ai seh da mee ahn dat ai noh du notn pahn mi oan bot ai oanli seh weh di faada mi teech mi
4501,JHN,8,BZJ,di wan weh sen mee deh wid mi
4502,JHN,8,BZJ,hihn noh lef mi bai miself kaa ai aalwayz du di ting dehn weh hihn laik
4503,JHN,8,BZJ,wail jeezas midi seh dehn ting deh lata peepl bileev eena ahn
4504,JHN,8,BZJ,den jeezas tel di jooz dehn weh mi bileev eena ahn unu da mi chroo chroo falowa dehn if unu kip aan obay aal weh ah tel unu
4505,JHN,8,BZJ,unu wahn noa di chroot bowt gaad ahn da sayhn chroot wahn mek unu free fi chroo
4506,JHN,8,BZJ,di peepl dehn ansa jeezas seh wee kohn fahn aybraham famili lain ahn wee da neva nobadi slayv yet
4507,JHN,8,BZJ,soh da weh yoo meen wen yu seh unu wahn bee free
4508,JHN,8,BZJ,jeezas ansa dehn seh ah di tel unu di chroot if enibadi stay di sin den sin ga dehn laik slayv
4509,JHN,8,BZJ,wahn slayv da noh wahn reel memba a di famili weh ih werk fa bot wahn son wahn aalwayz bilangz tu fi hihn famili
4510,JHN,8,BZJ,soh den if gaad son mek unu geh free fahn sin den unu wahn free fi chroo
4511,JHN,8,BZJ,ai noa dat unu kohn fahn aybraham famili lain stil unu di luk fi wahn chaans fi kil mi kaa unu rifyooz fi aksep di ting dehn weh ah teech unu
4512,JHN,8,BZJ,ai di tel unu di ting dehn weh mai faada mi shoa mi wen ai mi deh wid hihn bot unu du weh fi unu pa tel unu fi du
4513,JHN,8,BZJ,dehn ansa jeezas seh aybraham da fi wee pa
4514,JHN,8,BZJ,jeezas tel dehn seh if unu dami aybraham pikni dehn den unu wuda di du weh aybraham mi du bot insteda dat unu di chrai kil mee weh di tel unu di chroot weh ah yehr fahn gaad
4515,JHN,8,BZJ,aybraham neva du notn laik dat
4516,JHN,8,BZJ,unu di du egzakli weh fi unu pa du fi chroo
4517,JHN,8,BZJ,dehn seh tu jeezas wee da noh no owtsaid pikni wee ga wan faada ahn dat da gaad ihself
4518,JHN,8,BZJ,jeezas tel dehn seh if gaad dami reeli fi unu faada den unu wuda lov mee kaa ai kohn fahn gaad ahn now ai deh ya
4519,JHN,8,BZJ,ai neva kohn pahn mi oan bot da hihn sen mi
4520,JHN,8,BZJ,wai unu noh andastan weh ah di seh
4521,JHN,8,BZJ,da kaa unu rifyooz fi aksep di ting dehn weh ah di teech unu
4522,JHN,8,BZJ,unu da fahn fi unu pa weh da di devl ahn unu waahn du weh hihn seh
4523,JHN,8,BZJ,hihn dami wahn merdara fahn di staat ahn hihn neva yet mi waahn ga notn fi du wid di chroot kaa nat wan pees a chroot noh deh eena hihn
4524,JHN,8,BZJ,wen hihn di tel lai ih di du it kaa da ih naycha fi tel lai ahn hihn da di pa a aala di lai dehn
4525,JHN,8,BZJ,bot unu si now dat ai di tel unu di chroot unu noh bileev mi
4526,JHN,8,BZJ,wich wan a unu ku paint finga pahn mee ahn akyooz mi seh ai sin
4527,JHN,8,BZJ,laik how ai di tel di chroot wai unu noh bileev mi
4528,JHN,8,BZJ,enibadi weh da gaad pikni lisn tu weh gaad seh
4529,JHN,8,BZJ,di reezn wai unu noh yehr weh gaad seh da bikaa unu da noh fi hihn pikni
4530,JHN,8,BZJ,di jooish leeda dehn ansa jeezas seh yoo noh tink seh wee rait wen wee seh dat yoo da fahn samayrya ahn yoo ga deeman
4531,JHN,8,BZJ,jeezas ansa dehn seh ai noh ga no deeman bot ai aana mai faada ahn unu noh di shoa no rispek fi mee
4532,JHN,8,BZJ,stil ah noh waahn aana fi miself bot da gaad waahn aana mee ahn da hihn da di joj
4533,JHN,8,BZJ,ah di tel unu di chroot enibadi weh du weh ah tel dehn wahn neva ded
4534,JHN,8,BZJ,wen dehn yehr dat dehn tel jeezas seh now wi noa fi chroo dat yoo ga deeman now aybraham don ded ahn di prafit dehn ded tu ahn stil yoo seh enibadi weh du weh ai tel dehn wahn neva ded
4535,JHN,8,BZJ,yoo grayta dan fi wee ansesta aybraham den
4536,JHN,8,BZJ,wel hihn ahn di prafit dehn ded
4537,JHN,8,BZJ,soh da hoo yoo tink yoo soh
4538,JHN,8,BZJ,jeezas ansa dehn seh if ai prayz op mai oanself dat noh meen notn
4539,JHN,8,BZJ,da mai faada da di wan weh prayz mee
4540,JHN,8,BZJ,da hihn sayhn wan weh unu seh da unu gaad eevn doa unu noh reeli noa ahn
4541,JHN,8,BZJ,bot ai noa hihn
4542,JHN,8,BZJ,if ai wuda seh dat ai noh noa ahn den ai wuda laiyad jos laik unu
4543,JHN,8,BZJ,bot unu si ai doo noa hihn an ai du weh hihn seh
4544,JHN,8,BZJ,fi unu ansesta aybraham mi oanli glad wen ih si dat di taim mi kohn fi mek ai kohn
4545,JHN,8,BZJ,den di jooz dehn seh tu jeezas yoo noh eevn fifti yet
4546,JHN,8,BZJ,how yoo ku seh yoo si aybraham
4547,JHN,8,BZJ,jeezas tel dehn seh ah di tel unu di chroot bifoa aybraham mi eevn baan ai deh soh dehn pik op sohn stoan fi stoan ahn bot jeezas slip weh fahn dehn widowt dehn eevn noa ahn ih lef di templ
4548,JHN,9,BZJ,az jeezas midi waak lang ih si wahn man weh mi baan blain
4549,JHN,9,BZJ,ih disaipl dehn aks ahn seh teecha da wai dis man baan blain
4550,JHN,9,BZJ,da kaa hihn sin er da kaa ih ma ahn ih pa sin
4551,JHN,9,BZJ,jeezas ansa dehn seh fi hihn blainis noh ga notn fi du wid fi hihn sin er ih ma ahn ih pa sin
4552,JHN,9,BZJ,bot hihn mi baan blain soh dat gaad ku shoa ih powa chroo weh ih wahn du fi dis man
4553,JHN,9,BZJ,wi hafu du weh di wan weh sen mi waahn wi du wail da stil day
4554,JHN,9,BZJ,nait di kohn ahn nobadi kyaahn du notn wen nait kohn
4555,JHN,9,BZJ,az lang az ai deh ya eena dis werl ai da di lait weh shoa peepl how fi liv
4556,JHN,9,BZJ,wen jeezas don seh dis ih spit pahn di grong ahn den ih miks op di spit ahn di dert ahn mek lee mod
4557,JHN,9,BZJ,den ih spred di mod oava di man aiy dehn ahn ih tel ahn seh goh goh wash aaf yu aiy dehn eena di pool weh nayhn sailoam
4558,JHN,9,BZJ,sailoam meen di wan weh dehn sen soh di man gaahn gaahn wash ih aiy dehn ahn den ih kuda mi si
4559,JHN,9,BZJ,afta dat ih gaahn bak hoahn
4560,JHN,9,BZJ,di man nayba dehn ahn aala dehn wan weh doz noa ahn az wahn bega staat tu aks dis da noh di sayhn man weh doz sidong di bayg
4561,JHN,9,BZJ,som a dehn midi seh da hihn
4562,JHN,9,BZJ,ahn sohn neks wan seh no da noh hihn da sohnbadi weh oanli luk laik hihn
4563,JHN,9,BZJ,bot di man ihself seh da mee da di sayhn man
4564,JHN,9,BZJ,bot di peepl dehn aks ahn agen den da how yoo ku si now den
4565,JHN,9,BZJ,di man ansa dehn seh da man weh nayhn jeezas miks op sohn mod ahn spred it oava mi aiy dehn ahn tel mi goh da di pool weh nayhn sailoam ahn wash aaf yu aiy dehn
4566,JHN,9,BZJ,den ah gaahn gaahn wash mi aiy dehn ahn den ah kuda mi si
4567,JHN,9,BZJ,den dehn aks di man da weh hihn deh
4568,JHN,9,BZJ,di man seh ai noh noa
4569,JHN,9,BZJ,dehn kehr di man weh mi blain fronta di farisee dehn
4570,JHN,9,BZJ,now di day wen jeezas miks di mod ahn put it pahn di man aiy dehn dami di sabat
4571,JHN,9,BZJ,den di farisee dehn staat tu aks di man aal oava agen da how ih mi geh fi si
4572,JHN,9,BZJ,di man tel dehn seh di man put mod pahn mi aiy dehn
4573,JHN,9,BZJ,den ah wash dehn aaf ahn now ah ku si
4574,JHN,9,BZJ,som a di farisee dehn seh dis jeezas hihn da noh fahn gaad kaa hihn noh kip di sabat
4575,JHN,9,BZJ,bot sohn neks wan dehn seh bot how sohnbadi weh da wahn sina wahn ku du mirakl laik dehnya
4576,JHN,9,BZJ,ahn soh dehn mi ga divizhan monks dehnself
4577,JHN,9,BZJ,soh dehn aks di man agen wel weh yoo ga fi seh bowt di man weh heel yu laik how da fi yoo aiy dehn ih heel
4578,JHN,9,BZJ,di man seh hihn da wahn prafit
4579,JHN,9,BZJ,di jooish leeda dehn stil neva bileev seh hihn dami di man weh mi baan blain ahn now kuda mi si soh dehn kaal een ih ma ahn ih pa ahn aks dehn seh dis da fi unu son weh mi baan blain
4580,JHN,9,BZJ,ahn how kom ih ku si now
4581,JHN,9,BZJ,di man ma ahn pa ansa dehn seh wee noa seh dat dis da fi wee son ahn dat ih mi baan blain
4582,JHN,9,BZJ,bot wee noh noa da how kom hihn ku si now er da hoo mek ih ku si
4583,JHN,9,BZJ,aks hihn noh
4584,JHN,9,BZJ,hihn oal nof fi taak fi fi hihnself
4585,JHN,9,BZJ,di man ma ahn ih pa mi seh dat kaa dehn mi frayd fi di jooish leeda dehn
4586,JHN,9,BZJ,yu si di leeda dehn mi don seh dat enibadi weh seh dat jeezas dami di krais mi wahn geh kik owta di sinagag
4587,JHN,9,BZJ,dats wai di man ma ahn pa seh aks hihn noh
4588,JHN,9,BZJ,ih oal nof
4589,JHN,9,BZJ,soh di jooish leeda dehn kaal bak di man weh mi blain wahn sekant taim
4590,JHN,9,BZJ,dehn tel ahn seh sway fronta gaad ahn tel di chroot
4591,JHN,9,BZJ,dis man weh heel yu da wahn sina noh chroo
4592,JHN,9,BZJ,di man ansa seh ai noh noa weda ih da sina er nat di oanli ting ai noa ai mi blain ahn now ah ku si
4593,JHN,9,BZJ,dehn tel ahn seh weh ih du tu yu
4594,JHN,9,BZJ,da how ih mek yu si
4595,JHN,9,BZJ,di man ansa dehn seh ah don tel unu aredi ahn unu neva waahn lisn
4596,JHN,9,BZJ,soh wai unu waahn yehr it agen
4597,JHN,9,BZJ,unu waahn bee wan a fi hihn falowaz tu den
4598,JHN,9,BZJ,di jooish leeda dehn staat tu insolt di man
4599,JHN,9,BZJ,dehn seh yoo da wan a fi hihn falowa dehn bot wee fala moaziz
4600,JHN,9,BZJ,wee noa dat gaad mi taak tu moaziz bot az tu dis man hihn wee noh noa weh hihn kohn fram
4601,JHN,9,BZJ,di man ansa dehn seh yu noa da wahn foni ting unu noh noa weh hihn kohn fram bot yet hihn mek ai ku si
4602,JHN,9,BZJ,wi noa dat gaad noh lisn tu sinaz bot ih lisn tu dehn wan weh wership ahn ahn du weh ih seh
4603,JHN,9,BZJ,fahn di taim di werl mek nobadi neva yehr yet bowt enibadi di mek wahn persn weh baan blain ku si
4604,JHN,9,BZJ,if dis man da neva fahn gaad hihn kudn du notn
4605,JHN,9,BZJ,dehn ansa ahn seh yoo ful op a wikidnis fahn yu baan ahn now yoo di chrai teech wee
4606,JHN,9,BZJ,ahn wid dat dehn pich ahn owt
4607,JHN,9,BZJ,jeezas yehr seh dehn mi pich owt di man owta di sinagag ahn wen ih fain ahn ih seh yoo bileev eena di son a man
4608,JHN,9,BZJ,di man aks ahn seh da hoo da di son a man sa
4609,JHN,9,BZJ,tel mi soh dat ah ku bileev eena ahn
4610,JHN,9,BZJ,jeezas seh yu don si ahn ahn di wan weh di taak tu yu da hihn
4611,JHN,9,BZJ,di man seh laad ah bileev
4612,JHN,9,BZJ,ahn ih staat tu wership jeezas
4613,JHN,9,BZJ,jeezas seh ai kom eena dis werl fi ekspoaz peepl sin
4614,JHN,9,BZJ,ah kohn soh dat dehn wan weh blain ku si ahn fi shoa dehn wan weh tink dehn ku si dat dehn blain
4615,JHN,9,BZJ,som a di farisee dehn weh mi deh kloas yehr weh jeezas seh ahn dehn seh tu ahn yoo kyaahn di seh dat wee blain
4616,JHN,9,BZJ,jeezas tel dehn seh if unu mi blain den unu wudn gilti a no sin
4617,JHN,9,BZJ,bot laik how unu seh wee ku si dat meen unu stil gilti a unu sin
4618,JHN,10,BZJ,jeezas seh ah di tel unu di chroot enibadi weh noh kom eena di sheep pen chroo di gayt bot chrai fi klaim een wahn neks way da wahn teef weh di luk fi teef di sheep dehn
4619,JHN,10,BZJ,di wan weh kom een chroo di gayt da di sheep dehn shepad
4620,JHN,10,BZJ,di wan weh gyaad di gayt da di wan weh oapm di gayt fi di shepad ahn di sheep dehn yehr di shepad vais
4621,JHN,10,BZJ,hihn kaal fi hihn oan sheep dehn bai dehn naym ahn ih leed dehn owt
4622,JHN,10,BZJ,wen di shepad don bring owt aala di sheep dehn weh bilangz tu hihn hihn waak heda dehn ahn di sheep dehn fala hihn kaa dehn noa fi hihn vais
4623,JHN,10,BZJ,dehn wuda neva fala wahn schraynja
4624,JHN,10,BZJ,insteda dat dehn wuda ron fahn ahn kaa dehn noh noa no schraynja vais
4625,JHN,10,BZJ,jeezas midi taak tu dehn eena parabl bot dehn neva andastan weh ih midi tel dehn
4626,JHN,10,BZJ,soh jeezas tel dehn agen ah di tel unu di chroot ai da di gayt weh di sheep dehn hafu paas chroo
4627,JHN,10,BZJ,aala dehn wan weh kohn bifoa mee da teef weh di luk fi teef di sheep dehn bot di sheep dehn neva lisn tu dehn
4628,JHN,10,BZJ,ai da di gayt
4629,JHN,10,BZJ,enibadi weh kohn chroo mee wahn bee jos laik sheep ahn dehn wahn sayf dehn wahn ku goh een ahn owt ahn dehn wahn fain nais green graas
4630,JHN,10,BZJ,di teef oanli kohn fi teef ahn kil ahn dischrai
4631,JHN,10,BZJ,bot ai kohn soh dat unu ku ga reel laifwahn ful laif kyaahn don ai da di gud shepad weh gi ih laif fi di sheep dehn
4632,JHN,10,BZJ,di wan weh dehn pay jos fi main di sheep dehn da noh laik di shepad ahn hihn noh oan di sheep dehn needa
4633,JHN,10,BZJ,hihn ku si di wulf di kohn ahn ih wahn lef di sheep dehn rait deh ahn ron lef dehn
4634,JHN,10,BZJ,den di wulf wahn kohn ahn atak di sheep dehn ahn skyata dehn
4635,JHN,10,BZJ,di wan weh dehn jos pay fi main di sheep dehn wahn ron lef dehn kaa hihn noh kay notn bowt di sheep dehn
4636,JHN,10,BZJ,ai da di gud shepad an ah gi mi laif fi di sheep dehn
4637,JHN,10,BZJ,ai noa aal hoo da mai sheep dehn ahn dehn noa mee jos laik how di faada noa mee an ai noa hihn
4638,JHN,10,BZJ,ah ga sohn neks sheep weh noh bilangz tu dis flak a sheep ya an ah hafu bring dehn een tu
4639,JHN,10,BZJ,dehn wahn lisn tu mi vais ahn den aala dehn wahn bee wan flak wid wan shepad
4640,JHN,10,BZJ,mai faada lov mee kaa ai giv op mi laif soh dat ah ku tek it op bak agen
4641,JHN,10,BZJ,da noh nobadi tek weh mai laif fahn mee bot da mee giv it op miself
4642,JHN,10,BZJ,ai ga di powa fi giv op mai laif an ah ga di powa fi tek it bak agen
4643,JHN,10,BZJ,dat da weh mai faada koman mi fi du
4644,JHN,10,BZJ,sayka weh jeezas seh di jooish leeda dehn mi ga divizhan monks dehnself agen
4645,JHN,10,BZJ,lata dehn midi seh hihn ga deeman ahn hihn krayzi
4646,JHN,10,BZJ,da weh unu di lisn tu hihn fa
4647,JHN,10,BZJ,sohn neks wan dehn midi seh hihn noh taak laik nobadi weh ga deeman
4648,JHN,10,BZJ,deeman kyaahn mek wahn blain man si
4649,JHN,10,BZJ,da mi winta taim da jeroosalem ahn da mi di taim wen dehn selibrayt wen di templ mi dedikayt
4650,JHN,10,BZJ,jeezas midi waak eena di ayrya a di templ kraas wahn varanda weh nayhn salaman poach
4651,JHN,10,BZJ,wel di jooish leeda dehn gyada rong ahn ahn tel ahn seh da how lang yu wahn ga wi eena sospens
4652,JHN,10,BZJ,if yoo da di krais kom owt playnwan ahn tel wi
4653,JHN,10,BZJ,jeezas tel dehn seh ah don tel unu bot unu noh bileev
4654,JHN,10,BZJ,di mirakl dehn weh ai du eena mai faada naym dehdeh fi proov da hoo mee
4655,JHN,10,BZJ,bot unu noh bileev kaa unu da noh mai sheep
4656,JHN,10,BZJ,mai sheep dehn yehr mai vais
4657,JHN,10,BZJ,ai noa dehn ahn dehn fala mee
4658,JHN,10,BZJ,ai gi dehn laif weh wahn laas fareva ahn dehn wahn neva ded
4659,JHN,10,BZJ,nobadi noh wahn grab dehn owta mai han
4660,JHN,10,BZJ,mai faada weh gi mee dehn sheep grayta dahn enibadi els ahn nobadi noh wahn grab dehn owta fi hihn han needa
4661,JHN,10,BZJ,mee ahn di faada da wan
4662,JHN,10,BZJ,di jooish leeda dehn pik op stoan fi stoan jeezas agen bot jeezas tel dehn seh ah shoa unu lata gud tingz weh mi faada gi mi di powa fi du
4663,JHN,10,BZJ,da wich wan a dehndeh unu waahn stoan mi fa
4664,JHN,10,BZJ,dehn ansa ahn seh da noh fi non a dehn gud ting deh wi di stoan yu fa bot da kaa yu di insolt gaad
4665,JHN,10,BZJ,yoo da oanli hyooman ahn yu di seh dat yoo da gaad jeezas ansa dehn seh ih rait dong eena unu oan skripcha dat gaad seh unu da gaad rait
4666,JHN,10,BZJ,wi kyaahn chaynj weh di skripcha seh ahn gaad seh dat dehn peepl dehn da gaaddehn sayhn peepl dehn weh hihn gi ih mesij tu
4667,JHN,10,BZJ,da gaad ihself pik mi ahn sen mi eena dis werl soh wai unu seh dat ai insolt gaad wen ah seh dat ai da fi hihn son
4668,JHN,10,BZJ,if ai noh di du weh mi faada waahn noh bileev mi den
4669,JHN,10,BZJ,bot if ah di du di ting dehn weh mi faada waahn eevn if unu noh bileev mee den bileev di mirakl dehn weh unu si soh dat unu ku noa ahn andastan dat mee ahn mi faada da wan
4670,JHN,10,BZJ,den dehn chrai fi ares jeezas agen bot ih slip rait owta dehn han
4671,JHN,10,BZJ,jeezas gaahn kraas jaadn riva agen tu di plays wehpaa jan di baptis midi baptaiz peepl fos
4672,JHN,10,BZJ,ih stay deh ahn lata peepl kohn deh tu ahn ahn dehn midi seh jan neva du no mirakl bot evriting ih mi seh bowt dis man ya dami chroo
4673,JHN,10,BZJ,ahn lata peepl bileev eena jeezas deh
4674,JHN,11,BZJ,now wahn man nayhn lazaros mi sik
4675,JHN,11,BZJ,hihn ahn ih too sista dehn weh nayhn mayri ahn marta mi liv da betani
4676,JHN,11,BZJ,dat dami di sayhn mayri weh mi poar perfyoom pahn di laad ahn waip ih fut wid ih hyaa
4677,JHN,11,BZJ,wel dami fi shee breda mi sik
4678,JHN,11,BZJ,soh di too sista dehn sen mesij tu jeezas seh laad yu gud fren weh yu lov sik
4679,JHN,11,BZJ,bot wen jeezas yehr dat ih seh lazaros noh wahn en op di ded sayka dis siknis
4680,JHN,11,BZJ,dis hapm soh dat peepl ku si how wandaful gaad wandaful ahn dehn wahn ku si how wandaful gaad son tu
4681,JHN,11,BZJ,jeezas mi lov mayri ahn marta ahn dehn breda lazaros bot eevn afta ih yehr seh lazaros mi sik ih stil stay da di plays wehpaa ih mi deh fi too moa dayz
4682,JHN,11,BZJ,den afta dat ih seh tu ih disaipl dehn lesgoh bak da judeeya dischrik
4683,JHN,11,BZJ,bot di disaipl dehn tel ahn seh teecha di jooish leeda dehn da judeeya neva jos midi chrai stoan yu ahn yoo waahn goh bak deh agen
4684,JHN,11,BZJ,jeezas ansa dehn seh da noh twelv daylait owaz eena eech day
4685,JHN,11,BZJ,peepl weh waak eena braad daylait noh wahn bok dehn fut pahn notn kaa dehn ga di lait a dis werl fi si wid
4686,JHN,11,BZJ,bot if dehn waak da nait den dehn wahn bok dehn fut kaa dehn noh ga no lait fi help dehn si
4687,JHN,11,BZJ,den jeezas seh wi fren lazaros gaahn sleep bot ah gwehn goh wayk ahn op
4688,JHN,11,BZJ,di disaipl dehn seh wel laad if ih oanli di sleep den dat meen ih wahn geh beta
4689,JHN,11,BZJ,di disaipl dehn mi tink dat jeezas midi seh dat lazaros jos gaahn sleep bot jeezas mi meen dat ih mi ded fi chroo
4690,JHN,11,BZJ,den jeezas kom owt playnwan ahn tel dehn seh lazaros ded
4691,JHN,11,BZJ,fi fi unu sayk ah glad ah neva dehdeh kaa now unu ga di chaans fi bileev
4692,JHN,11,BZJ,kohn mek wi goh si ahn
4693,JHN,11,BZJ,tamas hoofa niknaym dami di twin tel di ada disaipl dehn mek aala wi goh wid jeezas mek wi ded wid ahn
4694,JHN,11,BZJ,wen jeezas reech betani ih fain owt seh lazaros mi don ded ahn eena ih toom fi foa dayz aredi
4695,JHN,11,BZJ,now betani mi oanli deh bowt too mailz fahn jeroosalem ahn lata di jooz dehn mi kohn kohn komfert mayri ahn marta wen dehn breda ded
4696,JHN,11,BZJ,wen marta yehr seh jeezas midi kohn ih gaahn gaahn meet ahn bot mayri stay hoahn
4697,JHN,11,BZJ,marta seh tu jeezas laad if yu mi oanli deh ya mi breda neva mi wahn ded
4698,JHN,11,BZJ,bot eevn now ai noa dat gaad wahn gi yoo eniting yoo aks ahn fa
4699,JHN,11,BZJ,jeezas tel marta yu breda wahn rayz op bak yu noh
4700,JHN,11,BZJ,marta seh ai noa dat ih wahn rayz op pahn di laas day wen evribadi rayz op bak
4701,JHN,11,BZJ,jeezas tel ahn seh da mee da di wan weh rayz op peepl ahn mek dehn liv agen
4702,JHN,11,BZJ,enibadi weh bileev eena mee eevn if dehn ded dehn stil wahn goh hed liv ahn enibadi weh livin weh bileev eena mee wahn neva ded
4703,JHN,11,BZJ,yoo bileev dat
4704,JHN,11,BZJ,marta ansa seh yes laad ai mi aalwayz bileev seh yoo da gaad son weh da di krais weh gaad mi fi sen
4705,JHN,11,BZJ,den marta lef ahn gaahn bak gaahn kaal ih sista mayri
4706,JHN,11,BZJ,ih tek ahn wan said ahn tel ahn seh di teecha deh ya ahn ih di aks fi yu
4707,JHN,11,BZJ,wen mayri yehr dat ih get op kwikwan ahn gaahn tu jeezas
4708,JHN,11,BZJ,now jeezas neva reech betani yet
4709,JHN,11,BZJ,ih mi stil deh wehpaa marta mi meet ahn
4710,JHN,11,BZJ,som a di jooish leeda dehn mi deh eena di hows wid mayri di kansoal ahn
4711,JHN,11,BZJ,wen dehn si ih get op kwikwan ahn gaan dehn fala ahn
4712,JHN,11,BZJ,dehn mi tink seh ih mi gwehn da lazaros grayv goh baal
4713,JHN,11,BZJ,wen mayri reech wehpaa jeezas mi deh ahn ih si ahn ih neel dong bai ih fut ahn seh laad if yoo mi oanli deh ya mi breda neva mi wahn ded
4714,JHN,11,BZJ,wen jeezas si mayri di baal ahn di peepl dehn weh mi deh wid ahn di baal tu ih mi beks bot sayhn taim deep dong eena ih haat ih mi sad
4715,JHN,11,BZJ,jeezas aks dehn seh da wehpaa unu put lazaros
4716,JHN,11,BZJ,dehn tel ahn seh kohn si laad
4717,JHN,11,BZJ,den jeezas staat tu krai
4718,JHN,11,BZJ,di peepl dehn seh hmm hihn mosi mi lov lazaros bad bot som a dehn seh dis da noh di man weh mi heel di blain man mek ih kuda mi si
4719,JHN,11,BZJ,da how kom hihn kudn kip lazaros fahn ded
4720,JHN,11,BZJ,jeezas mi don beks agen bai di taim ih reech di toom weh dami wahn kayv ahn wahn big rak mi deh fronta it
4721,JHN,11,BZJ,jeezas seh moov di rak
4722,JHN,11,BZJ,lazaros sista marta tel ahn seh bot laad da don foa dayz sins ih ded ahn ih don stink aredi
4723,JHN,11,BZJ,jeezas tel ahn seh ah neva tel yu dat if yu bileev yu wahn si how powaful gaad powaful
4724,JHN,11,BZJ,soh dehn moov di rak
4725,JHN,11,BZJ,jeezas luk op eena hevn ahn seh faada ah tank yu dat yu don yehr mi
4726,JHN,11,BZJ,ah mi noa seh dat yu aalwayz yehr mi bot ah seh dis sayka di krowd weh di stan op ya soh dat dehn ku bileev dat da yoo sen mi
4727,JHN,11,BZJ,wen ih don seh dat ih hala owt haadwan lazaros kom owt den di ded man kom owt
4728,JHN,11,BZJ,ih han ahn ih fut dehn mi rap op rong ahn rong wid sohn lang pees a klaat ahn wahn klaat mi rap rong ih fays tu
4729,JHN,11,BZJ,jeezas tel dehn seh loos ahn mek ih goh
4730,JHN,11,BZJ,lata di jooz dehn weh mi gaahn lang wid mayri si weh jeezas du ahn dehn bileev eena ahn
4731,JHN,11,BZJ,bot som a dehn ron gaahn tel di farisee dehn weh jeezas mi du
4732,JHN,11,BZJ,soh di cheef prees dehn ahn di farisee dehn kaal op wahn meetn wid di jooish kongsl ahn seh da weh wi wahn du now
4733,JHN,11,BZJ,dis man di du aala dehn mirakl
4734,JHN,11,BZJ,if wi mek hihn goh hed laik dat den evribadi wahn bileev eena ahn ahn di roaman soalja dehn wahn kohn ahn dischrai wi templ ahn wi nayshan
4735,JHN,11,BZJ,bot wan a dehn weh mi nayhn kaiyafas weh dami di hai prees da yaa tel dehn seh unu noh noa notn unu noh noa seh dat ih beta fi unu fi mek wan man ded fi di peepl dehn dan fi mek di hoal nayshan geh dischrai
4736,JHN,11,BZJ,kaiyafas neva seh dat rait soh bot laik how hihn dami di hai prees da yaa gaad mi mek hihn seh heda taim dat jeezas mi wahn ded fi di nayshan
4737,JHN,11,BZJ,bot da neva oanli fi di nayshan da mi fi gyada aala gaad peepl dehn weh mi skyata aal oava di werl mek dehn kohn tugeda az wan peepl
4738,JHN,11,BZJ,soh fahn da day goh bak dehn midi plan fi kil jeezas
4739,JHN,11,BZJ,soh fahn den aan jeezas stap goh bowt eena poblik da judeeya
4740,JHN,11,BZJ,ih lef fahn deh ahn gaahn da eefraym weh da wahn tong weh mi deh kloas di dezert ahn ih stay deh wid ih disaipl dehn
4741,JHN,11,BZJ,now da mi nayli taim fi di jooish peepl dehn paasoava selibrayshan
4742,JHN,11,BZJ,lata peepl fahn owt konchri gaan op da jeroosalem sohn dayz bifoa di selibrayshan kaa dehn mi waahn goh chroo di washin serimoni weh mi wahn mek dehn kleen eena gaad sait
4743,JHN,11,BZJ,dehn midi luk fi si if dehn mi wahn si jeezas ahn dehn midi aks wan anada seh unu tink ih wahn kohn da di selibrayshan
4744,JHN,11,BZJ,wel di cheef prees dehn ahn di farisee dehn mi don gi aadaz dat if enibadi mi noa wehpaa jeezas mi deh dehn mi fi kohn tel dehn soh dat dehn ku ares ahn
4745,JHN,12,BZJ,da mi siks dayz bifoa di paasoava selibrayshan wen jeezas reech betani wehpaa lazaros mi liv
4746,JHN,12,BZJ,hihn da di sayhn wan weh jeezas mi rayz fahn di ded
4747,JHN,12,BZJ,dehn midi ga wahn dina deh fi jeezas ahn marta midi help serv
4748,JHN,12,BZJ,lazaros mi deh monks dehn wan weh mi sidong rong di taybl wid jeezas
4749,JHN,12,BZJ,wel mayri shee kohn ahn tek wahn hoal paint a ekspensiv perfyoom weh mek owta loan naad ahn ih poar it oava jeezas fut ahn den ih waip dehn wid ih hyaa
4750,JHN,12,BZJ,di hoal hows mi smel sweet sweet sweet a di perfyoom
4751,JHN,12,BZJ,bot wan a di disaipl dehn weh nayhn joodas iskariyat weh mi wahn sel owt jeezas aftawodz seh da wai dehn neva sel dis perfyoom ahn gi di moni tu di poa peepl dehn
4752,JHN,12,BZJ,dehn kuda mi geh wahn hoal yaa pay fi dat
4753,JHN,12,BZJ,da noh weh joodas mi kay bowt di poa peepl dehn soh moch bot da kaa ih dami wahn teef
4754,JHN,12,BZJ,hihn doz main di moni bag fi di ada disaipl dehn ahn ih doz stay di dip ih han een deh
4755,JHN,12,BZJ,jeezas seh lef di laydi loan noh
4756,JHN,12,BZJ,shee mi sopoas tu sayv dis perfyoom fi geh mi redi fi wen dehn wahn beri mi
4757,JHN,12,BZJ,poa peepl wahn aalwayz deh wid unu bot unu noh wahn aalwayz ga mee
4758,JHN,12,BZJ,lata peepl yehr seh jeezas mi deh da betani soh wahn big krowd gaahn deh gaahn si ahn
4759,JHN,12,BZJ,bot dehn neva oanli gaahn fi si jeezas bot dehn mi waahn si lazaros weh ih mi rayz op bak fahn di ded
4760,JHN,12,BZJ,soh di cheef prees dehn midi mek plan fi kil lazaros tu kaa sayka weh mi hapm tu hihn lata di jooz dehn midi lef dehn ahn staat tu bileev eena jeezas
4761,JHN,12,BZJ,di neks day di krowd weh mi kohn fi di paasoava selibrayshan yehr seh jeezas midi kohn da jeroosalem
4762,JHN,12,BZJ,soh dehn tek sohn paam branch ahn gaahn gaahn meet ahn
4763,JHN,12,BZJ,dehn midi hala hozaana gaad bles di wan weh kom eena di naym a di laad hozaana tu di king a izrel jeezas fain wahn yong dongki ahn sidong pan ahn ahn dat mek weh di prafit dehn mi rait dong eena di skripcha kohn chroo
4764,JHN,12,BZJ,dehn mi rait seh unu peepl fahn jeroosalem noh fi frayd
4765,JHN,12,BZJ,si unu king di kohn di sidong pahn wahn yong dongki
4766,JHN,12,BZJ,fos di disaipl dehn neva andastan non a dehn ting weh midi hapm
4767,JHN,12,BZJ,bot da afta jeezas rayz op bak fahn di ded eena aala ih gloari da den dehn memba seh aala dehn ting mi rait dong eena di skripcha bowt ahn ahn dehn mi du aala dehn ting tu ahn fi chroo
4768,JHN,12,BZJ,wel di krowd weh mi dehdeh wid jeezas wen ih kaal lazaros owta di toom ahn rayz ahn fahn di ded midi goh rong di tel evribadi bowt it
4769,JHN,12,BZJ,dat dami di mayn reezn wai soh moch peepl gaahn gaahn meet jeezas sayka di mirakl weh ih mi du wid lazaros
4770,JHN,12,BZJ,di farisee dehn seh tu wan anada yu si unu kyaahn du wan ting
4771,JHN,12,BZJ,luk how di hoal werl di goh afta hihn now
4772,JHN,12,BZJ,now sohn greek peepl mi deh monks dehn wan weh gaan op da jeroosalem fi wership joorin di paasoava selibrayshan
4773,JHN,12,BZJ,dehn gaahn da filip weh mi kohn fahn betsayda da gyalilee ahn seh tu ahn sa wi wuda waahn si jeezas
4774,JHN,12,BZJ,filip gaahn tel anjru weh dehn seh ahn den di too a dehn gaahn tel jeezas
4775,JHN,12,BZJ,jeezas tel dehn seh di taim kohn fi mek dehn si how wandaful di son a man wandaful
4776,JHN,12,BZJ,ah di tel unu di chroot if nobadi noh plaant wahn seed den aal ih wahn bee da wahn seed
4777,JHN,12,BZJ,bot if dehn plaant it den ih wahn ded ahn kom op bak ahn bayr lata froot
4778,JHN,12,BZJ,aala dehn wan weh lov dehn laif eena dis werl wahn en op di laas it ahn dehn wan weh noh di chrai heng aan tu dehn laif wahn en op di kip it ahn liv fareva
4779,JHN,12,BZJ,enibadi weh waahn serv mee hafu fala mee soh dat dehn ku deh sayhn plays weh ai deh tu
4780,JHN,12,BZJ,ahn mai faada wahn aana enibadi weh serv mee
4781,JHN,12,BZJ,now mi haat hevi hevi bot ah kyaahn aks mi faada fi sayv mi fahn di sofarin weh deh heda mi kaa dat da egzakli weh ah kohn fa
4782,JHN,12,BZJ,den jeezas seh faada mek dehn si how wandaful yu naym
4783,JHN,12,BZJ,den wahn vais kohn fahn owta hevn ahn seh ah don mek dehn si how wandaful mai naym aredi an ah wahn du it agen
4784,JHN,12,BZJ,di krowd weh midi stan op deh yehr di vais ahn som a dehn mi tink seh dat dami tonda
4785,JHN,12,BZJ,sohn neks wan seh da wahn aynjel midi taak tu ahn
4786,JHN,12,BZJ,den jeezas tel dehn seh da fi fi unu sayk mek da vais kohn noh fi fi mee sayk
4787,JHN,12,BZJ,di taim kohn now fi mek gaad joj di peepl dehn eena di werl ahn hihn wahn pich owt saytan weh da di wan weh di rool dis werl
4788,JHN,12,BZJ,ahn unu si mee
4789,JHN,12,BZJ,wen dehn lif mee op pahn di kraas fahn aafa di grong ai wahn jraa evribadi tu mee
4790,JHN,12,BZJ,jeezas seh dis soh dat dehn kuda mi noa weh kaina det ih mi wahn ded
4791,JHN,12,BZJ,di krowd ansa ahn seh fi wee skripcha seh dat di krais wahn liv fareva
4792,JHN,12,BZJ,soh how yoo ku seh dat dehn wahn lif op di son a man
4793,JHN,12,BZJ,da hoo da dis son a man eniway
4794,JHN,12,BZJ,jeezas tel dehn seh di lait wahn oanli deh wid unu wahn lee wail langa
4795,JHN,12,BZJ,soh unu waak wail di lait stil deh bifoa daak kohn dong pahn unu kaa enibadi weh waak eena daak noh noa wichpaa dehn gwehn
4796,JHN,12,BZJ,soh unu beta bileev eena di wan weh gi unu lait wail ih stil deh wid unu den unu wahn bee dehn peepl weh bilangz tu di lait
4797,JHN,12,BZJ,afta jeezas don seh dat ih gaahn fahn monks dehn ahn dehn kudn fain ahn no way
4798,JHN,12,BZJ,jeezas mi du wahn lata mirakl monks di peepl dehn bot dehn stil neva bileev eena ahn
4799,JHN,12,BZJ,dis mi hapm soh dat weh di prafit aizaiya mi seh eena di skripcha kuda mi kohn chroo
4800,JHN,12,BZJ,ih mi seh laad hoo mi bileev weh wi tel dehn
4801,JHN,12,BZJ,ahn da hoo di laad shoa ih powa tu
4802,JHN,12,BZJ,ahn di peepl dehn stil kudn bileev kaa aizaiya mi seh wahn neks ting
4803,JHN,12,BZJ,ih mi seh gaad don blain dehn aiy ahn mek dehn haadn dehn haat soh dehn wahn kyaahn si wid dehn aiy ner andastan wid dehn haat ahn dehn wahn kyaahn ton tu mi fi mek ah heel dehn
4804,JHN,12,BZJ,aizaiya mi seh dis kaa hihn ihself mi si how wandaful jeezas mi wahn bee soh hihn mi taak bowt ahn
4805,JHN,12,BZJ,wel lata peepl dong tu som a di jooish leeda dehn anaal mi bileev eena jeezas
4806,JHN,12,BZJ,bot dehn neva waahn seh it owt kaa dehn mi frayd seh di farisee dehn mi wahn pich dehn owta di sinagag
4807,JHN,12,BZJ,yu si dehn mi lov wen peepl prayz dehn moa dahn wen gaad prayz dehn
4808,JHN,12,BZJ,den jeezas hala owt haadwan enibadi weh bileev eena mee noh oanli di bileev eena mee bot dehn di bileev eena di wan weh sen mi
4809,JHN,12,BZJ,kaa wen unu si mee unu si di wan weh sen mi tu
4810,JHN,12,BZJ,ai kom eena di werl laik lait soh dat enibadi weh bileev eena mi noh wahn eena daak nohmoh
4811,JHN,12,BZJ,if enibadi yehr weh ah seh ahn noh du it ai noh wahn joj dehn kaa ai neva kohn fi joj di peepl dehn eena dis werl ai kohn fi sayv dehn
4812,JHN,12,BZJ,dehn wan weh rijek mee ahn noh du weh ah tel dehn don ga wahn joj aredi pahn di laas day fi dehn joj wahn bee dehn sayhn ting weh ah mi teech dehn
4813,JHN,12,BZJ,kaa di ting dehn weh ai seh da noh fahn mee bot da mai faada weh sen mi koman mee weh fi seh
4814,JHN,12,BZJ,an ai noa dat weh hihn koman mi fi seh wahn mek peepl liv fareva
4815,JHN,12,BZJ,soh ai seh egzakli weh mai faada tel mi fi seh
4816,JHN,13,BZJ,di eevnin bifoa di paasoava selibrayshan jeezas mi noa seh dat di taim kohn fi mek ih lef dis werl ahn goh bak da ih faada
4817,JHN,13,BZJ,ih mi aalwayz lov aala dehn wan eena dis werl weh bileev eena ahn soh now ih shoa dehn how schrang ih lov fi dehn
4818,JHN,13,BZJ,eevn bifoa dehn gaahn fi eet di speshal paasoava dina di devl mi don rab joodas soal fi mek ih sel owt jeezas
4819,JHN,13,BZJ,dis da di sayhn joodas weh dami saiman iskariyat son
4820,JHN,13,BZJ,now jeezas mi noa dat ih faada mi don gi ahn aala di powa fi du evriting ahn ih mi noa dat hihn mi kohn fahn gaad ahn ih wahn goh bak tu gaad
4821,JHN,13,BZJ,soh ih get op fahn rong di taybl ahn tek aaf ih roab ahn put it wan said ahn rap wahn towil rong ih ways
4822,JHN,13,BZJ,afta dat ih poar sohn waata eena wahn baysn ahn staat wash ih disaipl dehn fut ahn jrai dehn wid di towil weh ih mi ga rap rong ahn
4823,JHN,13,BZJ,wen ih kohn tu saiman peeta peeta aks ahn seh laad yoo wahn wash fi mee fut tu
4824,JHN,13,BZJ,jeezas ansa ahn seh yu noh andastan weh ah di du rait now bot laytaraan yu wahn andastan
4825,JHN,13,BZJ,peeta seh neva yoo noh wahn wash fi mee fut bot jeezas ansa ahn seh if yu noh waahn mek ah wash yu fut den yoo noh bilangz tu mee nohmoh soh saiman peeta seh wel den laad noh jos wash mi fut wash mi han ahn mi hed tu jeezas ansa seh sohnbadi weh don bayd oanli hafu wash dehn fut sayka weh di hoal a dehn don kleen aredi
4826,JHN,13,BZJ,ahn unu kleen bot noh aala unu
4827,JHN,13,BZJ,ih mi seh dat kaa ih mi don noa hoo mi wahn sel ahn owt
4828,JHN,13,BZJ,wen ih mi don wash dehn fut ih put aan bak ih roab ahn gaahn bak da ih plays
4829,JHN,13,BZJ,ih aks dehn seh unu andastan weh ah jos don du tu unu
4830,JHN,13,BZJ,unu kaal mi unu teecha ahn maasta ahn dat karek kaa dat da hoo mee
4831,JHN,13,BZJ,laik how mee da unu maasta ahn teecha an ai wash unu fut den aala unu mos wash wan anada fut tu
4832,JHN,13,BZJ,ah du dis fi shoa seh dat aala unu shuda du di sayhn ting fi wan anada
4833,JHN,13,BZJ,ah di tel unu di chroot wahn servant noh moa impoatant dan ih baas ahn wahn mesinja noh moa impoatant dan di wan weh sen ahn
4834,JHN,13,BZJ,unu noa dehnya ting soh du dehn ahn gaad wahn bles unu
4835,JHN,13,BZJ,ah noh di seh dis bowt aala unu ai noa evri wan a unu weh ah pik gud gud
4836,JHN,13,BZJ,bot dis da fi mek unu noa dat weh dehn mi seh eena di skripcha hafu kohn chroo
4837,JHN,13,BZJ,di skripcha mi seh di sayhn persn weh di eet mi food rong di taybl wid mi ton gens mi
4838,JHN,13,BZJ,ah di tel unu now bifoa ih hapm soh dat wen ih hapm unu wahn bileev dat da mee da di wan
4839,JHN,13,BZJ,ah di tel unu di chroot if eni wan a unu aksep enibadi weh ai sen unu di aksep mee ahn enibadi weh aksep mee aksep di wan weh sen mi
4840,JHN,13,BZJ,wen ih don seh dat jeezas haat geh hevi hevi soh ih tel dehn playnwan ah di tel unu di chroot wan a unu wahn sel mi owt
4841,JHN,13,BZJ,aal di disaipl dehn luk pahn wan anada kaa dehn neva noa da wich wan a dehn jeezas midi taak bowt
4842,JHN,13,BZJ,now di disaipl weh jeezas mi lov midi sidong rait saida ahn
4843,JHN,13,BZJ,saiman peeta mek sain tu ahn ahn tel ahn seh aks jeezas da wich wan a wi ih di taak bowt
4844,JHN,13,BZJ,soh di disaipl leen bak gens jeezas ahn aks ahn seh laad da hoo yu di taak bowt
4845,JHN,13,BZJ,jeezas ansa seh ah wahn dip dis pees a bred eena di dish ahn di persn weh ah wahn gi di bred tu hihn da di wan weh wahn sel mi owt
4846,JHN,13,BZJ,soh ih dip di pees a bred ahn gi joodas weh dami saiman iskariyat son
4847,JHN,13,BZJ,az soon az ih don gi ahn di pees a bred saytan gaan eena joodas
4848,JHN,13,BZJ,jeezas tel ahn seh mikays goh du weh yu gwehn goh du
4849,JHN,13,BZJ,nobadi rong di taybl mi andastan wai jeezas mi tel ahn dis
4850,JHN,13,BZJ,laik how joodas dami di chrejara a di groop som a dehn mi tink dat jeezas midi sen ahn fi goh bai sohnting weh dehn mi need fi di paasoava dina er fi goh bai sohnting fi di poa peepl dehn
4851,JHN,13,BZJ,az soon az joodas mi don tek di bred ih gaan owt
4852,JHN,13,BZJ,da mi don nait
4853,JHN,13,BZJ,wen joodas gaan jeezas seh now gaad wahn shoa evribadi di gloari a di son a man ahn gaad wahn yooz di son a man fi shoa fi hihn gloari ahn if di son a man shoa evribadi gaad gloari den gaad ihself wahn shoa dehn di gloari weh kohn fahn di son a man
4854,JHN,13,BZJ,gaad wahn soon du aala dis
4855,JHN,13,BZJ,oa mi pikni ah wahn deh wid unu oanli wahn lee bit langa
4856,JHN,13,BZJ,unu wahn luk fi mi ahn jos laik how ah mi tel di jooish leeda dehn ah di tel unu weh ai gwehn unu wahn kyaahn kohn rait now
4857,JHN,13,BZJ,ah di giv aala unu wahn nyoo koman lov wan anada
4858,JHN,13,BZJ,unu mos lov wan anada jos laik how ai lov aala unu
4859,JHN,13,BZJ,if unu lov wan anada den evribadi wahn noa dat unu da fi mee disaipl
4860,JHN,13,BZJ,saiman peeta aks ahn seh laad da wehpaa yu gwehn
4861,JHN,13,BZJ,jeezas ansa seh wehpaa ai gwehn yu kyaahn fala mi rait now bot laytaraan yu wahn fala mi fi chroo
4862,JHN,13,BZJ,soh peeta aks ahn seh bot laad da wai ah kyaahn goh wid yu now
4863,JHN,13,BZJ,ai wuda ded fi yoo den jeezas ansa seh yoo wahn gi fi yoo laif fi mee
4864,JHN,13,BZJ,ah di tel yu di chroot bifoa di roosta kroa yoo wahn disoan mee chree taim
4865,JHN,14,BZJ,jeezas seh noh hat unu haat
4866,JHN,14,BZJ,chros gaad ahn chros mee tu
4867,JHN,14,BZJ,lata room deh eena mai faada hows
4868,JHN,14,BZJ,ah gwehn deh goh geh wahn plays redi fi unu
4869,JHN,14,BZJ,ah noh mi wahn tel unu dat if da neva chroo
4870,JHN,14,BZJ,wen ah don ga evriting redi ah wahn kohn bak fi unu ahn kehr unu wid mi soh dat unu ku deh wid mi
4871,JHN,14,BZJ,ahn unu noa di way fi get tu weh ah gwehn
4872,JHN,14,BZJ,tamas seh tu ahn laad wee noh eevn noa wehpaa yu gwehn soh da how wi ku noa di way fi get deh
4873,JHN,14,BZJ,jeezas ansa ahn seh da mee da di way da mee da di chroot ahn da mee da di laif
4874,JHN,14,BZJ,di oanli way peepl ku kohn tu gaad di faada da fi kohn chroo mee
4875,JHN,14,BZJ,if unu mi reeli noa mee den unu mi wahn noa mi faada tu
4876,JHN,14,BZJ,wel fahn ya goh bak unu noa hihn fi chroo ahn unu eevn don si hihn aredi
4877,JHN,14,BZJ,filip tel jeezas seh laad shoa wi hoo da yu faada ahn wi wahn satisfai
4878,JHN,14,BZJ,jeezas ansa seh filip ai deh wid yoo dis hoal taim ahn yoo stil noh noa mi
4879,JHN,14,BZJ,enibadi weh don si mee don si mai faada tu
4880,JHN,14,BZJ,soh da how yoo ku seh shoa wi hoo da yu faada
4881,JHN,14,BZJ,filip yoo noh bileev seh dat ai liv eena mai faada ahn hihn liv eena mee
4882,JHN,14,BZJ,di werd dehn weh ai seh tu unu da noh weh ai jos tink op yu noh da mai faada weh liv eena mee di du fi hihn oan werk chroo mee
4883,JHN,14,BZJ,bileev mi wen ah seh dat ai liv eena mai faada ahn hihn liv eena mee
4884,JHN,14,BZJ,if unu noh bileev dat den at lees bileev sayka aala di mirakl dehn weh unu si ah du
4885,JHN,14,BZJ,ah di tel unu di chroot enibadi weh bileev eena mee wahn du di sayhn kaina ting dehn weh ai du
4886,JHN,14,BZJ,in fak dehn wahn du grayta ting dahn weh unu si ai du kaa ai gwehn bak da mi faada
4887,JHN,14,BZJ,yooz mi naym enitaim unu aks mi fi eniting an ah wahn du it soh dat weh di son du ku mek peepl si how wandaful mai faada wandaful
4888,JHN,14,BZJ,soh yooz mi naym wen unu aks mi fi eniting an ah wahn du it
4889,JHN,14,BZJ,if unu lov mi unu wahn du aal weh ah tel unu fi du
4890,JHN,14,BZJ,ah wahn aks mi faada fi mek ih sen wahn neks persn weh wahn aalwayz deh wid unu fi help unu
4891,JHN,14,BZJ,da persn da di hoali spirit ahn hihn wahn shoa unu di chroot bowt gaad
4892,JHN,14,BZJ,di peepl dehn eena dis werl kyaahn mek di hoali spirit kanchroal dehn laif kaa dehn noh noa hoo hihn ahn dehn wosa noh di luk fi si ahn
4893,JHN,14,BZJ,bot unu noa di hoali spirit aredi kaa hihn don deh wid unu ahn hihn wahn di liv rait eensaida unu
4894,JHN,14,BZJ,ah noh wahn lef unu laik dehn pikni weh noh ga nobadi fi main dehn ah wahn kohn bak tu unu
4895,JHN,14,BZJ,wahn lee wail moa ahn di peepl dehn eena dis werl noh wahn si mi nohmoh bot unu wahn si mi doh
4896,JHN,14,BZJ,sayka weh ai wahn liv agen unu wahn liv tu
4897,JHN,14,BZJ,wen da taim kohn den unu wahn noa seh dat ai da wan wid mai faada ahn unu da wan wid mee an ai da wan wid unu
4898,JHN,14,BZJ,dehn wan weh noa mi komanment dehn ahn obay dehn da di wan dehn weh reeli lov mi fi chroo
4899,JHN,14,BZJ,ahn mai faada wahn lov aala dehn wan weh lov mee an ai wahn lov dehn tu an ah wahn shoa dehn da hoo mee
4900,JHN,14,BZJ,now wahn neks disaipl weh nayhn joodas noh joodas iskariyat seh tu jeezas laad da weh mek yoo wahn shoa wee da hoo yoo ahn noh shoa di res a di peepl a di werl
4901,JHN,14,BZJ,jeezas ansa seh dehn wan weh lov mi wahn du weh ah seh ahn mai faada wahn lov dehn ahn mee ahn hihn wahn kohn liv wid dehn
4902,JHN,14,BZJ,enibadi weh noh lov mi noh du weh ah seh
4903,JHN,14,BZJ,da noh mee tink op dehn werd weh ah seh tu unu bot dehn da fahn mai faada weh sen mee
4904,JHN,14,BZJ,ah di tel unu dehn ting wail ah stil deh wid unu
4905,JHN,14,BZJ,bot di hoali spirit wahn kohn help unu kaa mai faada wahn sen ahn eena mai plays
4906,JHN,14,BZJ,hihn wahn teech unu evriting ahn ih wahn mek unu memba aal weh ah mi tel unu
4907,JHN,14,BZJ,pees da weh ah di lef wid unu ahn da mai oan pees da noh laik di wan weh di peepl dehn a dis werl gi
4908,JHN,14,BZJ,now unu mosn hat unu haat
4909,JHN,14,BZJ,noh frayd
4910,JHN,14,BZJ,unu yehr how ah tel unu dat ah gwehn weh an ah wahn kohn bak tu unu
4911,JHN,14,BZJ,wel if unu mi lov mi unu wuda glad dat ah gwehn da mi faada kaa hihn grayta dahn mee
4912,JHN,14,BZJ,ah tel unu aala dis bifoa ih hapm soh dat wen ih doo hapm unu ku bileev weh ah seh
4913,JHN,14,BZJ,ah noh wahn taak wid unu soh moch afta dis kaa saytan weh da di wan weh di rool dis werl di kohn
4914,JHN,14,BZJ,hihn noh ga no powa oava mee
4915,JHN,14,BZJ,ai du weh mai faada koman mee fi du soh dat di peepl dehn eena dis werl ku noa dat ai lov mai faada
4916,JHN,14,BZJ,get op now ahn mek wi goh
4917,JHN,15,BZJ,jeezas tel ih disaipl dehn seh ai da di chroo chroo vain weh mi faada ku pen pan fi bayr loan gud froot ahn mi faada da di gyaadna weh tek kayr a it
4918,JHN,15,BZJ,hihn chap weh eni branch weh noh di bayr bot aala dehn wan weh bayr ih chrim dehn kleen kleen soh dat dehn ku bayr moa froot
4919,JHN,15,BZJ,unu don kleen aredi sayka weh unu bileev aala di ting dehn weh ah mi teech unu
4920,JHN,15,BZJ,now unu mos stay jain aan tu mi jos laik how ai jain aan tu unu
4921,JHN,15,BZJ,wahn branch kyaahn bayr no froot if ih stay bai ihself ahn noh jain aan tu di vain
4922,JHN,15,BZJ,da rait soh wid unu notn gud kyaahn kom owta unu laif if unu noh stay jain aan tu mee
4923,JHN,15,BZJ,ai da di vain ahn unu da di branch dehn
4924,JHN,15,BZJ,aala dehn wan weh jain aan tu mee ahn weh ai jain aan tu wahn bayr lata froot
4925,JHN,15,BZJ,bot if unu noh jain aan tu mee unu kyaahn du notn
4926,JHN,15,BZJ,enibadi weh noh jain aan tu mee wahn bee jos laik dehn branch weh dehn chrohweh ahn den dehn jrai op
4927,JHN,15,BZJ,branch laik dehndeh jos gud fi mek peepl gyada op ahn bon op eena faiya
4928,JHN,15,BZJ,if unu stay jain aan tu mee ahn aala weh ai teech unu stay eena unu haat den eniting weh unu aks fa unu wahn geh
4929,JHN,15,BZJ,wen lata gud ting kom owta unu laif dat wahn shoa dat unu da mi falowa dehn fi chroo ahn sayka dat unu wahn di aana mai faada
4930,JHN,15,BZJ,sayhn laik how mai faada mi aalwayz lov mee dat da di sayhn way ai mi aalwayz lov unu soh mek shoar dat unu kip aan di liv eena da sayhn kaina lov tu
4931,JHN,15,BZJ,if unu du evriting weh ah tel unu fi du den unu wahn di kip aan di liv eena mai lov jos laik how ai du evriting weh mai faada tel mi fi du an ai kip aan di liv eena fi hihn lov
4932,JHN,15,BZJ,ah tel unu aala dehn ting ya soh dat unu ku geh ful op wid aala di sayhn hapinis weh ai ga deep deep dong eena mai haat
4933,JHN,15,BZJ,dis da weh ah waahn unu du lov wan anada di sayhn way how ai lov unu
4934,JHN,15,BZJ,di bes way wahn persn ku shoa ih fren dehn dat ih lov dehn da fi gi ih laif fi dehn
4935,JHN,15,BZJ,unu da mi chroo chroo fren dehn if unu du weh ah tel unu fi du
4936,JHN,15,BZJ,ai noh luk pahn unu laik servant nohmoh kaa wen yu da servant yu noh noa yu maasta bizniz
4937,JHN,15,BZJ,bot insted ai chreet unu laik fren noh laik servant kaa ai mek unu noa evriting weh mai faada tel mi
4938,JHN,15,BZJ,unu neva pik mee bot da mee pik unu
4939,JHN,15,BZJ,ah sen unu fi bayr froot di kaina froot weh wahn laas fareva
4940,JHN,15,BZJ,den mai faada ku gi unu eniting weh unu aks ahn fa if unu yooz mai naym
4941,JHN,15,BZJ,soh ai waahn unu du dehnya ting soh dat unu ku lov wan anada
4942,JHN,15,BZJ,if unu fain seh dat peepl eena dis werl weh noh bilangz tu gaad hayt unu memba seh dehn mi hayt mee bifoa dehn mi hayt unu
4943,JHN,15,BZJ,if unu mi stil stan laik dehn den dehn mi wahn lov unu jos laik how dehn lov dehn oan
4944,JHN,15,BZJ,bot unu noh stan laik dehn agen kaa ai pik unu owt fahn monks dehn fi bee difrent fahn dehn ahn dats wai dehn hayt unu
4945,JHN,15,BZJ,memba weh ah mi tel unu
4946,JHN,15,BZJ,ah seh wahn servant noh moa impoatant dan ih baas
4947,JHN,15,BZJ,if dehn mi haraas mee dehn wahn haraas unu tu
4948,JHN,15,BZJ,ahn if dehn mi obay mee dehn wahn obay unu tu
4949,JHN,15,BZJ,bot dehn wahn du aala dehnya ting sayka weh unu bilangz tu mee kaa dehn noh noa di wan weh sen mi
4950,JHN,15,BZJ,yu si if ah neva kohn ahn taak tu dehn den dehn neva mi wahn gilti a du notn rang bot now dehn noh ga no ekskyooz fi dehn rangdooinz
4951,JHN,15,BZJ,enibadi weh hayt mee hayt mai faada tu
4952,JHN,15,BZJ,ah du miraklz monks dehn weh nobadi els neva du
4953,JHN,15,BZJ,if ah neva du dehndeh dehn neva mi wahn gilti a du notn rang
4954,JHN,15,BZJ,bot dehn si aal weh ah du ahn dehn stil hayt mee ahn dehn hayt mi faada tu
4955,JHN,15,BZJ,bot dat mi hapm soh dat fi dehn skripcha ku kohn chroo weh seh dehn mi hayt mi fi notn
4956,JHN,15,BZJ,mai faada wahn sen sohnbadi weh wahn deh rait deh saida unu fi help unu
4957,JHN,15,BZJ,wen hihn kohn ih wahn taak bowt mee
4958,JHN,15,BZJ,da helpa da di hoali spirit weh tel di chroot bowt gaad
4959,JHN,15,BZJ,unu fi tel peepl bowt mi tu kaa unu deh wid mi fahn wen ah fos staat tu teech
4960,JHN,16,BZJ,ah tel unu aala dehn ting fi mek unu noh schray fahn unu fayt eena mi
4961,JHN,16,BZJ,dehn wahn pich unu owta di sinagag ahn di taim wahn kohn wen dehn wahn kil unu ahn tink seh dehn di du gaad wahn fayva
4962,JHN,16,BZJ,dehn wahn du dat kaa dehn neva noa mee ner mi faada
4963,JHN,16,BZJ,ai di tel unu dehn ting soh dat wen di taim kohn fi mek ih hapm tu unu unu wahn memba seh dat ah mi don waan unu bowt it aredi
4964,JHN,16,BZJ,ah neva tel unu dehn ting fos kaa ah stil mi wahn deh wid unu lee langa
4965,JHN,16,BZJ,bot now ah gwehn bak da di wan weh sen mi ahn non a unu stil noh aks mi da weh ah gwehn
4966,JHN,16,BZJ,now sayka weh ah tel unu dehn ting unu haat geh hevi
4967,JHN,16,BZJ,bot ah di tel unu di chroot ih beta fi unu fi mek ah goh weh kaa if ah noh goh di helpa weh da di hoali spirit noh wahn kohn tu unu bot if ah goh den ah wahn sen ahn tu unu
4968,JHN,16,BZJ,ahn wen hihn kohn hihn wahn proov tu di peepl dehn a di werl dat dehn rang bowt sin ahn dehn rang bowt weh ih meen fi bee rait wid gaad ahn dehn rang bowt gaad jojment
4969,JHN,16,BZJ,dehn rang bowt sin kaa dehn rifyooz fi bileev eena mee
4970,JHN,16,BZJ,dehn rang bowt weh rait kaa ai gwehn da mi faada ahn unu noh wahn si mi nohmoh
4971,JHN,16,BZJ,den dehn rang bowt gaad jojment tu kaa saytan weh da di roola a dis werl don geh joj aredi
4972,JHN,16,BZJ,ah stil ga lat moa ting fi tel unu bot unu kyaahn tek it een rait now
4973,JHN,16,BZJ,bot wen di hoali spirit weh shoa di chroot kohn hihn wahn mek unu noa di hoal chroot bowt gaad
4974,JHN,16,BZJ,hihn noh wahn di taak fi hihn oan ting bot ih oanli wahn taak weh hihn yehr ahn hihn wahn tel unu bowt ting weh wahn hapm eena di fyoocha
4975,JHN,16,BZJ,hihn wahn aana mee kaa hihn wahn tek weh ai seh ahn tel unu
4976,JHN,16,BZJ,evriting weh mai faada ga da fi mee
4977,JHN,16,BZJ,dats wai ah seh dat ih wahn tek weh ai seh ahn tel unu
4978,JHN,16,BZJ,wahn lee wail moa ahn unu noh wahn si mi nohmoh den afta wahn nada lee wail unu wahn si mi agen
4979,JHN,16,BZJ,den som a jeezas disaipl dehn seh tu wan anada da weh hihn meen wen hihn tel wi wahn lee wail moa ahn unu noh wahn si mi nohmoh den afta wahn nada lee wail unu wahn si mi agen
4980,JHN,16,BZJ,ahn weh ih meen wen ih seh kaa ah gwehn da mi faada
4981,JHN,16,BZJ,den dehn seh da weh hihn meen bai wahn lee wail
4982,JHN,16,BZJ,wee noh noa weh hihn di taak bowt
4983,JHN,16,BZJ,jeezas mi noa weh dehn mi waahn aks ahn soh ih tel dehn seh unu di diskoas monks unuself weh ah meen wen ah seh wahn lee wail moa ahn unu noh wahn si mi nohmoh ahn den afta wahn nada lee wail unu wahn si mi agen noh chroo
4984,JHN,16,BZJ,ah di tel unu di chroot unu wahn krai ahn baal bot di res a di peepl dehn a di werl wahn rijais
4985,JHN,16,BZJ,unu wahn feel sad bot unu wahn soon feel glad agen
4986,JHN,16,BZJ,da jos laik wen wahn laydi deh eena layba ih eena lata payn kaa ih taim kohn
4987,JHN,16,BZJ,bot wen di baybi baan ih faget humoch ih midi sofa kaa ih soh glad dat ih bring wahn baybi eena di werl
4988,JHN,16,BZJ,da rait soh wid unu
4989,JHN,16,BZJ,unu di feel sad rait now bot ah wahn si unu agen ahn den unu haat wahn glad ahn nobadi wahn kyaahn tek weh di gladnis fahn unu
4990,JHN,16,BZJ,wen da taim kohn unu noh wahn hafu aks mee fi notn
4991,JHN,16,BZJ,ah di tel unu di chroot unu wahn ku goh schrayt da mai faada ahn aks hihn fi eniting ahn hihn wahn gi unu if unu yooz mai naym
4992,JHN,16,BZJ,op tu now unu neva yet yooz mai naym fi aks fi eniting
4993,JHN,16,BZJ,aks ahn unu wahn geh
4994,JHN,16,BZJ,den unu wahn ga hapinis weh wahn kyaahn don deep dong eena unu haat
4995,JHN,16,BZJ,ah mi don taak tu unu aredi bowt dehnya ting eena parablz bot di taim di kohn wen ah noh wahn taak soh nohmoh den ah wahn taak tu unu playnwan bowt mai faada
4996,JHN,16,BZJ,wen da taim kohn unu wahn yooz mai naym fi aks mai faada fi eniting
4997,JHN,16,BZJ,ai noh wahn hafu aks hihn fi notn fi unu
4998,JHN,16,BZJ,mai faada ihself lov unu kaa unu mi lov mee ahn unu mi bileev dat ai mi kohn fahn gaad
4999,JHN,16,BZJ,yes ai kohn fahn mai faada ahn kom eena di werl den ai wahn lef dis werl ahn goh bak da mai faada agen
5000,JHN,16,BZJ,den jeezas disaipl dehn tel ahn seh yu stap taak tu wi eena parablz ahn yu jos di taak playn tu wi now now wi noa dat yoo noa evriting
5001,JHN,16,BZJ,nobadi noh eevn hafu aks yoo notn fi mek yoo noa weh dehn di tink dats wai wee bileev dat yoo kohn fahn gaad
5002,JHN,16,BZJ,jeezas ansa dehn seh soh unu bileev now
5003,JHN,16,BZJ,bot di taim di kohn wen unu wahn skyata ahn goh bak hoahn da unu hows
5004,JHN,16,BZJ,unu wahn ron lef mee wan bot stil ah noh wahn deh bai miself kaa mai faada deh wid mee
5005,JHN,16,BZJ,ah tel unu dehnya ting fi mek unu ga pees eena unu haat kaa mee ahn unu da wan
5006,JHN,16,BZJ,unu wahn sofa wahn lat eena dis werl bot unu tek haat ai don win di vikchri oava di wikid powaz eena dis werl aredi
5007,JHN,17,BZJ,wen jeezas don seh dehn ting ih luk op da hevn ahn pray seh faada di taim don kohn
5008,JHN,17,BZJ,mek peepl si yu son gloari soh dat ai ku shoa dehn fi yoo gloari tu
5009,JHN,17,BZJ,kaa yoo gi mee atariti oava evribadi pahn dis ert soh dat ai ku mek aala dehn wan weh yoo gi mi ku liv wid gaad fareva
5010,JHN,17,BZJ,ahn di way fi mek dehn liv wid gaad fareva da fi mek dehn noa yoo weh da di oanli chroo gaad ahn fi mek dehn noa jeezas krais weh da di wan weh yoo sen
5011,JHN,17,BZJ,ai shoa evribadi ya pahn dis ert fi yoo gloari kaa ai don du evriting weh yoo sen mi fi du
5012,JHN,17,BZJ,soh now faada gi mi bak di gloari weh ah mi ga wen ai mi deh wid yoo fahn bifoa di werl mi eevn staat tu mek
5013,JHN,17,BZJ,yoo mi gi mi sohn disaipl fahn dis werl an ai don shoa dehn how yoo stan
5014,JHN,17,BZJ,dehn mi bilangz tu yoo den yoo gi mee dehn ahn dehn mi du aal weh yoo seh fi du
5015,JHN,17,BZJ,now dehn noa dat evriting weh ai ga da akchwali fahn yoo kaa ai tel dehn bak di sayhn werd dehn weh yoo tel mee fi seh ahn dehn aksep it
5016,JHN,17,BZJ,dehn noa dat ai kohn fahn yoo fi chroo ahn dehn bileev seh dat da yoo sen mee
5017,JHN,17,BZJ,soh da dehn ah di pray fa
5018,JHN,17,BZJ,ah noh di pray fi di res a peepl dehn eena di werl bot ah di pray fi dehn wan ya weh yu gi mi kaa dehn bilangz tu yoo
5019,JHN,17,BZJ,ahn aala dehn wan weh bilangz tu mee da fi yoo tu ahn dehn wan weh bilangz tu yoo da fi mee
5020,JHN,17,BZJ,evribadi ku si mai gloari sayka dehn
5021,JHN,17,BZJ,ai soon kohn da yoo ai noh wahn deh eena dis werl agen bot dehn wahn stil deh ya
5022,JHN,17,BZJ,soh mi faada weh hoali ah aks yu fi protek dehn chroo di powa weh deh eena yu naym di sayhn naym weh yu gi mee soh dat dehn ku bee wan jos laik how mee ahn yoo da wan
5023,JHN,17,BZJ,wail ai mi deh wid dehn ai mi protek dehn chroo di powa weh deh eena di naym weh yoo mi gi mee
5024,JHN,17,BZJ,ai mi main dehn gud ahn nat wan a dehn neva faal weh eksep da wan weh mi bong fi goh da hel
5025,JHN,17,BZJ,dat mi hapm soh dat weh di skripcha mi seh bowt hihn kuda mi kohn chroo
5026,JHN,17,BZJ,now ai soon kohn bak tu yoo bot ah seh aala dehn ting wail ah stil deh pahn dis ert soh dat mi disaipl dehn haat ku ful op a di sayhn hapinis weh deh deep dong eena mai haat
5027,JHN,17,BZJ,ah tel dehn di veri werd dehn weh yoo tel mee ahn sayka dat di peepl dehn a di werl hayt dehn
5028,JHN,17,BZJ,dehn noh bilangz tu dis werl jos laik how ai noh bilangz tu dis werl needa
5029,JHN,17,BZJ,faada ah noh di aks yu fi tek dehn owta dis werl bot ah di aks yu fi protek dehn fahn di eevl wan weh da di devl
5030,JHN,17,BZJ,jos laik how ai noh bilangz tu dis werl dehn noh bilangz tu it needa
5031,JHN,17,BZJ,mek yu werd dehn weh da di chroot mek dehn oanli liv fi yoo wan kaa fi yoo werd dehn da di chroot
5032,JHN,17,BZJ,sayhn laik how yu mi sen mee eena dis werl ai di sen dehn owt eena di werl tu
5033,JHN,17,BZJ,sayka dehn ai gi maiself oava tu yoo fi serv yoo wan soh dat dehn ku gi fi dehnself oava tu yoo fi serv yoo wan tu
5034,JHN,17,BZJ,ai noh oanli di pray fi dehnya disaipl ya bot ah di pray fi aala dehn peepl weh wahn bileev eena mee sayka weh dehn wan ya seh bowt mee
5035,JHN,17,BZJ,faada ah pray dat aala dehn ku bee wan sayhn laik how mee ahn yoo da wan
5036,JHN,17,BZJ,mek dehn jain aan tu wee sayhn laik how yoo deh eena mee ahn mee deh eena yoo
5037,JHN,17,BZJ,den di peepl dehn a di werl wahn ku bileev seh dat da yoo mi sen mee
5038,JHN,17,BZJ,ai di aana dehn sayhn way how yoo aana mee soh dat dehn ku bee wan sayhn laik how mee ahn yoo da wan
5039,JHN,17,BZJ,ai jain aan tu dehn ahn yoo jain aan tu mee eena wahn perfek way soh dat di res a di werl ku noa dat yoo mi sen mee ahn dat yoo mi lov dehn jos laik how yoo lov mee
5040,JHN,17,BZJ,faada ah waahn dehn falowaz weh yu gi mi deh da di sayhn plays weh ai wahn deh soh dat dehn ku si how yoo aana mee
5041,JHN,17,BZJ,yu aana mi kaa yoo mi lov mee fahn bifoa di werl mi eevn mek
5042,JHN,17,BZJ,mi faada yoo da di wan weh gud
5043,JHN,17,BZJ,di ada peepl dehn eena di werl noh noa yoo ataal bot ai noa yoo ahn dehn wan ya noa seh dat da yoo mi sen mee
5044,JHN,17,BZJ,ai shoa dehn da hoo yoo an ah wahn kip aan di shoa dehn soh dat di lov weh yoo ga fi mee ku deh eena dehn an ai wahn ku liv eena dehn
5045,JHN,18,BZJ,wen jeezas don seh dis pryaa hihn ahn ih disaipl dehn lef ahn gaahn kraas kijron vali
5046,JHN,18,BZJ,wahn gyaadn mi dehdeh ahn jeezas ahn ih disaipl dehn gaan een
5047,JHN,18,BZJ,now jeezas doz aalwayz meet deh wid ih disaipl dehn soh joodas weh mi sel owt jeezas mi wel noa wehpaa da plays mi deh
5048,JHN,18,BZJ,wel joodas hihn gaahn da di gyaadn ahn kehr sohn roaman soalja wid ahn
5049,JHN,18,BZJ,di cheef prees dehn ahn di farisee dehn sen sohn templ gyaad lang wid ahn tu
5050,JHN,18,BZJ,aala dehn midi kehr lamp ahn toach ahn difrent kaina wepan
5051,JHN,18,BZJ,jeezas mi noa aal weh mi wahn hapm tu ahn soh ih step owt ahn aks dehn seh da hoo unu di luk fa
5052,JHN,18,BZJ,dehn ansa ahn seh wi di luk fi jeezas weh kohn fahn nazaret
5053,JHN,18,BZJ,jeezas seh da mee da hihn
5054,JHN,18,BZJ,joodas weh mi sel ahn owt mi deh rait deh di stan op wid dehn
5055,JHN,18,BZJ,wen jeezas seh da mee da hihn evribadi haal bak ahn jrap da grong
5056,JHN,18,BZJ,jeezas aks dehn agen da hoo unu di luk fa
5057,JHN,18,BZJ,ahn dehn tel ahn seh jeezas fahn nazaret
5058,JHN,18,BZJ,jeezas ansa dehn seh ah tel unu aredi dat ai da hihn
5059,JHN,18,BZJ,soh if da mee unu di luk fa den let goh mi disaipl dehn weh deh ya wid mi
5060,JHN,18,BZJ,jeezas seh dat soh dat weh hihn ihself mi seh kuda mi kohn chroo
5061,JHN,18,BZJ,ih mi seh faada aala dehn wan weh yu mi gi mi stil deh wid mi
5062,JHN,18,BZJ,den saiman peeta haal owt ih soad weh ih mi ga ahn chap aaf di hai prees servant rait ayz
5063,JHN,18,BZJ,di servant mi nayhn malkos
5064,JHN,18,BZJ,jeezas tel peeta put bak yu soad
5065,JHN,18,BZJ,yoo tink seh ai noh wahn jrink owta dis kop a sofarin weh mai faada don ga set fi mee
5066,JHN,18,BZJ,den di soalja dehn ahn dehn aafisa ahn di templ gyaad dehn ares jeezas ahn tai op ih han dehn
5067,JHN,18,BZJ,fos dehn kehr ahn da anas weh dami kaiyafas faadainlaa
5068,JHN,18,BZJ,kaiyafas dami di hai prees da yaa
5069,JHN,18,BZJ,hihn dami di sayhn kaiyafas weh mi advaiz di jooish leeda dehn dat ih mi beta fi mek wan man ded fi evribadi
5070,JHN,18,BZJ,saiman peeta ahn wahn neks disaipl midi fala jeezas
5071,JHN,18,BZJ,laik how di hai prees mi noa da disaipl hihn gaan eena di hai prees yaad wid jeezas bot peeta midi wayt owtsaid da di gayt
5072,JHN,18,BZJ,soh di ada disaipl weh di hai prees mi noa gaahn bak owtsaid ahn taak tu di gyal weh midi main di gayt ahn den ih bring een peeta
5073,JHN,18,BZJ,di gyal da di gayt tel peeta yoo da noh wan a dis man disaipl
5074,JHN,18,BZJ,peeta seh ai da noh wan a dehn
5075,JHN,18,BZJ,now di servant ahn di gyaad dehn midi stan op rong wahn faiya weh dehn mi mek fi waam dehnself kaa ih mi koal
5076,JHN,18,BZJ,peeta anaal midi stan op deh wid dehn di waam ihself
5077,JHN,18,BZJ,den di hai prees kweschan jeezas bowt ih disaipl dehn ahn bowt weh aal ih doz teech
5078,JHN,18,BZJ,jeezas ansa ahn seh ah mi aalwayz deh braadwan eena poblik di taak tu evribadi ah teech eena di sinagag dehn ahn eena di templ weh aala di jooish peepl dehn gyada
5079,JHN,18,BZJ,ah neva yet seh notn eena seekrit
5080,JHN,18,BZJ,bot da weh unu di kweschan mee fa
5081,JHN,18,BZJ,aks dehn wan weh yehr weh ah seh
5082,JHN,18,BZJ,dehn noa egzakli weh ah seh
5083,JHN,18,BZJ,az jeezas don seh dat wan a di templ gyaad dehn slap ahn kraas ih fays ahn seh da soh yoo di taak tu di hai prees
5084,JHN,18,BZJ,jeezas ansa seh if ah seh eniting rang den tel evribadi da weh ah seh rang
5085,JHN,18,BZJ,bot if weh ah seh rait den da wai yu lik mi
5086,JHN,18,BZJ,den anas sen jeezas bak da kaiyafas weh dami di hai prees
5087,JHN,18,BZJ,jeezas mi stil tai op
5088,JHN,18,BZJ,now peeta mi stil dehdeh di stan op ahn di waam ihself
5089,JHN,18,BZJ,sohn ada peepl aks ahn seh yoo da noh wan a da man disaipl noh chroo
5090,JHN,18,BZJ,bot peeta wudn oan op tu it
5091,JHN,18,BZJ,ih seh noh man ai da noh wan a dehn
5092,JHN,18,BZJ,wan a di hai prees servant weh mi rilaytid tu di man hoofa ayz peeta mi kot aaf aks ahn seh ai neva si yoo eena di gyaadn wid ahn
5093,JHN,18,BZJ,bot agen peeta seh hoo mee
5094,JHN,18,BZJ,no mee neva dehdeh ahn sayhn taim wahn roosta staat tu kroa
5095,JHN,18,BZJ,da mi soon da maanin wen di jooish leeda dehn mek di templ gyaad dehn kehr jeezas fahn kaiyafas plays tu di govna hows
5096,JHN,18,BZJ,bot di jooish leeda dehn neva gaan eensaid kaa fi dehn laa seh dat dehn noh wahn kleen eena gaad sait if dehn goh eena eni hows weh peepl weh da noh joo deh
5097,JHN,18,BZJ,if dehn noh kleen dehn wahn kyaahn selibrayt di paasoava
5098,JHN,18,BZJ,soh pailat weh dami di govna gaan owtsaid tu dehn ahn seh soh da weh unu di akyooz dis man seh ih du
5099,JHN,18,BZJ,dehn ansa seh if dis man da neva wahn kriminal wi neva wuda mi han ahn oava tu yoo
5100,JHN,18,BZJ,den pailat tel dehn seh wel den unu tek ahn ahn chrai ahn unuself akaadn tu fi unu oan laa dehn
5101,JHN,18,BZJ,di jooish leeda dehn ansa seh unu roamanz noh alow wee fi put nobadi tu det
5102,JHN,18,BZJ,wen dehn seh dat ih mek weh jeezas mi seh kohn chroo kaa hihn mi don tel dehn weh kaina det ih mi wahn ded pailat gaahn bak eensaid ahn kaal fi mek dehn bring jeezas tu ahn
5103,JHN,18,BZJ,ih aks ahn seh yoo da di king a di jooz
5104,JHN,18,BZJ,jeezas aks ahn seh dat da weh yoo tink er dat da weh dehn tel yu bowt mi
5105,JHN,18,BZJ,pailat ansa seh yoo tink ai da wahn joo noh
5106,JHN,18,BZJ,da yu oan peepl dehn ahn di cheef prees dehn han yu oava tu mi
5107,JHN,18,BZJ,soh da weh yu gaahn gaahn du
5108,JHN,18,BZJ,jeezas seh ai noh rool laik dehn king weh rool pahn dis ert yu noh
5109,JHN,18,BZJ,if ai mi stan laik dehn den fi mee falowa dehn mi wahn fait fi mek dehn noh han mi oava tu di jooish leeda dehn
5110,JHN,18,BZJ,bot no ai noh rool dong ya pahn dis ert
5111,JHN,18,BZJ,pailat aks jeezas seh soh yoo da wahn king den
5112,JHN,18,BZJ,jeezas ansa seh yu rait wen yu seh dat
5113,JHN,18,BZJ,ai baan ahn kom eena dis werl fi wan reezn fi taak bowt di chroot
5114,JHN,18,BZJ,ahn evribadi weh lov di chroot lisn tu weh ai seh
5115,JHN,18,BZJ,pailat aks jeezas seh soh da weh da chroot
5116,JHN,18,BZJ,wen ih don seh dat ih gaahn bak owtsaid tu di jooish leeda dehn ahn seh ai noh fain notn weh dis man du fi mek unu waahn put ahn tu det
5117,JHN,18,BZJ,bot unu ga wahn ting weh unu du evri yaa weh ah let goh wahn prizna fi unu joorin di paasoava selibrayshan
5118,JHN,18,BZJ,soh unu waahn mek ah let goh di king a di jooz fi unu
5119,JHN,18,BZJ,dehn hala bak seh no noh hihn ataal gi wi baraabas baraabas dami wahn kriminal
5120,JHN,19,BZJ,den pailat mek di soalja dehn flag jeezas
5121,JHN,19,BZJ,dehn mek wahn krong owta prikl bush ahn put it pahn ih hed
5122,JHN,19,BZJ,den dehn jres ahn op eena wahn perpl gong ahn dehn stodi midi kom op tu ahn di seh lang liv di king a di jooz ahn den dehn nak ahn op eena ih fays
5123,JHN,19,BZJ,pailat gaan owtsaid agen ahn tel di krowd unu luk ya ah di bring ahn owt tu unu fi mek unu noa dat ai noh fain notn weh dis man du fi put ahn tu det
5124,JHN,19,BZJ,wen jeezas kom owt di wayr di krong mek owta prikl bush ahn di perpl gong pailat seh si di man ya wen di cheef prees ahn di templ gyaad dehn si jeezas dehn hala kroosifai ahn kroosifai ahn pailat tel dehn seh unu tek ahn ahn kroosifai ahn unuself ai noh fain notn rang wid ahn
5125,JHN,19,BZJ,di jooish leeda dehn ansa ahn seh akaadn tu fi wee laa ih fi put tu det kaa hihn klaym seh dat hihn da gaad son
5126,JHN,19,BZJ,wen pailat yehr dat ih mi wosara frayd
5127,JHN,19,BZJ,ih gaahn bak eensaid ahn aks jeezas seh da weh yoo kohn fram
5128,JHN,19,BZJ,bot jeezas neva seh wan werd
5129,JHN,19,BZJ,soh pailat seh tu ahn yu noh waahn ansa mi noh
5130,JHN,19,BZJ,yu noh noa seh ai ga di powa fi let yu goh ahn di powa fi kroosifai yu
5131,JHN,19,BZJ,jeezas tel ahn seh luk ya yu oanli ga powa oava mee kaa gaad gi yu
5132,JHN,19,BZJ,soh di wan weh han mi oava tu yu ga wosa sin dan yoo
5133,JHN,19,BZJ,fahn deh goh bak pailat midi chrai haad fi let goh jeezas bot di jooish leeda dehn hala if yoo let goh dis man yoo da noh seeza fren
5134,JHN,19,BZJ,enibadi weh seh dat dehn da king di ton gens seeza
5135,JHN,19,BZJ,wen pailat yehr dat ih bring owt jeezas tu dehn agen
5136,JHN,19,BZJ,pailat sidong pahn di jojment seet weh mi deh eena wahn plays weh nayhn di stoan payvment
5137,JHN,19,BZJ,eena di jooish langwij dehn kaal it gabaata
5138,JHN,19,BZJ,da mi bowt midday pahn di day bifoa di paasoava selibrayshan
5139,JHN,19,BZJ,pailat tel di peepl dehn hahn si unu king ya di peepl dehn hala kehr dis man fahn ya kehr ahn kroosifai ahn pailat aks dehn seh unu waahn ah kroosifai unu king
5140,JHN,19,BZJ,di cheef prees dehn ansa seh di oanli king weh wee ga da seeza
5141,JHN,19,BZJ,den pailat han jeezas oava tu dehn fi mek dehn kroosifai ahn
5142,JHN,19,BZJ,soh di soalja dehn kehr ahn weh
5143,JHN,19,BZJ,jeezas bak ih kraas ihself ahn gaahn da di plays weh nayhn skol hil
5144,JHN,19,BZJ,eena di jooish langwij dehn kaal it galgota
5145,JHN,19,BZJ,da rait dehsoh dehn kroosifai ahn
5146,JHN,19,BZJ,too ada man mi geh kroosifai lang wid ahn tu
5147,JHN,19,BZJ,dehn put wan pahn eech said wid jeezas da midl
5148,JHN,19,BZJ,pailat mek dehn put wahn sain pahn di kraas weh seh jeezas fahn nazaret di king a di jooz
5149,JHN,19,BZJ,di plays weh dehn kroosifai jeezas mi deh kloas di siti ahn weh di sain mi rait eena heebroo ahn latn ahn greek lata peepl kuda mi reed it
5150,JHN,19,BZJ,den di cheef prees dehn seh chaynj da sain fahn di king a di jooz dehn tu hihn seh dat hihn da di king a di jooz
5151,JHN,19,BZJ,pailat seh ah don rait weh ah don rait wen di soalja dehn don kroosifai jeezas dehn shayr op ih kloaz eena foa wan pees fi eech soalja
5152,JHN,19,BZJ,bot ih roab weh mi mek owta wan pees a klaat weh dehn weev neva ga no seem
5153,JHN,19,BZJ,soh di soalja dehn seh mek wi noh tayr dis pees a kloaz ya bot wi wahn gyambl fi si hoo get it
5154,JHN,19,BZJ,dis mek di skripcha kohn chroo weh seh dehn shayr op mi kloaz monks dehn ahn gyambl fi mi roab
5155,JHN,19,BZJ,soh dat da weh dehn du
5156,JHN,19,BZJ,now jeezas ma midi stan op deh kloas di kraas lang wid fi shee sista ahn klopas waif weh nayhn mayri ahn mayri magdaleen
5157,JHN,19,BZJ,wen jeezas si di disaipl weh ih lov di stan op deh saida ih ma ih seh ma fahn ya goh bak hihn da yu son
5158,JHN,19,BZJ,den ih seh tu di disaipl si yu ma ya
5159,JHN,19,BZJ,ahn fahn den di disaipl kehr jeezas ma gaahn liv wid ahn da ih hows
5160,JHN,19,BZJ,bai den jeezas mi noa dat ih mi don du evriting weh ih faada mi sen ahn fi du
5161,JHN,19,BZJ,soh fi mek weh di skripcha seh kohn chroo jeezas seh ah tersti
5162,JHN,19,BZJ,wahn batl a wain vineega mi dehdeh soh dehn soak wahn pees a sponj eena it ahn put it pahn wahn stik weh kom aafa di hisop plaant ahn hais it op da jeezas mowt
5163,JHN,19,BZJ,wen jeezas don tays di wain ih seh evriting don now
5164,JHN,19,BZJ,den ih bow ih hed ahn giv op ih spirit ahn ded
5165,JHN,19,BZJ,laik how da mi di day fi geh redi fi di paasoava selibrayshan ahn di neks day dami wahn ekschra hoali sabat di jooish leeda dehn neva waahn lef di badi dehn pahn di kraas dehn
5166,JHN,19,BZJ,soh dehn aks pailat fi mek dehn brok dehn fut ahn tek dong di badi dehn
5167,JHN,19,BZJ,soh di soalja dehn gaahn da di fos man pahn di kraas saida jeezas ahn brok ih fut dehn
5168,JHN,19,BZJ,den dehn gaahn da di neks man ahn brok fi hihn fut dehn tu
5169,JHN,19,BZJ,bot wen dehn kohn tu jeezas dehn noatis seh ih mi don ded soh dehn neva bada brok fi hihn fut dehn
5170,JHN,19,BZJ,insteda dat wan a di soalja dehn shub ih spyaa eena ih said ahn sayhn taim blod ahn waata ron owt
5171,JHN,19,BZJ,di persn weh mi si aal weh mi hapm di tel evribadi bowt it soh dat dehn ku bileev tu
5172,JHN,19,BZJ,weh hihn seh da chroo ahn hihn noa dat hihn di tel di chroot di skripcha mi seh nat wan a ih boan wahn brok
5173,JHN,19,BZJ,wel aala dehnya ting mi hapm soh dat da skripcha ku kohn chroo
5174,JHN,19,BZJ,ahn eena wahn neks paat di skripcha mi seh dehn wahn luk pahn di wan weh dehn juk wid wahn spyaa
5175,JHN,19,BZJ,afta aala dehn ting don hapm joazef weh mi kohn fahn arimateeya gaahn gaahn aks pailat fi jeezas badi
5176,JHN,19,BZJ,hihn dami wan a jeezas falowa dehn bot ih neva mek nobadi noa kaa ih mi frayd fi di jooish leeda dehn
5177,JHN,19,BZJ,wel pailat tel ahn ih kuda mi kehr di badi soh dat da weh ih du
5178,JHN,19,BZJ,now di sayhn nikodeemos weh mi gaahn si jeezas wahn nait mi gaahn wid joazef ahn hihn bring bowt wahn honjrid pong a aintment weh mek owta mer ahn aloaz miks op
5179,JHN,19,BZJ,dehn rap op jeezas badi eena sohn lang pees a linin klaat lang wid sohn sweet aintment jos laik how di jooish peepl dehn doz du wen dehn beri dehn ded
5180,JHN,19,BZJ,wahn gyaadn mi deh kloas tu wichpaa jeezas mi geh kroosifai ahn rait een dehsoh wahn toom weh dehn neva put no ded badi eena yet mi deh
5181,JHN,19,BZJ,soh laik how da mi di day wen dehn mi fi geh redi fi di sabat ahn di toom mi deh kloas dehn put jeezas een deh
5182,JHN,20,BZJ,soonwan sondeh maanin wen ih mi stil daak mayri magdaleen gaahn da di toom ahn noatis seh di stoan mi don moov fahn fronta di oapnin
5183,JHN,20,BZJ,soh ih ron gaahn da saiman peeta ahn di ada disaipl di wan weh jeezas mi lov ahn tel dehn seh dehn moov di laad badi fahn owta di toom ahn wee noh noa wichpaa dehn put ahn
5184,JHN,20,BZJ,den peeta ahn di ada disaipl set owt fi gaahn da di toom
5185,JHN,20,BZJ,too a dehn midi ron tugeda bot di ada disaipl ron hed faasa dahn peeta ahn hihn reech di toom fos
5186,JHN,20,BZJ,ih ben dong ahn luk eensaid ahn ih si di loan pees a linin klaat dehn weh dehn mi rap op jeezas badi wid bot ih neva gaan een
5187,JHN,20,BZJ,den saiman peeta weh midi kohn bihain hihn reech di toom ahn gaan eensaid
5188,JHN,20,BZJ,peeta si di linin klaat dehn deh ahn ih si di klaat weh mi rap rong jeezas hed tu bot da klaat mi deh roal op wan said bai ihself
5189,JHN,20,BZJ,den di ada disaipl weh mi reech di toom fos gaan een tu
5190,JHN,20,BZJ,hihn si ahn ih bileev
5191,JHN,20,BZJ,yu si dehn stil neva andastan di skripcha weh mi seh how jeezas mi fi rayz op bak fahn di ded
5192,JHN,20,BZJ,aftawodz di disaipl dehn gaahn bak hoahn
5193,JHN,20,BZJ,bot mayri stan op owtsaida di toom di baal
5194,JHN,20,BZJ,wail ih midi baal ih stup dong ahn luk eensaid
5195,JHN,20,BZJ,ih si too aynjel jres op eena wait kloaz di sidong rait wichpaa jeezas badi mi deh wan bai weh ih hed mi deh ahn di neks wan weh ih fut mi deh
5196,JHN,20,BZJ,dehn aks mayri mis da weh yu di krai soh fa
5197,JHN,20,BZJ,mayri tel dehn seh dehn kehr weh mi laad badi an ah noh noa wichpaa dehn put ahn
5198,JHN,20,BZJ,wen ih don seh dat ih ton rong ahn si jeezas di stan op deh bot ih neva noa dat da mi hihn
5199,JHN,20,BZJ,jeezas aks ahn seh mis weh yu di krai fa
5200,JHN,20,BZJ,da hoo yu di luk fa
5201,JHN,20,BZJ,mayri mi tink seh dat da mi di gyaadna soh ih tel ahn seh mista if da yoo kehr ahn pleez tel mi soh dat ai ku goh get ahn
5202,JHN,20,BZJ,jeezas seh tu ahn mayri den mayri ton tu ahn ahn seh eena di jooish langwij raboani dat meen teecha jeezas tel ahn seh yu mosn hoal aan tu mi kaa ah noh gaan op da mi faada yet
5203,JHN,20,BZJ,soh goh da mi breda dehn ahn tel dehn seh ah gwehn op da mai faada weh da fi unu faada tu an ah gwehn da mai gaad weh da fi unu gaad tu
5204,JHN,20,BZJ,mayri magdaleen gaahn gaahn tel di disaipl dehn seh ai si di laad ahn ih tel dehn weh aal jeezas mi seh tu ahn
5205,JHN,20,BZJ,da sayhn sondeh eevnin di disaipl dehn mi meet op tugeda da wahn hows
5206,JHN,20,BZJ,dehn mi ga di doa dehn lak op kaa dehn mi frayd fi di jooish leeda dehn
5207,JHN,20,BZJ,sodnwan jeezas mi dehdeh di stan op monks dehn ahn ih seh pees deh wid unu
5208,JHN,20,BZJ,wen ih don seh dat ih shoa dehn ih too han dehn ahn ih said
5209,JHN,20,BZJ,wen di disaipl dehn si seh dat da mi di laad dehn mi oanli glad
5210,JHN,20,BZJ,jeezas tel dehn agen pees deh wid unu
5211,JHN,20,BZJ,sayhn way how mai faada sen mee da rait soh ai di sen unu
5212,JHN,20,BZJ,wen jeezas don seh dat ih bloa pahn dehn ahn tel dehn seh mek di hoali spirit kohn pahn unu
5213,JHN,20,BZJ,enibadi hoofa sin dehn unu fagiv dehn don fagiv bot if unu noh fagiv dehn den dehn sin dehn wahn jos stay rait dehsoh
5214,JHN,20,BZJ,now tamas hoofa niknaym dami di twin dami wan a di twelv disaipl dehn bot ih neva dehdeh wen jeezas mi kohn
5215,JHN,20,BZJ,soh di ada disaipl dehn tel ahn seh wi si di laad yu noh
5216,JHN,20,BZJ,bot tamas tel dehn seh di oanli way ai wahn bileev dat da if ai si di hoal dehn weh di nayl dehn lef eena ih han dehn ahn put mi finga eena dehn ahn if ah shub mi han eena ih said
5217,JHN,20,BZJ,ayt dayz afta dat di disaipl dehn mi deh eena di hows agen ahn dis taim tamas mi deh wid dehn
5218,JHN,20,BZJ,di doa dehn mi shet ahn stil jeezas kohn kohn stan op monks dehn ahn seh pees deh wid unu
5219,JHN,20,BZJ,den jeezas seh tu tamas kohn kohn put yu finga ya ahn luk pahn mi han dehn
5220,JHN,20,BZJ,tek yu han ahn put it eena mi said
5221,JHN,20,BZJ,stap di dowt tamas ahn bileev
5222,JHN,20,BZJ,tamas seh mi laad ahn mi gaad jeezas tel tamas weh hapm
5223,JHN,20,BZJ,yoo oanli bileev mi kaa yu si mi
5224,JHN,20,BZJ,peepl weh noh si ahn stil bileev da di wan dehn weh gaad bles fi chroo
5225,JHN,20,BZJ,now jeezas mi du lat moa mirakl fronta ih disaipl dehn bot dehn noh rait dong eena dis buk ya
5226,JHN,20,BZJ,bot aala dehn ting mi rait dong soh dat unu ku bileev dat jeezas da di krais ahn dat hihn da gaad son
5227,JHN,20,BZJ,ahn wen unu bileev eena hihn unu wahn ku ga reel laif weh wahn laas fareva
5228,JHN,21,BZJ,aftawodz jeezas apyaa tu di disaipl dehn agen bai gyalilee lagoon
5229,JHN,21,BZJ,dis da how ih du it saiman peeta ahn tamas hoofa niknaym dami di twin ahn natanyel weh kohn fahn kayna da gyalilee ahn zebidee too son dehn lang wid too moa a jeezas disaipl dehn mi meet op deh
5230,JHN,21,BZJ,saiman peeta tel dehn seh ai gwehn goh fishin
5231,JHN,21,BZJ,den di res a dehn seh tu ahn mek wi goh wid yu
5232,JHN,21,BZJ,soh dehn gaan owt eena di boat bot da nait dehn neva kech notn
5233,JHN,21,BZJ,lee bit afta day brok jeezas midi stan op pahn di shoa bot di disaipl dehn neva noa dat da mi hihn
5234,JHN,21,BZJ,jeezas hala tel dehn seh mi fren unu noh kech no fish noh chroo
5235,JHN,21,BZJ,dehn ansa seh no wi noh kech notn
5236,JHN,21,BZJ,jeezas tel dehn seh chroa unu net pahn di rait said a di boat ahn unu wahn kech sohn
5237,JHN,21,BZJ,soh dehn chroa dehn net ahn dehn kech soh moch fish dat dehn kudn eevn haal it een
5238,JHN,21,BZJ,di disaipl weh jeezas mi lov tel peeta bwai da di laad wen saiman peeta yehr seh dat da mi di laad ih hori haal aan di kloaz weh ih mi tek aaf
5239,JHN,21,BZJ,den ih jomp eena di waata
5240,JHN,21,BZJ,bot di ada disaipl dehn midi kom eena di boat di jreg di net ful a fish bihain dehn kaa dehn oanli mi deh bowt wahn honjrid yaad fahn shoa
5241,JHN,21,BZJ,wen dehn reech shoa dehn si fish di kuk pahn faiya koal
5242,JHN,21,BZJ,bred mi dehdeh tu
5243,JHN,21,BZJ,jeezas tel dehn seh bring som a di fish weh unu jos kech
5244,JHN,21,BZJ,soh saiman peeta gaahn pahn di boat ahn haal di net pahn shoa
5245,JHN,21,BZJ,wahn honjrid ahn fiftichree big fish mi eena di net ahn stil di net neva bos
5246,JHN,21,BZJ,jeezas tel dehn seh unu kohn kohn jrink tee
5247,JHN,21,BZJ,non a di disaipl dehn neva dayr aks ahn seh da hoo yoo
5248,JHN,21,BZJ,kaa dehn mi noa seh dat da mi di laad
5249,JHN,21,BZJ,den jeezas kohn ahn tek di bred ahn gi dehn den ih gi dehn di fish sayhn way
5250,JHN,21,BZJ,dis mi mek chree taim jeezas apyaa tu ih disaipl dehn afta ih mi rayz op bak fahn di ded
5251,JHN,21,BZJ,wen dehn don eet jeezas seh tu saiman peeta saiman yoo weh da jan son yoo lov mee moa dahn eniting els
5252,JHN,21,BZJ,peeta tel jeezas seh yes laad yoo noa ai lov yoo
5253,JHN,21,BZJ,jeezas tel ahn seh feed mi lam dehn den
5254,JHN,21,BZJ,jeezas aks peeta wahn sekant taim saiman yoo weh da jan son yoo lov mee
5255,JHN,21,BZJ,peeta ansa seh yes laad yoo noa ai lov yoo
5256,JHN,21,BZJ,jeezas seh wel ten tu mi sheep dehn den
5257,JHN,21,BZJ,den jeezas aks ahn wahn terd taim seh saiman yoo weh da jan son yoo lov mee
5258,JHN,21,BZJ,peeta mi feel hert kaa jeezas aks ahn if ih lov ahn chree taim
5259,JHN,21,BZJ,peeta tel jeezas seh laad yoo noa evriting
5260,JHN,21,BZJ,yoo noa ai lov yoo
5261,JHN,21,BZJ,jeezas seh wel den feed mi sheep dehn
5262,JHN,21,BZJ,ah di tel yu di chroot wen yu mi yonga yu yoostu put aan yu oan kloaz ahn goh weh yu waahn
5263,JHN,21,BZJ,bot wen yu get oal yu wahn schrech owt yu han dehn ahn den sohnbadi els wahn put aan yu kloaz fi yu ahn kehr yu weh yu noh waahn goh
5264,JHN,21,BZJ,jeezas seh dat fi mek peeta noa weh kaina det ih mi wahn ded ahn dat da kaina det mi wahn aana gaad
5265,JHN,21,BZJ,afta dat jeezas tel peeta fala mi
5266,JHN,21,BZJ,peeta ton rong ahn si di disaipl weh jeezas mi lov di fala dehn
5267,JHN,21,BZJ,da mi di sayhn disaipl weh mi leen kloas tu jeezas wen dehn midi eet tugeda
5268,JHN,21,BZJ,hihn mi aks jeezas seh laad da hoo wahn sel yu owt
5269,JHN,21,BZJ,wel wen peeta si da disaipl deh ih aks jeezas seh laad da weh wahn hapm tu hihn
5270,JHN,21,BZJ,jeezas tel ahn seh if ai waahn hihn liv til ai kohn bak den weh dat tu yoo
5271,JHN,21,BZJ,weh yoo fi du da fala mee soh wahn rooma staat tu spred monks di res a jeezas falowa dehn seh dat da disaipl deh neva mi wahn ded
5272,JHN,21,BZJ,main yu jeezas neva did seh dat da disaipl neva mi wahn ded bot ih mi seh if ai waahn hihn liv til ai kohn bak da weh dat tu yoo
5273,JHN,21,BZJ,dis da di disaipl weh mi si aala dehn ting ahn rait dehn dong ahn wee noa dat aal weh ih mi rait dong dami chroo
5274,JHN,21,BZJ,lat moa ting mi deh weh jeezas mi du bot if dehn wuda chrai fi rait dong aala dehn ai ges di hoal werl wudn a ga spays fi hoal aala di buk dehn weh dehn mi wahn hafu rait eena
5275,ACT,1,BZJ,dyaa misa tiyofilos eena di fos leta weh ah mi rait tu yu ah mi tel yu bowt aala di ting dehn weh jeezas mi du ahn weh ih mi teech fahn di taim ih mi staat ih werk til di day ih gaan op da hevn
5276,ACT,1,BZJ,bifoa ih gaan op ih gi di man dehn weh ih mi pik fi bee ih apasl dehn di inschrokshanz weh ih mi geh chroo di hoali spirit
5277,ACT,1,BZJ,fi faati dayz afta ih sofa ahn ded ih apyaa tu ih disaipl dehn lata taim weh reeli proov fi chroo seh dat hihn jeezas mi rayz op bak fahn di ded
5278,ACT,1,BZJ,dehn mi si ahn wid dehn oan too aiy ahn hihn taak wid dehn bowt gaad kingdom
5279,ACT,1,BZJ,ahn den wen jeezas midi eet tugeda wid dehn rong di taybl ih tel dehn seh unu noh fi lef jeroosalem bot unu mos wayt fi di gif weh di faada mi pramis unu weh ah mi tel unu bowt
5280,ACT,1,BZJ,jan mi baptaiz unu wid waata bot eena wahn fyoo dayz taim gaad wahn baptaiz unu wid di hoali spirit
5281,ACT,1,BZJ,wen di disaipl dehn mi kohn tugeda wid jeezas dehn aks ahn seh laad yoo wahn free fi wee peepl now ahn soh gi bak izrel dehn kingdom
5282,ACT,1,BZJ,jeezas tel dehn seh unu noh hafu noa dat
5283,ACT,1,BZJ,da mai faada set di taim ahn di day ahn di yaa kaa hihn ga di atariti fi du dat
5284,ACT,1,BZJ,bot wen di hoali spirit kohn pahn unu unu wahn geh lata powa ahn unu wahn ku goh aal bowt di plays di tel peepl bowt mee
5285,ACT,1,BZJ,unu gwehn da jeroosalem ahn di hoal a judeeya ahn samayrya ahn aal oava di werl
5286,ACT,1,BZJ,afta jeezas don seh dat gaad kehr ahn op da hevn rait fronta dehn aiy
5287,ACT,1,BZJ,den wahn klowd kova ahn op ahn dehn kudn si ahn nohmoh
5288,ACT,1,BZJ,dehn mi stil di stan op deh di stayr op eena di skai wen sodnwan too man jres op eena ful wait stan op saida dehn
5289,ACT,1,BZJ,dehn seh unu man fahn gyalilee da wai unu di stan op deh di luk op eena di skai
5290,ACT,1,BZJ,dis sayhn jeezas weh gaad tek op fahn monks unu ahn kehr op da hevn wel hihn wahn kohn bak di sayhn way how unu si ahn gaan op
5291,ACT,1,BZJ,den di apasl dehn gaahn bak da jeroosalem fahn di hil weh nayhn di mongt a alivz weh deh bowt haaf mail fahn jeroosalem
5292,ACT,1,BZJ,wen dehn reech bak dehn gaan opstayz da di room weh dehn midi stay
5293,ACT,1,BZJ,dehnya da aal hoo mi dehdeh peeta jan jaymz anjru ahn filip ahn tamas bartalamyoo machyu ahn jaymz weh dami alfyos son den yu mi ga saiman weh dami wahn memba a di zelat paati ahn joodas weh dami jaymz son
5294,ACT,1,BZJ,dehn doz get tugeda lata taim fi pray lang wid mayri weh dami jeezas ma di ada laydi dehn ahn jeezas breda dehn
5295,ACT,1,BZJ,wahn fyoo dayz layta dehn mi ga wahn meetn wid aala di bileeva dehn bowt wan honjrid ahn tweni a dehn in aal
5296,ACT,1,BZJ,ahn peeta get op fi taak
5297,ACT,1,BZJ,ih seh mi bradaz ahn sistaz di skripcha hafu kohn chroo weh di hoali spirit mi seh lang taim chroo dayvid bowt joodas
5298,ACT,1,BZJ,ih seh dat hihn mi wahn ak az gaid fi dehn wan weh kohn ares jeezas
5299,ACT,1,BZJ,hihn dami wan a wi weh mi shayr eena di werk weh wi di du fi di laad
5300,ACT,1,BZJ,dis man joodas mi bai wahn pees a lan wid di blod moni weh ih get
5301,ACT,1,BZJ,rait deh ih jrap ahn ded ahn ih badi bos oapm ahn aala ih gots kom owt
5302,ACT,1,BZJ,evribadi da jeroosalem yehr bowt it soh dehn kaal di pees a lan akeldama weh meen di feel a blod eena fi dehn langwij peeta gaahn hed ahn seh eena di buk a saamz dayvid rait bowt joodas seh mek ih hows emti noh mek nobadi liv een deh
5303,ACT,1,BZJ,ahn den ih seh mek sohnbadi els tek ih pozishan
5304,ACT,1,BZJ,soh wi hafu pik sohnbadi fi tek joodas plays
5305,ACT,1,BZJ,ih hafu bee wahn man weh midi chravl bowt wid wi wen jeezas mi deh ya
5306,ACT,1,BZJ,ih mi wahn hafu deh wid wi fahn wen jan midi baptaiz peepl til di day jeezas gaan op da hevn ahn ih mi hafu si jeezas afta ih mi rayz op bak fahn di ded soh ih ku tel peepl bowt it
5307,ACT,1,BZJ,soh dehn sojes too man joazef weh dehn kaal barsaabas dehn doz kaal ahn jostos tu ahn mataiyas
5308,ACT,1,BZJ,den dehn pray seh laad yoo noa evribadi haat ahn weh dehn tink
5309,ACT,1,BZJ,shoa wi wich wan a dehn yu pik fi bee wahn apasl ahn soh tek joodas plays eena dis werk kaa hihn don gaahn weh ih bizniz fi goh
5310,ACT,1,BZJ,den dehn jraa lat ahn fahn dat mataiyas naym geh pik owt fi jain di ada ilebm apasl dehn
5311,ACT,2,BZJ,wen di day weh nayhn pentikaas mi kohn aala di peepl dehn weh mi bileev eena jeezas mi deh tugeda da wan plays
5312,ACT,2,BZJ,sodnwan dehn yehr wahn naiz fahn di skai weh mi song laik wahn haad breez di bloa
5313,ACT,2,BZJ,di song ful op di hoal hows wehpaa dehn mi deh
5314,ACT,2,BZJ,den dehn si sohnting weh mi luk laik faiya weh divaid op ihself eena lata lee flaym ahn kohn dong ahn setl pahn eech a dehn
5315,ACT,2,BZJ,aala dehn mi geh ful op wid di hoali spirit ahn dehn staat taak eena aal kaina difrent tongz
5316,ACT,2,BZJ,da di spirit mi gi dehn di werd dehn fi seh
5317,ACT,2,BZJ,sohn rilijos jooish peepl fahn aal oava di werl midi liv deh da jeroosalem
5318,ACT,2,BZJ,wen dehn yehr di naiz di hoal krowd a dehn gyada tugeda
5319,ACT,2,BZJ,dehn midi wanda weh midi goh aan kaa dehn mi yehr di bileeva dehn di taak eena eech wan a dehn oan langwij
5320,ACT,2,BZJ,dehn kudn bileev weh dehn midi yehr soh dehn aks aala dehn man da noh fahn gyalilee
5321,ACT,2,BZJ,soh da how aala wi ku yehr dehn di taak eena eech a fi wee langwij
5322,ACT,2,BZJ,yu ga peepl ya fahn aal bowt
5323,ACT,2,BZJ,yu ga paatyanz ahn meedz ahn eelamaits
5324,ACT,2,BZJ,den peepl deh ya fahn mesopotaymya ahn judeeya fahn kapadosha ahn pontus ahn aysha
5325,ACT,2,BZJ,den yu ga peepl fahn frijya pamfilya ahn eejip ahn fahn sohn paat a libya weh deh kloas tu saireen
5326,ACT,2,BZJ,yu ga sohn vizitaz fahn roam weh da joo ahn ada peepl weh mi jain di jooish rilijan lang wid peepl fahn kreet ahn araybya
5327,ACT,2,BZJ,wi yehr dehn di taak eena aala wi oan langwij bowt di grayt ting dehn weh gaad du
5328,ACT,2,BZJ,dehn kudn bileev weh midi hapm bot sayhn taim dehn mi kanfyooz
5329,ACT,2,BZJ,dehn aks wan anada da weh dis meen now
5330,ACT,2,BZJ,bot yu mi ga sohn ada peepl weh mi tek di hoal ting mek joak
5331,ACT,2,BZJ,dehn seh dehn peepl ya mosi midi jrink tu moch wain den peeta stan op wid di ada ilebm apasl dehn ahn staat tu preech haadwan
5332,ACT,2,BZJ,mi felo jooz ahn aala unu ada peepl weh liv ya da jeroosalem ah wahn eksplayn egzakli weh di goh aan rait ya soh soh unu lisn gud tu weh ah ga fi seh
5333,ACT,2,BZJ,dehn peepl weh unu si ya noh jronk laik weh unu di tink yu noh kaa da jos nain aklak da maanin
5334,ACT,2,BZJ,dis weh yu si di hapm ya da weh di prafit joawel mi taak bowt fahn lang lang taim
5335,ACT,2,BZJ,dis da weh gaad tel joawel dis da weh ah wahn du eena di laas dayz ai wahn poar owt mi spirit pahn evribadi
5336,ACT,2,BZJ,unu son ahn unu daata dehn wahn preech weh ai tel dehn fi preech
5337,ACT,2,BZJ,unu yong man dehn wahn si vizhan ahn unu oal man dehn wahn ga jreemz
5338,ACT,2,BZJ,yes eevn pahn mi servant dehn man ahn uman sayhn way ah wahn poar owt mi spirit eena dehndeh dayz
5339,ACT,2,BZJ,ahn dehn wahn preech weh ah tel dehn fi preech ah wahn du aal kaina mirakl ahn wandaz op eena di skai ahn dong ya pahn ert
5340,ACT,2,BZJ,blod faiya ahn tik smoak wahn deh
5341,ACT,2,BZJ,di son wahn geh daak daak ahn di moon wahn ton red laik blod bifoa di grayt ahn wandaful day wen di laad wahn kohn bak
5342,ACT,2,BZJ,ahn enibadi weh kaal owt tu di laad fi help wahn geh sayv
5343,ACT,2,BZJ,den peeta gaahn hed ahn seh peepl a izrel lisn tu dis jeezas fahn nazaret dami wahn man weh gaad mi proov seh mi kohn fahn hihn chroo di miraklz ahn wandaz ahn di sain dehn weh gaad mi gi ahn di powa fi du
5344,ACT,2,BZJ,unu noa dis da chroo bikaa aala dis hapm rait ya monks unu
5345,ACT,2,BZJ,gaad mi plan fahn lang bifoa taim dat jeezas mi wahn geh han oava tu unu
5346,ACT,2,BZJ,ahn unu lang wid sohn wikid peepl mi nayl ahn pahn di kraas ahn kil ahn
5347,ACT,2,BZJ,ih sofa bad wen ih ded bot gaad neva lef ahn deh ih rayz ahn op bak
5348,ACT,2,BZJ,det neva ga no powa oava ahn agen ahn kudn hoal ahn az ih prizna
5349,ACT,2,BZJ,dis da weh king dayvid mi seh bowt ahn ih seh ah aalwayz si di laad fronta mi aal di taim
5350,ACT,2,BZJ,sayka weh ih deh rait saida mi ah noh hafu wori bowt notn
5351,ACT,2,BZJ,ahn soh mi haat oanli feel glad ahn mi mowt sing ih prayz
5352,ACT,2,BZJ,eevn doa ah da flesh ahn blod ah ga kanfidens dat yoo gaad noh wahn lef mi eena di plays a di ded ner lef yu hoali wan fi ratn eena di grayv
5353,ACT,2,BZJ,yu shoa mi di way weh leed tu laif ahn bikaa yu deh wid mi ah oanli feel hapi
5354,ACT,2,BZJ,mi brejrin ah shoar seh dat wen wi graytgraytgraytgranfaada king dayvid mi seh dehndeh ting ih kudn a midi taak bowt ihself bikaa hihn don ded ahn beri ahn fi hihn grayv stil deh ya wid wi op tu dis day
5355,ACT,2,BZJ,dayvid dami wahn prafit ahn hihn mi noa weh gaad mi pramis ahn gaad mi mek wahn vow dat ih mi wahn mek wan a fi hihn disendant dehn bee wahn king jos laik hihn
5356,ACT,2,BZJ,dayvid midi si weh gaad mi wahn du eena di fyoocha ahn soh hihn midi taak bowt di day wen di krais mi wahn rayz op bak fahn di ded
5357,ACT,2,BZJ,ih seh hihn mi neva geh lef eena di plays a di ded ahn fi hihn badi neva ratn weh eena di grayv
5358,ACT,2,BZJ,soh gaad rayz op dis jeezas fahn di ded ahn aala wee da witnis tu dis
5359,ACT,2,BZJ,gaad gi jeezas di bigis aana wen ih put ahn fi sidong da ih rait han said ahn ih gi ahn di hoali spirit jos laik how ih mi pramis soh dat hihn ku ful wee op wid ahn tu
5360,ACT,2,BZJ,dis da weh unu di si ahn yehr ya tudeh
5361,ACT,2,BZJ,yu si da neva dayvid weh mi gaan op da hevn
5362,ACT,2,BZJ,in fak dayvid mi seh di laad seh tu fi mee laad sidong rait ya da mi rait han said til ah put yu enimi dehn anda yu fut laik wahn futstool
5363,ACT,2,BZJ,peepl a izrel mek ah mek it klyaa dat di sed jeezas weh unu mi kroosifai da hihn gaad ton rong ahn mek laad ahn krais
5364,ACT,2,BZJ,wen di peepl dehn yehr dis dehn mi oanli feel bad
5365,ACT,2,BZJ,soh dehn aks peeta ahn di ada apasl dehn mi brejrin da weh wi fi du
5366,ACT,2,BZJ,peeta ansa dehn ahn seh unu ton fahn unu sin dehn aala unu ahn geh baptaiz eena di naym a jeezas krais soh dat gaad ku fagiv unu a unu sin dehn ahn gi unu di hoali spirit weh ih mi pramis
5367,ACT,2,BZJ,dis pramis da fi unu ahn unu pikni ahn aala dehn wan weh deh da dehn ada konchri weh deh faar fahn ya
5368,ACT,2,BZJ,da fi aala wi weh wi laad gaad wahn kaal fi fala ahn
5369,ACT,2,BZJ,peeta tel dehn lata ada ting ahn waan dehn ahn pleed wid dehn seh sayv unuself fahn di ponishment weh di kohn pahn dis wikid jenarayshan
5370,ACT,2,BZJ,dehn wan weh aksep ih mesij mi geh baptaiz
5371,ACT,2,BZJ,da day bowt chree towzn mi jain di groop a peepl weh bileev eena jeezas
5372,ACT,2,BZJ,dehn kantinyu fi laan fahn di apasl dehn
5373,ACT,2,BZJ,dehn shayr dehn laif tugeda di eet ahn di taak ahn di pray
5374,ACT,2,BZJ,evribadi kudn bileev dehn aiy wen dehn si aala di wandaful ting dehn ahn miraklz weh di apasl dehn midi du
5375,ACT,2,BZJ,aal di bileeva dehn kip tugeda ahn shayr evriting weh dehn mi ga wid wan anada
5376,ACT,2,BZJ,dehn sel dehn lan ahn ada ting dehn weh dehn mi oan ahn dehn gi di moni weh dehn mi geh fahn it tu aala dehn wan weh mi need
5377,ACT,2,BZJ,evri day dehn meet da di templ ahn dehn eet da wan anada hows
5378,ACT,2,BZJ,dehn mi hapi fi shayr dehn food ahn dehn mi feel gud eena dehn haat bowt wan anada
5379,ACT,2,BZJ,dehn midi prayz gaad ahn ada peepl mi laik si di way how dehn midi liv
5380,ACT,2,BZJ,ahn evri day di laad ad aan moa ahn moa peepl weh midi geh sayv
5381,ACT,3,BZJ,wahn day peeta ahn jan mi gwehn eena di templ rong chree aklak di aftanoon weh da mi di set taim fi pray
5382,ACT,3,BZJ,now dehn mi ga wahn man weh mi kripl fahn di taim ih mi baan
5383,ACT,3,BZJ,evri day peepl doz kehr ahn da di templ gayt weh mi nayhn di byootiful gayt soh dat ih kuda bayg fahn evribadi weh goh eena di templ
5384,ACT,3,BZJ,wen di man si peeta ahn jan di kom een ih aks dehn fi wahn lee moni
5385,ACT,3,BZJ,peeta ahn jan luk schrayt pan ahn
5386,ACT,3,BZJ,den peeta seh luk pahn wi soh di man gi dehn ih ful atenshan
5387,ACT,3,BZJ,ih midi luk owt fi wahn lee sohnting eena ih han
5388,ACT,3,BZJ,den peeta seh ah noh ga no moni bot weh ah gat ah wahn gi yu
5389,ACT,3,BZJ,eena di naym a jeezas krais fahn nazaret get op ahn waak peeta hoal ahn bai ih rait han ahn help ahn op
5390,ACT,3,BZJ,sayhn taim di man fut ahn ih ankl geh schrang
5391,ACT,3,BZJ,di man jomp op ahn staat tu waak
5392,ACT,3,BZJ,den ih fala dehn eena di templ di waak di jomp op ahn di prayz gaad
5393,ACT,3,BZJ,wen evribadi weh mi dehdeh si di man di waak ahn di prayz gaad dehn rekonaiz ahn ahn seh dat da noh di sayhn man weh yoostu bayg da di byootiful gayt
5394,ACT,3,BZJ,wel dehn kudn bileev dehn aiy ahn oanli mi fraitn wen dehn si weh mi hapm tu ahn
5395,ACT,3,BZJ,di man weh yoostu bayg grab aan tu peeta ahn jan
5396,ACT,3,BZJ,di ada peepl dehn mi fraitn ahn ron kohn si weh midi goh aan da di plays weh dehn kaal salaman varanda
5397,ACT,3,BZJ,wen peeta si dis ih aks dehn seh unu peepl a izrel da wai dis sopraiz unu soh
5398,ACT,3,BZJ,unu dehdeh di stayr pahn wi laik if wee du dis eena fi wee oan powa er laik wee soh hoali dat wee mek dis man waak
5399,ACT,3,BZJ,no da gaad du dat
5400,ACT,3,BZJ,hihn da di gaad a aybraham ahn aizak ahn jaykop ahn ih da fi wee ada ansesta dehn gaad tu
5401,ACT,3,BZJ,hihn du dis fi bring gloari tu ih servant jeezas
5402,ACT,3,BZJ,unu mi waahn ih ded unu disoan ahn fronta pailat di roaman govna eevn wen hihn mi disaid fi let ahn goh
5403,ACT,3,BZJ,da unu sayhn wan disoan sohnbadi weh hoali ahn raichos ahn unu aks fi dehn free wahn merdara
5404,ACT,3,BZJ,unu kil di wan weh mek laif bot gaad rayz ahn op fahn di ded
5405,ACT,3,BZJ,wee da witnis tu dat
5406,ACT,3,BZJ,dis man weh unu noa ahn weh unu si ya put ih fayt eena jeezas ahn dat mek ahn schrang
5407,ACT,3,BZJ,da fayt eena jeezas naym da weh mek dis man geh heel rait fronta unu
5408,ACT,3,BZJ,now brejrin ah noa seh unu ahn unu leeda dehn neva andastan weh unu midi du wen unu kil jeezas
5409,ACT,3,BZJ,bot fahn way way bak gaad mi tel di prafit dehn dat dis mi wahn hapm dat ih krais mi hafu sofa ahn di veri ting weh gaad mi seh mi kohn chroo fi chroo
5410,ACT,3,BZJ,soh unu mos ton fahn unu sin dehn ahn ton tu gaad soh dat gaad ku waip owt unu sin dehn
5411,ACT,3,BZJ,den sayka weh gaad deh wid unu hihn wahn poar blesin pahn unu fi rifresh unu ahn hihn wahn sen jeezas weh da di krais weh gaad ih oanself mi pik owt fi unu
5412,ACT,3,BZJ,bot jeezas wahn stay da hevn til di taim kohn fi mek evriting nyoo
5413,ACT,3,BZJ,gaad mi anonks dis chroo ih hoali prafit dehn fahn way bak yaanda
5414,ACT,3,BZJ,moaziz mi seh di laad unu gaad wahn sen wahn prafit rait fahn monks unu jos laik how ih sen mee
5415,ACT,3,BZJ,unu fi du evriting weh ih tel unu fi du
5416,ACT,3,BZJ,ahn den ih seh enibadi weh noh obay da prafit wahn geh kot aaf fahn gaad peepl dehn ahn geh dischrai
5417,ACT,3,BZJ,ahn aala di prafit dehn weh mi taak fi gaad fahn samwel rait dong tu dehn wan weh kohn afta hihn aala dehn mi taak bowt dehn taim ya
5418,ACT,3,BZJ,ahn now unu da di peepl weh da di disendant dehn a dehn prafit
5419,ACT,3,BZJ,ahn wen gaad mek wahn agreement fi tek kayr a fi wi ansesta dehn ih pramis fi tek kayr a unu tu
5420,ACT,3,BZJ,gaad tel aybraham seh ah wahn bles aala di peepl dehn eena di werl chroo fi unu disendant dehn
5421,ACT,3,BZJ,soh gaad pik ih servant jeezas ahn sen ahn tu unu di jooish peepl fos soh dat ih ku bles unu enitaihn unu disaid fi ton unu bak pahn unu wikid wayz
5422,ACT,4,BZJ,peeta ahn jan midi taak tu di peepl dehn wen sayhn taim di prees dehn di kyaptin a di templ gyaad dehn ahn di sadyusee dehn kom op tu dehn
5423,ACT,4,BZJ,dehn mi oanli beks bikaa di apasl dehn midi teech di peepl dehn dat sayka weh jeezas mi kohn bak fahn di ded dat proov seh dat di ded wahn rayz op bak tu
5424,ACT,4,BZJ,dehn ares peeta ahn jan bot bikaa da mi eevnin dehn chroa dehn eena jayl til maanin
5425,ACT,4,BZJ,bot lata dehn weh mi yehr dis mesij mi bileev
5426,ACT,4,BZJ,bai dis taim di apasl dehn mi don ga bowt faiv towzn man eena dehn groop
5427,ACT,4,BZJ,di neks day di cheef prees dehn ahn di jooish leeda dehn ahn di teecha dehn a di jooish laa dehn meet da jeroosalem
5428,ACT,4,BZJ,anas di hai prees mi dehdeh lang wid kaiyafas ahn jan ahn alegzanda ahn di ada big taim man dehn weh dami paat a di hai prees faamli
5429,ACT,4,BZJ,dehn bring peeta ahn jan fronta dehn ahn staat kweschan dehn seh da weh kaina powa unu yooz ahn eena hoofa naym unu di du aala dis
5430,ACT,4,BZJ,peeta mi ful op wid di hoali spirit ahn ih tel di membaz a di jooish kongsl ahn di jooish leeda dehn seh if unu waahn kweschan wi tudeh bowt di gud weh wi du fi di kripl man ahn waahn noa how ih geh heel den unu ahn evribadi eena izrel beta noa dis wai dis man stan op fronta unu gud gudwan da sayka di powa weh deh eena di naym a jeezas fahn nazaret
5431,ACT,4,BZJ,unu kroosifai ahn bot gaad rayz ahn op bak fahn di ded
5432,ACT,4,BZJ,jeezas da di wan weh di skripcha midi taak bowt wen ih seh dis stoan weh unu bilda dehn neva tink mi wot notn ton owt fi bee di moas impoatant wan owta aala dehn
5433,ACT,4,BZJ,unu kyaahn fain salvayshan eena nobadi els eksep jeezas gaad neva giv no ada naym disya said a hevn weh peepl ku kaal pan fi geh sayv wen dehn si how peeta ahn jan neva frayd fi dehn ataal ahn dehn si dat dehn dami jos aadineri peepl dehn mi sopraiz ahn dehn mi hafu agree dat dehn dami jeezas falowaz fi chroo
5434,ACT,4,BZJ,di proof a it mi deh rait fronta dehn aiy
5435,ACT,4,BZJ,di man weh peeta ahn jan mi heel midi stan op rait fronta dehn soh dehn shet op dehn mowt
5436,ACT,4,BZJ,di jooish kongsl tel peeta ahn jan fi goh owtsaid soh dehn ku disaid weh fi du
5437,ACT,4,BZJ,dehn aks wan anada da weh wi wahn du wid dehnya man
5438,ACT,4,BZJ,evribadi weh liv da jeroosalem noa seh dat wahn mirakl mi tek plays ahn wee hafu agree wid dat
5439,ACT,4,BZJ,bot fi stap dis weh hapm fahn spred rong wi beta waan dehn man ya dat wee noh waahn yehr dehn seh notn tu nobadi agen eena jeezas naym
5440,ACT,4,BZJ,soh dehn kaal dehn een ahn aada dehn noh fi teech er preech eena jeezas naym agen
5441,ACT,4,BZJ,bot peeta ahn jan tel dehn seh unu joj fi unuself unu tink seh eena gaad sait ih beta fi obay man er gaad
5442,ACT,4,BZJ,wi kyaahn help wiself
5443,ACT,4,BZJ,wee hafu taak bowt weh wi si wid wi oan too aiy ahn weh wi yehr wid wi oan too ayz
5444,ACT,4,BZJ,dehn chretn peeta ahn jan sohn moa ahn den dehn let dehn goh
5445,ACT,4,BZJ,di kongsl neva noa how fi ponish dehn sayka weh aala di peepl dehn midi prayz gaad fi di mirakl weh dehn mi si hapm
5446,ACT,4,BZJ,di man weh gaad mi du di mirakl fa mi oava faati yaaz oal
5447,ACT,4,BZJ,peeta ahn jan gaahn bak da dehn groop ahn dehn tel dehn weh di cheef prees dehn ahn di jooish leeda dehn mi seh
5448,ACT,4,BZJ,wen dehn yehr aala dehn staat tu pray haad haadwan tu gaad ahn seh gaad da yoo mek hevn ahn di ert ahn di see ahn evriting weh deh eena it
5449,ACT,4,BZJ,yoo da di baas a evriting
5450,ACT,4,BZJ,dis da weh yu mi tel wi bai di hoali spirit chroo yu servant wi graytgraytgraytgranfaada dayvid da weh di peepl dehn di kik op soh fa
5451,ACT,4,BZJ,ahn wai dehn plan aal kaina wikidnis weh kyaahn werk
5452,ACT,4,BZJ,dehn king ahn dehn roola a di werl dehn set dehnself gens di laad gaad ahn di wan weh ih mi pik
5453,ACT,4,BZJ,herod ahn ponchos pailat mi akchwali put hed tugeda gens jeezas rait ya eena dis siti wid wi oan jooish peepl dehn ahn dehn wan weh da noh joo
5454,ACT,4,BZJ,jeezas da yu hoali servant weh yoo mi pik fi bee di krais
5455,ACT,4,BZJ,dehn midi du egzakli weh yoo mi don disaid fi hapm fahn bifoa taim
5456,ACT,4,BZJ,yoo ku disaid dat kaa yoo ga di powa
5457,ACT,4,BZJ,now laad luk how dehn di chretn wi noh gi wee yu hombl servant dehn lata korij fi preech yu werd
5458,ACT,4,BZJ,schrech owt yu han fi heel ahn du mirakl ahn wandaful tingz eena di naym a yu hoali servant jeezas soh dat peepl ku si yu powa
5459,ACT,4,BZJ,den wen dehn finish pray di plays weh dehn mi deh eena staat tu shayk
5460,ACT,4,BZJ,aala dehn geh ful op wid di hoali spirit ahn dehn staat tu preech di werd a gaad ahn dehn neva feel frayd ataal
5461,ACT,4,BZJ,di bileeva dehn mi ga wan haat ahn main
5462,ACT,4,BZJ,nobadi neva seh dat weh dehn oan da fi dehn wan bot dehn shayr evriting weh dehn mi ga wid wan anada
5463,ACT,4,BZJ,wid lata powa di apasl dehn midi tel evribadi bowt how di laad jeezas kohn bak fahn di ded
5464,ACT,4,BZJ,ahn gaad midi poar owt blesin afta blesin pahn aala dehn
5465,ACT,4,BZJ,nobadi eena di groop mi need notn
5466,ACT,4,BZJ,dehn wan weh oan lan ahn hows wuda sel dehn ahn bring di moni fahn di sayl ahn gi di apasl dehn
5467,ACT,4,BZJ,ahn dehn wuda ton rong ahn shayr op di moni soh dat evribadi geh weh dehn need
5468,ACT,4,BZJ,dehn mi ga dis wan man nayhn joazef weh mi kohn fahn di chraib a leevai
5469,ACT,4,BZJ,hihn mi baan eena di konchri a saipros
5470,ACT,4,BZJ,di apasl dehn kaal ahn baanabas weh meen sohnbadi weh inkorij ada peepl hihn sel wahn pees a lan weh ih oan ahn bring di moni kohn gi di apasl dehn
5471,ACT,5,BZJ,now wahn neks man weh nayhn ananaiyas ahn ih waif safaira mi sel wahn pees a lan tu
5472,ACT,5,BZJ,bot hihn kip bak paat a di moni fi ihself ahn bring di res laik if dat da di hoal a it ahn gi di apasl dehn
5473,ACT,5,BZJ,ih waif mi wel ahn noa weh ih midi du tu
5474,ACT,5,BZJ,den peeta tel ahn seh ananaiyas luk how yu mek di devl rab yu soal yu tel di hoali spirit wahn lai afta yu kip bak som a di moni fi yuself weh yu sel di lan fa
5475,ACT,5,BZJ,di lan neva bilangz tu yoo fahn di fos staat
5476,ACT,5,BZJ,ahn wen yu don sel it di moni da neva stil fi yoo wan
5477,ACT,5,BZJ,da wai yu disaid fi du wahn ting laik dis
5478,ACT,5,BZJ,yu noh oanli di lai tu man bot yu di lai tu gaad tu wen ananaiyas yehr dis ih jrap dong ded aala di peepl dehn mi fraitn no miks wen dehn yehr weh hapm
5479,ACT,5,BZJ,den sohn yong man dehn kohn ahn rap op di badi ahn kehr ahn gaahn beri ahn
5480,ACT,5,BZJ,bowt chree owaz layta ananaiyas waif kom een
5481,ACT,5,BZJ,shee neva noa weh mi hapm ataal
5482,ACT,5,BZJ,peeta aks ahn seh tel mi sohnting dat da aala di moni weh yoo ahn yu hozban geh fi di lan
5483,ACT,5,BZJ,ih seh oa yes dat da aala di moni peeta seh tu ahn how di too a unu ku agree fi lai tu di spirit a gaad ahn tink seh unu ku get weh wid it
5484,ACT,5,BZJ,luk ya di man dehn weh beri yu hozban deh rait ya da di doa ahn dehn wahn kehr yoo owt tu sayhn taim safaira jrap dong ded da peeta fut den di yong man dehn kom een ahn fain ahn ded
5485,ACT,5,BZJ,dehn kehr ahn owt ahn beri ahn saida ih hozban
5486,ACT,5,BZJ,evribadi eena di cherch ahn evribadi els weh yehr bowt weh mi hapm mi frayd fi weh gaad ku du
5487,ACT,5,BZJ,di apasl dehn midi du wahn lata mirakl ahn wandaz fahn gaad monks di peepl dehn
5488,ACT,5,BZJ,aal di bileeva dehn midi meet tugeda laik wan famili da wahn plays weh dehn kaal salaman varanda
5489,ACT,5,BZJ,ada peepl mi frayd fi meet op wid dehn deh eevn doa dehn rispek dehn
5490,ACT,5,BZJ,in spait a dat moa ahn moa man ahn uman bileev eena di laad ahn jain dehn
5491,ACT,5,BZJ,sayka weh di apasl dehn midi du di peepl dehn midi kip aan di bring dehn sik owt pahn schreet
5492,ACT,5,BZJ,dehn bring dehn pahn bed ahn mat soh dat at lees peeta shado kuda paas oava som a dehn
5493,ACT,5,BZJ,wahn lata peepl midi flak deh fahn di tong dehn rong jeroosalem
5494,ACT,5,BZJ,ahn dehn midi bring dehn sik ahn aala dehn wan weh ga eevl spirit ahn aala dehn mi geh heel
5495,ACT,5,BZJ,den di hai prees ahn aal ih kompni dehn weh da paat a di sadyusee groop mi oanli jelos bad
5496,ACT,5,BZJ,dehn ares di apasl dehn ahn hib dehn eena di siti jayl
5497,ACT,5,BZJ,bot joorin di nait wahn aynjel fahn gaad kohn oapm di doa a di jayl ahn bring dehn owt
5498,ACT,5,BZJ,afta ih bring dehn owt ih tel dehn seh unu goh stan op eena di templ ahn tel di peepl dehn evriting bowt dis nyoo way a livin
5499,ACT,5,BZJ,wen day midi brok dehn gaahn da di templ laik weh di aynjel tel dehn ahn staat tu teech di peepl deh
5500,ACT,5,BZJ,wen di hai prees ahn aal ih kompni dehn kohn neks maanin dehn kaal op wahn meetn wid aala di jooish leeda dehn ahn di jooish kongsl ahn den dehn sen da di jayl fi di apasl dehn
5501,ACT,5,BZJ,bot wen di aafisa dehn reech da di jayl di apasl dehn neva dehdeh dehn gaahn bak ahn seh wi fain di jayl lak op gud gud wid di gyaad dehn di stan op da di doa bot wen wi oapm di doa nobadi neva deh eensaid wen dehn yehr dis di hed a di templ polees ahn di cheef prees dehn midi wanda weh aal wahn kom owta dis den sohnbadi kohn ahn seh wach ya di man dehn weh unu put eena jayl dehn deh eena di templ di teech di peepl dehn
5502,ACT,5,BZJ,di hed a di templ polees wid ih gyaad dehn gaahn fi di apasl dehn ares dehn agen ahn kehr dehn bak
5503,ACT,5,BZJ,dehn mek shoar seh dat dehn neva yooz no foas bikaa dehn frayd di peepl dehn wuda stoan dehn
5504,ACT,5,BZJ,dehn bring di apasl dehn fronta di jooish kongsl fi mek di hai prees kweschan dehn
5505,ACT,5,BZJ,dehn seh wi neva gi unu schrik aadaz noh fi teech eena di naym a jeezas
5506,ACT,5,BZJ,stilyet unu gaahn hed ahn preech eena da naym ahn aala jeroosalem yehr weh unu ga fi seh ahn unu mek ih luk laik da wee kil jeezas
5507,ACT,5,BZJ,soh now da wee gilti den
5508,ACT,5,BZJ,peeta ahn di ada apasl dehn seh wee hafu obay gaad noh man
5509,ACT,5,BZJ,unu mek dehn kil jeezas wen unu heng ahn pahn da chree bot di sayhn gaad weh fi wee graytgraytgraytgranfaada dehn doz wership rayz ahn op fahn di ded
5510,ACT,5,BZJ,gaad rayz ahn rait op ahn put ahn pahn ih rait han said fi bee prins ahn sayvya soh dat hihn ku gi di jooish peepl dehn di chaans fi chaynj dehn wayz soh dat hihn ku fagiv dehn sin
5511,ACT,5,BZJ,wee ahn di hoali spirit weh gaad gi tu evribadi weh obay ahn da witnis tu dehndeh ting dehn
5512,ACT,5,BZJ,wen di membaz a di kongsl yehr dis dehn mi soh beks dat dehn mi waahn kil di apasl dehn rait dehsoh
5513,ACT,5,BZJ,bot wahn farisee nayhn gamalyel weh teech di laa ahn weh evribadi rispek stan op fi taak
5514,ACT,5,BZJ,ih tel dehn fi mek di apasl dehn goh owtsaid fi wahn lee wail
5515,ACT,5,BZJ,ih tel di kongsl unu man a izrel unu shuda kyaaful how unu handl dehndeh man
5516,ACT,5,BZJ,unu memba da man toodas weh mi kohn pahn di seen
5517,ACT,5,BZJ,hihn mi tink hihn soh big ahn bowt foa honjrid man fala ahn
5518,ACT,5,BZJ,bot hihn mi geh kil aala ih man dehn mi skyata ahn ih hoal moovment gaahn tu notn
5519,ACT,5,BZJ,afta dat joorin di taim a di sensos joodas fahn gyalilee kohn pahn di seen
5520,ACT,5,BZJ,hihn mi leed wahn krowd fi chrai fi oavachroa di govament
5521,ACT,5,BZJ,bot hihn anaal geh kil ahn fi hihn falowaz skyata tu
5522,ACT,5,BZJ,soh eena dis kays ya fi mee advais tu unu da fi unu noh tek no akshan ataal
5523,ACT,5,BZJ,lef dehn loan ahn mek dehn goh bowt dehn bizniz
5524,ACT,5,BZJ,if weh dehn di plan er weh dehn di du kohn fahn man ih noh wahn kohn tu notn
5525,ACT,5,BZJ,bot if ih kohn fahn gaad unu wahn kyaahn stap dehn ahn unu wahn fain unuself di fait gens gaad
5526,ACT,5,BZJ,di kongsl disaid fi fala di advais weh gamalyel gi dehn
5527,ACT,5,BZJ,dehn kaal een di apasl dehn beet dehn ahn aada dehn noh fi taak bowt jeezas nohmoh
5528,ACT,5,BZJ,den dehn let dehn goh
5529,ACT,5,BZJ,afta di apasl dehn lef di jooish kongsl dehn mi hapi bikaa dehn sofa shaym fi sayka jeezas
5530,ACT,5,BZJ,dehn mi feel gud dat gaad pik dehn fi sofa fi hihn
5531,ACT,5,BZJ,ahn evri day dehn goh da di templ ahn fahn hows tu hows ahn dehn kantinyu fi teech di peepl dehn ahn preech dis mesij jeezas da di krais weh unu di luk fa
5532,ACT,6,BZJ,sohn taim layta az di nomba a bileeva dehn geh moa ahn moa wahn kwaaril staat monks di peepl dehn
5533,ACT,6,BZJ,dehn wan weh taak greek komplayn gens di jooz dehn fahn deh
5534,ACT,6,BZJ,di greek wan dehn midi seh dat fi dehn wido dehn neva midi geh fi dehn amonk a food weh dehn fi geh evri day
5535,ACT,6,BZJ,soh di twelv apasl kaal di hoal groop a bileeva dehn tugeda ahn seh ih noh rait fi wee niglek fi preech di werd a gaad sayka di luk afta food
5536,ACT,6,BZJ,soh den mi brejrin pik owt sebm man fahn monks unu weh unu noa ful a di hoali spirit ahn ga lata gud sens ahn wi wahn put dehn in chaaj a dis hoal bizniz
5537,ACT,6,BZJ,den wee wahn ga moa taim fi pray ahn preech
5538,ACT,6,BZJ,dis mi mek sens tu evribadi soh dehn pik owt steeven wahn man weh mi ga lata fayt ahn ful a di hoali spirit
5539,ACT,6,BZJ,neks dehn pik filip prokorus nikano timon parmeenas ahn nikolas fahn di tong a antiyak
5540,ACT,6,BZJ,hihn da neva wahn joo fos bot ih mi jain di jooish rilijan bifoa ih bileev eena jeezas dehn bring dehn fronta di apasl dehn ahn di apasl dehn pray fi dehn ahn put dehn han pahn dehn ahn bles dehn
5541,ACT,6,BZJ,soh di mesij a gaad kantinyu fi spred
5542,ACT,6,BZJ,moa ahn moa peepl rong jeroosalem staat tu bileev di gud nyooz bowt jeezas krais ahn wahn lata di jooish prees dehn staat tu bileev tu
5543,ACT,6,BZJ,steeven dami wahn man weh gaad mi oanli bles ahn ih mi ga di powa a gaad fi du aal kaina mirakl ahn wandaz monks di peepl dehn
5544,ACT,6,BZJ,bot dehn mi ga sohn man weh mi deh gens ahn
5545,ACT,6,BZJ,dehn mi kohn fahn wahn jooish sinagag weh mi nayhn cherch a di free slayv
5546,ACT,6,BZJ,dehn dami jooz fahn saireen alegzanjriya silisya ahn di dischrik a aysha
5547,ACT,6,BZJ,dehn midi aagyu wid steeven bowt weh ih midi teech
5548,ACT,6,BZJ,bot di spirit mi gi steeven di karek werd dehn fi seh ahn dat shet dehn rait op
5549,ACT,6,BZJ,soh dehn braib sohn man fi seh wee yehr hihn di taak gens moaziz ahn gens gaad
5550,ACT,6,BZJ,wen dehn seh dat now dehn get evribadi beksdi peepl dehn di jooish leeda dehn ahn di teecha dehn a di jooish laa
5551,ACT,6,BZJ,dehn ares steeven ahn kehr ahn fronta di jooish kongsl
5552,ACT,6,BZJ,di witnis dehn weh midi tel lai seh dis man aalwayz taak gens fi wi hoali templ ahn gens moaziz laa
5553,ACT,6,BZJ,wi yehr ahn seh dat dis jeezas weh kohn fahn nazaret wahn tayr dong di templ ahn chaynj aala di rilijos wayz weh kohn dong fahn moaziz tu wee den aala dehn eena di kongsl staat tu stayr pahn steeven bikaa ih fays midi shain laik wahn aynjel
5554,ACT,7,BZJ,di hai prees aks steeven aala dehn ting weh dehn di seh gens yu da chroo
5555,ACT,7,BZJ,steeven ansa ahn seh aala unu faadaz ahn bradaz lisn tu mi
5556,ACT,7,BZJ,bifoa wi graytgraytgraytgranfaada aybraham gaahn gaahn liv da haran gaad apyaa fronta ahn eena aala ih gloari da mesopotaymya ahn seh lef yu faamli ahn yu konchri ahn goh da di lan weh ai wahn shoa yu
5557,ACT,7,BZJ,ahn da soh aybraham pik op lef weh ih midi liv da kaldeeya ahn gaahn liv way da haran
5558,ACT,7,BZJ,afta aybraham pa ded gaad mek ih moov tu dis lan ya weh unu liv now
5559,ACT,7,BZJ,gaad neva gi aybraham rait deh ahn den notn fi ihself nat eevn wahn fut a lan bot gaad did pramis fi gi ahn di lan eena di fyoocha weh wahn bee fi hihn ahn ih pikni ahn ih pikni pikni dehn dong di lain
5560,ACT,7,BZJ,wen gaad mek da pramis aybraham neva ga no pikni
5561,ACT,7,BZJ,dis da weh gaad tel ahn yu disendant dehn wahn ton schraynja eena wahn konchri weh da noh fi dehn
5562,ACT,7,BZJ,ahn fi foa honjrid yaaz dehn wahn bee slayv ahn di peepl eena da konchri wahn oanli chreet dehn bad
5563,ACT,7,BZJ,bot ah wahn ponish di nayshan weh tek dehn fi slayv ahn den aftawodz dehn wahn lef da konchri ahn wership mi rait ya da jeroosalem
5564,ACT,7,BZJ,den gaad gi aybraham di serimoni weh nayhn serkomsizhan fi wahn sain seh ih mek wahn agreement wid ahn
5565,ACT,7,BZJ,soh aybraham serkomsaiz aizak ayt dayz afta ih baan
5566,ACT,7,BZJ,aizak serkomsaiz fi hihn son jaykop ahn jaykop serkomsaiz fi hihn twelv son dehn weh dami fi wee faymos graytgraytgraytgranfaada dehn weh staat fi wee jooish rays
5567,ACT,7,BZJ,jaykop son dehn mi jelos dehn yonga breda joazef ahn dehn sel ahn fi slayv da eejip
5568,ACT,7,BZJ,bot gaad mi deh wid ahn ahn bring ahn sayf chroo aala ih chroblz
5569,ACT,7,BZJ,soh wen joazef kohn fronta fayro weh dami di king a eejip di king mi laik ahn fi ih wayz ahn di wizdom weh gaad gi ahn
5570,ACT,7,BZJ,soh di king mek joazef ton govna oava di hoal konchri ahn oava ih hoal hows
5571,ACT,7,BZJ,den wahn famin kohn pahn eejip ahn kaynan
5572,ACT,7,BZJ,no food neva deh
5573,ACT,7,BZJ,wi ansesta dehn midi sofa bikaa dehn kudn fain no food
5574,ACT,7,BZJ,wen jaykop yehr seh dat eejip mi ga food ih sen ih son dehn weh da fi wee ansesta dehn pahn dehn fos vizit deh
5575,ACT,7,BZJ,da pahn dehn sekant vizit joazef mek dehn noa seh dat hihn dami dehn breda ahn soh fayro kohn fi noa seh dat joazef mi ga faamli
5576,ACT,7,BZJ,soh joazef sen wahn mesij tu ih pa jaykop fi tel hihn ahn aal ih faamli semtifaiv a dehn in aal fi kohn da eejip
5577,ACT,7,BZJ,soh jaykop gaahn da eejip gaahn liv ahn hihn ahn ih son dehn ded rait deh
5578,ACT,7,BZJ,dehn kehr dehn badi bak da shekem ahn dehn beri dehn deh eena wahn grayv weh aybraham mi bai fahn hamor famili fi wahn sertn amonk a moni
5579,ACT,7,BZJ,wen di taim midi kohn kloas fi gaad kip ih pramis weh ih mi mek tu aybraham di nomba a fi wi peepl da eejip mi don groa big
5580,ACT,7,BZJ,lang laas wahn king weh neva noa joazef ataal midi rool da eejip
5581,ACT,7,BZJ,hihn chrik fi wee peepl dehn ahn mi kruwil tu dehn
5582,ACT,7,BZJ,ih foas dehn fi put dehn baybi owta doa ahn lef dehn deh fi ded
5583,ACT,7,BZJ,da rong dis sayhn taim moaziz mi baan
5584,ACT,7,BZJ,hihn dami wahn priti baybi eena gaad sait
5585,ACT,7,BZJ,ih ma ahn pa tek kayr a ahn hoam fi chree monts ahn den wen dehn mi hafu put ahn owta di hows fayro daata adap ahn ahn bring ahn op laik da fi shee oan pikni
5586,ACT,7,BZJ,di eejipshan dehn teech moaziz evriting weh dehn mi noa ahn ih mi powaful eena weh ih seh ahn weh ih du
5587,ACT,7,BZJ,wen moaziz mi faati yaaz oal ih disaid fi fain owt da weh kaina chreetment ih izrelait peepl dehn midi get
5588,ACT,7,BZJ,ih si how wahn eejipshan midi chreet wan a dehn bad soh ih jomp een fi tek paat far ahn ahn ih kil di eejipshan
5589,ACT,7,BZJ,hihn mi tink seh fi hihn oan peepl mi wahn riyalaiz bai dis dat hihn dami di man weh gaad sen fi set dehn free fahn slayvri
5590,ACT,7,BZJ,bot ih neva luk laik dehn mi andastan
5591,ACT,7,BZJ,di neks day ih si too izrelait di fait ahn ih chrai fi mek pees bitween dehn
5592,ACT,7,BZJ,ih seh lisn man di too a unu da izrelait
5593,ACT,7,BZJ,da wai unu di fait laik dis
5594,ACT,7,BZJ,bot di wan weh midi beet op di neks wan shub moaziz wan said ahn aks da hoo mek yoo roola ahn joj oava wee
5595,ACT,7,BZJ,yu waahn kil mee tu jos laik how yu kil di eejipshan yestudeh
5596,ACT,7,BZJ,wen moaziz yehr dis ih ron fahn eejip ahn gaahn gaahn liv az wahn aylyan da midiyan
5597,ACT,7,BZJ,dehsoh ih mi ga too bwai pikni
5598,ACT,7,BZJ,afta faati yaaz paas wahn aynjel kohn tu moaziz eena di faiya a wahn bush weh midi bon eena di dezert kloas tu di mongtin weh nayhn sainai
5599,ACT,7,BZJ,wen moaziz si aala dis ih midi wanda weh midi goh aan
5600,ACT,7,BZJ,soh ih gaahn kloasa tu di bush fi si lee beta ahn ih yehr di laad gaad vais seh mee da di gaad a yu graytgraytgraytgranfaada dehn di gaad a aybraham ahn aizak ahn jaykop
5601,ACT,7,BZJ,moaziz chrimbl weh ih soh fraitn ahn ih neva eevn waahn luk
5602,ACT,7,BZJ,di laad gaad seh tu ahn tek aaf yu sandalz bikaa dis plays weh yu di stan op pan da hoali grong
5603,ACT,7,BZJ,ah si di kruwilnis ahn di sofarin weh mi peepl gaahn chroo da eejip
5604,ACT,7,BZJ,ah yehr dehn groanin an ah kohn dong fi set dehn free
5605,ACT,7,BZJ,kohn now ah wahn sen yu da eejip
5606,ACT,7,BZJ,wel dis moaziz da di sayhn wan weh di peepl a izrel rijek
5607,ACT,7,BZJ,dehn mi aks ahn seh da hoo mek yoo roola ahn joj oava wee
5608,ACT,7,BZJ,hihn da di wan weh gaad sen fi rool di peepl dehn ahn set dehn free wid di help a di aynjel weh mi kohn tu ahn eena di bush weh midi bon
5609,ACT,7,BZJ,da hihn leed di peepl dehn owta eejip az ih du miraklz ahn wandaz da eejip ahn da di red see ahn fi faati yaaz eena di dezert
5610,ACT,7,BZJ,dis da di sayhn moaziz weh seh tu di peepl a izrel gaad wahn sen unu wahn prafit jos laik how ih sen mee ahn dis prafit wahn kohn rait fahn monks unu
5611,ACT,7,BZJ,moaziz da di sayhn wan weh mi deh wid di peepl a izrel eena di dezert
5612,ACT,7,BZJ,hihn mi deh rait deh wid di aynjel weh mi taak tu ahn pahn mongt sainai
5613,ACT,7,BZJ,moaziz mi deh wid wi ansesta dehn wen gaad gi ahn di komanment dehn weh gi laif fi paas aan tu wi
5614,ACT,7,BZJ,bot wi ansesta dehn mi rifyooz fi obay moaziz ahn dehn shub ahn wan said ahn mi waahn goh bak da eejip
5615,ACT,7,BZJ,soh dehn seh tu ayron mek sohn gaad fi wi weh ku leed wi bikaa wee noh noa weh hapm tu da moaziz hihn weh bring wi owta eejip
5616,ACT,7,BZJ,da den dehn mek wahn aidal wid dehn oan han eena di shayp a wahn yong bul ahn aafa sakrifais tu ahn ahn den dehn ga wahn big paati fi wership ahn
5617,ACT,7,BZJ,soh gaad ton ih bak pahn dehn ahn ih lef dehn loan fi mek dehn wership weh dehn waahn
5618,ACT,7,BZJ,soh dehn staat tu wership di staarz eena di skai
5619,ACT,7,BZJ,dis da weh di prafit dehn di taak bowt wen dehn seh peepl a izrel da neva fi mee unu mi kil ahn sakrifais dehn animal fi faati yaaz eena di dezert
5620,ACT,7,BZJ,insteda kehr fi mee tent unu kehr di tent fi di gaad molok ahn di stachu a refan dami unu staar gaad
5621,ACT,7,BZJ,dehndeh dami di aidal dehn weh unu mi mek fi wership
5622,ACT,7,BZJ,soh ah wahn sen unu weh fahn unu oan konchri eevn ferda dan babilan
5623,ACT,7,BZJ,steeven gaan aan fi seh wen fi wee ansesta dehn mi deh eena di dezert dehn mi ga di tent lang wid dehn weh gaad mi deh eena
5624,ACT,7,BZJ,dehn mi mek it jos laik how gaad shoa moaziz wid di sayhn patan weh gaad mi shoa ahn
5625,ACT,7,BZJ,laytaraan jashwa mi leed fi wi ansesta dehn fi kyapcha di lan fahn di ada nayshan dehn
5626,ACT,7,BZJ,fi wee peepl dehn tek oava di lan afta gaad jraiv owt di peepl dehn weh liv deh
5627,ACT,7,BZJ,dehn kehr dis sayhn tent wid dehn da di nyoo lan ahn dat stay deh til king dayvid taim
5628,ACT,7,BZJ,dayvid mi pleez gaad soh ih aks gaad fi mek hihn bil wahn hows fi gaad
5629,ACT,7,BZJ,da mi di sayhn gaad weh jaykop wership
5630,ACT,7,BZJ,bot da mi salaman weh en op di bil di hows fi wership gaad eena
5631,ACT,7,BZJ,bot di moas hai gaad noh liv eena hows weh bil wid hyooman han
5632,ACT,7,BZJ,az di prafit seh hevn da fi mee chroan di laad gaad seh ahn di ert da mi futstool
5633,ACT,7,BZJ,da weh kaina hows unu wahn bil fi mee
5634,ACT,7,BZJ,weh plays deh fi mee weh ai kuda liv eena
5635,ACT,7,BZJ,da noh mee mek aala dehnya ting
5636,ACT,7,BZJ,steeven gaan aan fi seh unu stobant laik myool ahn unu haat stil wikid
5637,ACT,7,BZJ,stik brok eena unu ayz wen ih kohn tu obay weh gaad seh
5638,ACT,7,BZJ,unu aalwayz fait gens di hoali spirit jos laik unu graytgraytgraytgranfaada dehn
5639,ACT,7,BZJ,dehn mi ga eni prafit weh dehn neva chreet laik daag
5640,ACT,7,BZJ,dehn kil aala di mesinja dehn weh gaad sen weh fahn lang taim mi anonks dat fi hihn raichos servant midi kohn
5641,ACT,7,BZJ,ahn now unu sel ahn owt ahn merda ahn
5642,ACT,7,BZJ,unu da di wan dehn weh geh gaad laa dehn weh kohn dong tu unu chroo aynjel dehn ahn stilyet unu noh fala it wen di memba dehn a di jooish kongsl yehr weh steeven mi ga fi seh dehn geh beks beks beks til dehn grain dehn teet weh dehn mi soh beks
5643,ACT,7,BZJ,bot steeven mi ful op a di hoali spirit
5644,ACT,7,BZJ,ih luk op da hevn ahn ih si di braitnis a gaad ahn ih si jeezas di stan op pahn di rait han said a gaad
5645,ACT,7,BZJ,ih seh luk deh ah si hevn oapm op an ah si jeezas di son a man di stan op pahn di rait han said a gaad
5646,ACT,7,BZJ,di memba dehn a di kongsl kudn tek it soh dehn staat tu mek naiz ahn kova op dehn ayz wid dehn han
5647,ACT,7,BZJ,den aala dehn rosh aata steeven sayhn taim
5648,ACT,7,BZJ,dehn chroa ahn owta di siti ahn stoan ahn
5649,ACT,7,BZJ,aal di witnis dehn weh mi deh rong gi wahn yong man weh nayhn saal dehn koat fi hoal
5650,ACT,7,BZJ,dehn kantinyu fi stoan steeven wail ih krai owt tu di laad seh laad jeezas tek mi spirit ih neel dong ahn baal owt haad haad seh laad noh mek dis sin kohn gens dehn ih seh dat ahn jrap dong ded
5651,ACT,8,BZJ,ahn saal mi deh rait deh di injai di hoal ting
5652,ACT,8,BZJ,pahn da sayhn day big taim persikyooshan brok owt gens di cherch da jeroosalem
5653,ACT,8,BZJ,aal di bileeva dehn eksep di apasl dehn mi skyata aal oava di konchrisaid a judeeya ahn samayrya
5654,ACT,8,BZJ,sohn ada man weh reeli lov gaad kohn beri steeven ahn dehn moan far ahn wid haad baalin
5655,ACT,8,BZJ,bot saal midi chrai fi waip owt aala di bileeva dehn
5656,ACT,8,BZJ,ih midi goh fahn yaad tu yaad ahn jreg owt di bileeva dehn man ahn uman ahn dash dehn eena jayl
5657,ACT,8,BZJ,di bileeva dehn weh geh skyata gaan aal bowt ahn staat preech di mesij bowt jeezas krais evriway
5658,ACT,8,BZJ,filip weh da wan a di bileeva dehn gaahn dong da wahn siti weh mi deh eena samayrya ahn ih mi tel dehn bowt jeezas weh da di krais
5659,ACT,8,BZJ,wen di peepl dehn si aala di mirakl dehn weh filip midi du dehn staat tu lisn ahn tek een evriting weh ih midi seh
5660,ACT,8,BZJ,eevl spirit dehn kom owta wahn lata peepl ahn dehn kom owt di baal
5661,ACT,8,BZJ,ahn peepl weh mi paralaiz ahn kripl geh heel
5662,ACT,8,BZJ,soh evribadi eena da siti mi hapi hapi
5663,ACT,8,BZJ,eena da sayhn siti dehn mi ga wahn man nayhn saiman weh dami wahn oabyaman fi wahn lang taim
5664,ACT,8,BZJ,di samaritan peepl kudn bileev aala di ting dehn weh ih midi du wid ih oabya
5665,ACT,8,BZJ,sayka dis hihn mi oanli tink ihself aal hai ahn maiti
5666,ACT,8,BZJ,ahn evribadi eena di siti rich ahn poa mi laik gi ahn dehn rispek ahn atenshan
5667,ACT,8,BZJ,dehn seh dis man da mosi weh yu kaal gaad maiti powa di peepl dehn fala ahn bikaa fi lang taim ih midi du sohn powaful tingz wid ih oabya weh dehn kudn bileev
5668,ACT,8,BZJ,bot wen dehn yehr weh filip preech dehn bileev di gud nyooz bowt gaad kingdom ahn di naym a jeezas krais
5669,ACT,8,BZJ,ahn filip baptaiz dehn man ahn uman eevn saiman anaal bileev ahn afta ih geh baptaiz ih hich op wid filip ahn ih kudn bileev ih aiy dehn wen ih si di big mirakl ahn wandaz dehn weh filip midi du
5670,ACT,8,BZJ,nyooz reech di apasl dehn da jeroosalem seh how di peepl dehn da samayrya aksep di werd a gaad
5671,ACT,8,BZJ,soh wen dehn yehr dat dehn sen peeta ahn jan deh
5672,ACT,8,BZJ,wen dehn reech peeta ahn jan pray fi di bileeva dehn dat dehn wuda geh di hoali spirit bikaa di hoali spirit neva kohn dong pahn non a dehn yet
5673,ACT,8,BZJ,dehn mi oanli geh baptaiz eena di naym a di laad jeezas
5674,ACT,8,BZJ,soh peeta ahn jan put dehn han pahn di bileeva dehn ahn dehn geh di hoali spirit
5675,ACT,8,BZJ,wen saiman si dat di spirit kohn dong pahn di bileeva dehn wen peeta ahn jan put dehn han pahn dehn saiman aafa dehn moni fi geh disya powa
5676,ACT,8,BZJ,ih seh gi mi di sayhn powa soh dat enibadi weh ah put mi han pan wahn geh di hoali spirit tu
5677,ACT,8,BZJ,bot peeta ansa ahn seh yoo ahn yu moni wahn en op da hel fi di eevn tink seh yu kuda bai dis gif fahn gaad wid moni yoo noh ga no paat er shayr eena disya werk ya bikaa yu haat noh rait wid gaad
5678,ACT,8,BZJ,ton fahn yu wikidnis ahn pray tu di laad fi fagiv yu fi tink dehn ting
5679,ACT,8,BZJ,ah si seh dat yu oanli red aiy ahn yu da wahn prizna a yu oan sin
5680,ACT,8,BZJ,den saiman seh tu peeta ahn jan ah bayg yu pray tu di laad fi mi soh dat non a di ting dehn weh yu seh wahn hapm tu mi
5681,ACT,8,BZJ,wen peeta ahn jan don tel di peepl dehn how dehn mi geh fi noa jeezas ahn preech di mesij fahn di laad dehn gaahn bak da jeroosalem
5682,ACT,8,BZJ,pahn dehn way bak dehn preech di gud nyooz bowt jeezas krais da lata samaritan vilij
5683,ACT,8,BZJ,now wahn aynjel fahn di laad seh tu filip geh redi ahn goh sowt tu di road weh goh fahn jeroosalem tu gaza weh haadli enibadi eva yooz agen
5684,ACT,8,BZJ,soh filip staat owt ahn pahn ih way ih meet wahn impoatant ofishal fahn eetiyopya weh mi in chaaj a di chrezhri a di kween a eetiyopya
5685,ACT,8,BZJ,dis man mi gaahn da jeroosalem fi wership gaad
5686,ACT,8,BZJ,pahn ih way hoahn ih mi deh eena ih kehrij di reed di skripcha weh aizaiya di oal taim prafit mi rait
5687,ACT,8,BZJ,di hoali spirit tel filip seh goh oava bai di kehrij ahn ron lang saida it
5688,ACT,8,BZJ,soh filip gaahn ron lang saida di kehrij ahn ih yehr di man di reed weh aizaiya mi rait
5689,ACT,8,BZJ,filip aks ahn seh yu andastan eniting weh yu di reed
5690,ACT,8,BZJ,di ofishal ansa seh how ah wahn andastan if nobadi noh deh fi eksplayn it tu mi
5691,ACT,8,BZJ,soh ih tel filip fi get eena di kehrij ahn sidong saida ahn
5692,ACT,8,BZJ,di paat a di skripcha weh di man midi reed dami dis paat ya dehn kehr ahn sayhn laik wen dehn di kehr sheep fi kil ahn jos laik how wahn lam kwaiyet wen dehn di kot aaf ih wul sayhn way hihn neva oapm ih mowt
5693,ACT,8,BZJ,eena ih shaym ih neva geh no jostis
5694,ACT,8,BZJ,da hoo ku taak bowt ih disendant dehn
5695,ACT,8,BZJ,bikaa dehn tek ih laif fahn di ert
5696,ACT,8,BZJ,di ofishal ton tu filip ahn aks ahn seh tel mi noh da hoo di prafit midi taak bowt ya ihself er bowt sohnbadi els
5697,ACT,8,BZJ,soh filip staat wid di sayhn paat a di skripcha weh ih midi reed ahn tel ahn bowt di gud nyooz a jeezas krais
5698,ACT,8,BZJ,az dehn midi chravl dong di road dehn kohn tu sohn waata ahn di ofishal seh wach ya sohn waata deh ya
5699,ACT,8,BZJ,da weh mek yu kyaahn baptaiz mi now
5700,ACT,8,BZJ,ahn filip seh if yoo bileev wid aal yu haat yu ku geh baptaiz
5701,ACT,8,BZJ,ahn di ofishal ansa seh ai bileev dat jeezas krais da di son a gaad ahn soh ih aada di jraiva fi stap di kehrij ahn di too a dehn gaahn dong eena di waata ahn filip baptaiz ahn
5702,ACT,8,BZJ,ahn wen dehn kom op owta di waata di spirit a di laad tek filip weh sodnwan
5703,ACT,8,BZJ,ahn di ofishal neva si ahn agen bot ih gaahn pahn ih way oanli hapi den filip fain ihself da di siti weh nayhn azotus ahn den ih gaan aan di preech di gud nyooz a jeezas krais eena aala di tong dehn til ih reech seezareeya
5704,ACT,9,BZJ,meentaim saal stil midi chretn jeezas falowa dehn ahn ih mi waahn kil dehn
5705,ACT,9,BZJ,soh ih gaahn da di hai prees ahn aks ahn fi sohn leta fi kehr da di jooish meetn plays dehn eena damaskos fi geh fi dehn help fi ares enibadi weh fala di way a di laad jeezas weda man er uman ahn bring dehn da jeroosalem eena chaynz
5706,ACT,9,BZJ,pahn ih way da damaskos az ih midi reech di siti sodnwan wahn brait lait fahn hevn flash rong ahn saal jrap da grong ahn ih yehr wahn vais weh seh saal saal da wai yu di persikyoot mi
5707,ACT,9,BZJ,ih aks da hoo yoo laad
5708,ACT,9,BZJ,di vais ansa ahn seh ai da jeezas di sayhn wan weh yu di persikyoot
5709,ACT,9,BZJ,now get op ahn goh da di siti ahn yu wahn yehr weh yu hafu du
5710,ACT,9,BZJ,di man dehn weh midi chravl wid saal kudn eevn seh notn dehn stan op deh kudn taak
5711,ACT,9,BZJ,dehn yehr di vais bot dehn neva si nobadi
5712,ACT,9,BZJ,saal get op aafa di grong ahn wen ih oapm ih aiy ih kudn si notn kaa ih mi blain
5713,ACT,9,BZJ,soh dehn leed ahn bai ih han ahn kehr ahn da damaskos
5714,ACT,9,BZJ,fi chree dayz saal kudn si ahn joorin dis taim ih neva eet er jrink notn
5715,ACT,9,BZJ,eena damaskos dehn mi ga wahn bileeva nayhn ananaiyas
5716,ACT,9,BZJ,di laad kaal ahn eena wahn vizhan seh ananaiyas ih ansa seh yes laad
5717,ACT,9,BZJ,di laad tel ahn seh get op ahn goh dong di road da di schreet weh nayhn schrayt ahn yu wahn reech joodas hows
5718,ACT,9,BZJ,wen yu reech deh aks fi wahn man nayhn saal fahn taasos
5719,ACT,9,BZJ,dis sayhn taim ya saal di pray ahn eena wahn vizhan ih si wahn man nayhn ananaiyas kom eena di hows ahn put ih han pan ahn ahn gi ahn bak ih sait
5720,ACT,9,BZJ,wen ananaiyas yehr dis ih seh laad ai yehr aal kaina ting bowt dis man ahn aala di wikidnis weh ih du tu yu peepl dehn da jeroosalem
5721,ACT,9,BZJ,ahn now ih deh ya bikaa ih ga paypa fahn di cheef prees dehn fi ares aala di bileeva dehn da damaskos weh wership yoo bot di laad tel ananaiyas goh ahn du weh ah seh bikaa dis man da di wan weh ai pik fi goh tel peepl weh da noh joo bowt mi ahn fi goh fronta king ahn di peepl a izrel fi mek dehn noa da hoo mee
5722,ACT,9,BZJ,ahn mee miself wahn shoa ahn humoch ih wahn sofa fi mi
5723,ACT,9,BZJ,soh ananaiyas gaahn da di hows ahn put ih han pahn saal
5724,ACT,9,BZJ,ih seh saal mi brada di laad jeezas weh apyaa tu yu pahn di road wen yu midi kohn sen mi ya
5725,ACT,9,BZJ,ih sen mi soh dat yu ku si agen ahn fi mek yu geh ful op wid di hoali spirit
5726,ACT,9,BZJ,da sayhn taim sohnting weh luk laik fish skayl jrap fahn aafa saal aiy dehn ahn ih kuda mi si agen ih get op ahn geh baptaiz
5727,ACT,9,BZJ,afta dat ih eet sohnting ahn ih mi feel schrang agen
5728,ACT,9,BZJ,saal stay deh da damaskos fi wahn fyoo dayz wid di ada peepl dehn weh bileev eena jeezas
5729,ACT,9,BZJ,ih neva ways no taim fi staat preech eena di jooish meetn plays dehn dat jeezas da di son a gaad
5730,ACT,9,BZJ,aala di peepl weh yehr ahn mi sopraiz ahn dehn aks seh dis da noh di sayhn man weh midi persikyoot di peepl dehn da jeroosalem weh bileev eena jeezas
5731,ACT,9,BZJ,wee mi tink seh dat hihn kohn ya fi ares di bileeva dehn ahn kehr dehn bak da di cheef prees dehn eena chaynz
5732,ACT,9,BZJ,wid aal weh dehn midi seh saal preechin geh moa ahn moa powaful
5733,ACT,9,BZJ,ih proov tu di jooz da damaskos dat jeezas da di krais weh gaad mi pramis fi sen ahn aal dehn kuda mi du da shet dehn mowt
5734,ACT,9,BZJ,afta sohn taim paas di jooish leeda dehn nak hed tugeda fi werk owt wahn plan fi kil saal
5735,ACT,9,BZJ,bot saal fain owt bowt dehn plan
5736,ACT,9,BZJ,day ahn nait dehn wach di siti gayt fi kehr owt dehn plan fi merda ahn
5737,ACT,9,BZJ,bot wahn nait dehn wan weh mi kohn fi bileev eena jeezas chroo saal preechin tek saal ahn let ahn dong eena wahn baaskit chroo wahn hoal eena di siti waal
5738,ACT,9,BZJ,wentaim saal reech jeroosalem ih chrai fi jain op wid di bileeva dehn bot dehn mi frayd far ahn dehn neva bileev dat hihn dami wahn chroo chroo bileeva
5739,ACT,9,BZJ,bot baanabas tek ahn ahn kehr ahn da di apasl dehn
5740,ACT,9,BZJ,ih eksplayn tu dehn how di laad mi apyaa tu ahn ahn taak tu ahn pahn di road ahn how afta dat saal neva frayd fi preech da damaskos eena di naym a jeezas
5741,ACT,9,BZJ,soh ih stay wid dehn ahn neva frayd fi goh aal bowt jeroosalem di preech eena di naym a di laad
5742,ACT,9,BZJ,sayka weh saal doz taak ahn aagyu wid sohn jooish peepl weh taak greek dehn midi chrai fain wahn way fi kil ahn
5743,ACT,9,BZJ,wen di ada bileeva dehn mi yehr bowt dat dehn kehr ahn dong da seezareeya ahn dehn sen ahn aaf da taasos
5744,ACT,9,BZJ,soh aala di cherch dehn eena judeeya ahn gyalilee ahn samayrya mi ga lee pees
5745,ACT,9,BZJ,dehn staat groa schrang ahn lata peepl jain dehn
5746,ACT,9,BZJ,dis hapm bikaa dehn shoa rispek fi gaad ahn di hoali spirit midi help dehn
5747,ACT,9,BZJ,rong di sayhn taim peeta midi chravl fahn plays tu plays fi vizit di bileeva dehn
5748,ACT,9,BZJ,pahn di way ih stap fi vizit dehn wan weh mi deh da di tong a lida
5749,ACT,9,BZJ,ih meet wahn man nayhn aneeyas weh mi paralaiz ahn mi hafu lidong eena ih bed fi ayt yaaz
5750,ACT,9,BZJ,peeta seh tu ahn aneeyas jeezas krais heel yu get op ahn mek op yu bed
5751,ACT,9,BZJ,rait deh aneeyas get op pahn ih fut
5752,ACT,9,BZJ,wen di peepl weh mi liv da di tong a lida ahn di ayrya weh nayhn shayron si dis aala dehn bileev eena di laad jeezas
5753,ACT,9,BZJ,eena di tong a japa wahn laydi mi liv deh weh nayhn tabita
5754,ACT,9,BZJ,eena di greek langwij ih naym da dorkas weh meen dyaa shee dami wahn bileeva ahn ih spen aala ih taim di help poa peepl ahn di du gud
5755,ACT,9,BZJ,bot wahn day bowt dis sayhn taim ih geh sik ahn ih ded
5756,ACT,9,BZJ,ih fren dehn wash di badi ahn put ahn fi lidong eena wahn room opstayz
5757,ACT,9,BZJ,di tong a lida neva deh faar fahn japa ahn wen di bileeva dehn yehr dat peeta mi deh rait da lida dehn sen too man fi goh bayg ahn seh pleez hori mikays kohn wid wi da japa
5758,ACT,9,BZJ,peeta kohn wid dehn ahn wen ih reech dehn kehr ahn opstayz da di room
5759,ACT,9,BZJ,wen ih gaan eensaid di room mi ful op a wido weh midi baal
5760,ACT,9,BZJ,wen dehn si peeta dehn kohn rong ahn di shoa ahn di difrent kaina kloaz weh dorkas yoostu mek wen ih mi alaiv
5761,ACT,9,BZJ,peeta sen aala dehn owta di room ahn den ih neel dong ahn pray
5762,ACT,9,BZJ,den ih ton tu di badi ahn seh tabita stan op di laydi oapm ih aiy ahn ih luk pahn peeta ahn den ih sidong op
5763,ACT,9,BZJ,peeta hoal ih han ahn help ahn fi stan op
5764,ACT,9,BZJ,den ih kaal een di bileeva dehn ahn di wido dehn ahn shoa dehn dat tabita mi alaiv agen di hoal a japa yehr bowt weh mi hapm ahn lata peepl staat bileev eena di laad jeezas
5765,ACT,9,BZJ,peeta stay da japa fi wahn lee taim di liv wid saiman wahn man weh mek ting owta leda
5766,ACT,10,BZJ,eena di tong a seezareeya dehn mi ga dis man weh nayhn kaaneelyos weh dami di kyaptin a wan honjrid soalja eena di roaman aami
5767,ACT,10,BZJ,dehn kaal dis groop di italyan rejiment
5768,ACT,10,BZJ,hihn dami wahn gaadli man lang wid ih hoal faamli
5769,ACT,10,BZJ,ih mi ga wahn gud haat ahn ih doz giv lata gif tu di poa
5770,ACT,10,BZJ,ahn hihn dami wahn man weh doz aalwayz pray
5771,ACT,10,BZJ,rong chree aklak wahn aftanoon kaaneelyos geh wahn vizhan fahn gaad
5772,ACT,10,BZJ,eena dis vizhan wahn aynjel kom eena ih room ahn seh tu ahn kaaneelyos kaaneelyos mi fraitn no miks ahn ih aiy dehn oapm bigwan ahn ih seh da weh yu waahn sa
5773,ACT,10,BZJ,di aynjel seh gaad pleez wid yu ahn ih tek noatis a yu pryaaz ahn yu gif dehn tu di poa
5774,ACT,10,BZJ,now sen sohn man da japa fi wahn man weh nayhn saiman peeta
5775,ACT,10,BZJ,ih di tek lajin wid wahn nada man weh nayhn saiman weh mek ting owta leda
5776,ACT,10,BZJ,hihn liv kloas di see
5777,ACT,10,BZJ,wen di aynjel gaan kaaneelyos kaal too servant ahn wan a fi hihn oan soalja dehn weh dami wahn gaadli man
5778,ACT,10,BZJ,ih tel dehn evriting weh hapm ahn den ih sen dehn da japa
5779,ACT,10,BZJ,rong twelv aklak di neks day wen di man dehn mi nayli reech di tong a japa da mi di sayhn taim wen peeta gaan op pahn di howstap fi pray
5780,ACT,10,BZJ,ih geh hongri ahn ih mi waahn sohnting fi eet
5781,ACT,10,BZJ,bot wail di food midi geh redi ih mi ga wahn vizhan
5782,ACT,10,BZJ,ih si hevn oapm op ahn sohnting laik wahn big sheet geh let dong tu di grong bai di foa kaanaz
5783,ACT,10,BZJ,eena di sheet mi ga aal kaina animal ahn reptail ahn berd weh flai eena di ayaa
5784,ACT,10,BZJ,den wahn vais seh tu ahn peeta get op ahn kil eni wan a dehn yu waahn ahn eet it
5785,ACT,10,BZJ,peeta seh ah kuda neva du dat laad
5786,ACT,10,BZJ,eena aal mi laif ah neva eet notn weh moaziz laa seh noh kleen ahn weh noh fit fi eet
5787,ACT,10,BZJ,den dis sayhn vais seh tu ahn agen yoo noh ga no rait fi seh sohnting noh kleen wen gaad ihself mek it kleen
5788,ACT,10,BZJ,dis hapm chree taim den di sheet gaahn bak op da hevn
5789,ACT,10,BZJ,soh wail peeta midi wanda weh di vizhan meen di man dehn weh kaaneelyos sen fain di hows
5790,ACT,10,BZJ,dehn midi stan op owtsaida di hows da di gayt ahn dehn aks wahn man weh nayhn saiman peeta liv ya
5791,ACT,10,BZJ,meenwail peeta mi stil di tink bowt di vizhan weh ih mi jos gat
5792,ACT,10,BZJ,ahn di hoali spirit mi hafu tel ahn seh luk ya sohn man deh dong deh fi si yu
5793,ACT,10,BZJ,mikays ahn goh dongstayz ahn noh tink haad fi goh wid dehn
5794,ACT,10,BZJ,da mee sen dehn
5795,ACT,10,BZJ,soh peeta gaahn dongstayz ahn tel dehn seh yes mee da di wan weh yu di luk fa
5796,ACT,10,BZJ,da weh bring unu ya
5797,ACT,10,BZJ,dehn ansa seh kyaptin kaaneelyos sen wi
5798,ACT,10,BZJ,hihn da wahn gud man weh wership gaad ahn aala di jooish peepl dehn mi ga nof rispek far ahn
5799,ACT,10,BZJ,wahn aynjel fahn gaad tel ahn fi sen fi yoo ahn mek yu goh da ih hows soh dat ih ku yehr weh yu ga fi seh
5800,ACT,10,BZJ,soh peeta aks dehn fi stay di nait
5801,ACT,10,BZJ,di neks maanin peeta ahn som a di bileeva dehn fahn japa gaahn wid kaaneelyos man dehn
5802,ACT,10,BZJ,di neks day dehn reech seezareeya
5803,ACT,10,BZJ,kaaneelyos midi wayt fi dehn ahn ih mi aks aala ih faamli ahn kloas fren dehn fi kohn
5804,ACT,10,BZJ,az peeta midi luk fi goh eena di hows kaaneelyos meet ahn ahn jrap dong da ih fut ahn wership ahn
5805,ACT,10,BZJ,bot peeta mek ih get op ahn ih seh get op ai da jos wahn man laik yuself
5806,ACT,10,BZJ,peeta ahn kaaneelyos midi taak tugeda wail dehn midi goh eensaid wehpaa wahn lata peepl mi don gyada
5807,ACT,10,BZJ,peeta seh tu aala dehn unu wel noa dat ih goh gens fi wee jooish laa dehn fi miks op wid peepl weh da noh joo er goh da dehn hows
5808,ACT,10,BZJ,bot gaad shoa mi dat ah noh fi seh dat nobadi noh kleen nof fi miks op wid jos bikaa dehn da noh jooz laik wee
5809,ACT,10,BZJ,soh wen yu sen fi mi ah neva tink haad fi kohn ataal ataal
5810,ACT,10,BZJ,soh now ah waahn noa wai yu bring mi ya
5811,ACT,10,BZJ,kaaneelyos ansa seh da mi bowt foa dayz abak rong dis sayhn taim chree aklak di aftanoon ah midi du mi yoozhwal aftanoon pryaaz wen owta no way wahn man eena brait brait kloaz kohn ahn stan op fronta mi
5812,ACT,10,BZJ,ih seh kaaneelyos gaad yehr yu pryaaz ahn ih memba yu gif dehn tu poa peepl
5813,ACT,10,BZJ,now sen sohn man da japa fi aks saiman peeta fi kohn
5814,ACT,10,BZJ,ih di stay da saiman hows di man weh werk wid leda ahn weh liv kloas tu di see
5815,ACT,10,BZJ,soh ah mikays sen fi yu ahn yu soh kain fi kohn
5816,ACT,10,BZJ,now aala wi deh rait ya fi yehr weh gaad tel yu fi seh
5817,ACT,10,BZJ,ah hihn deh ya wid wi tu
5818,ACT,10,BZJ,den peeta tel dehn seh now ah noa di chroot dat gaad chreet evribadi di sayhn way
5819,ACT,10,BZJ,gaad wahn aksep enibadi weh liv rait ahn weh wership ahn noh mata weh konchri dehn kohn fram
5820,ACT,10,BZJ,di mesij weh gaad sen tu di peepl a izrel dami di gud nyooz dat pees kohn chroo jeezas krais weh da di laad oava evribadi
5821,ACT,10,BZJ,unu don noa weh hapm aal oava judeeya dischrik
5822,ACT,10,BZJ,di hoal ting staat eena gyalilee afta jan staat tu preech bowt how peepl shuda geh baptaiz
5823,ACT,10,BZJ,gaad poar owt di hoali spirit ahn ih powa pahn jeezas fahn nazaret
5824,ACT,10,BZJ,den jeezas gaan aal bowt di plays di du gud ahn ih heel aala dehn wan weh mi deh anda di powa a di devl kaa gaad mi deh wid ahn
5825,ACT,10,BZJ,wee da witnis tu aala dehn ting weh ih mi du da izrel ahn jeroosalem
5826,ACT,10,BZJ,dehn merda ahn wen dehn nayl ahn pahn di kraas
5827,ACT,10,BZJ,bot eena chree dayz taim gaad bring ahn bak tu laif ahn mek peepl si ahn
5828,ACT,10,BZJ,noh evribadi mi si ahn oanli wee weh gaad mi don pik owt fahn lang taim
5829,ACT,10,BZJ,wee da di wan dehn weh mi eet ahn jrink wid ahn afta ih mi rayz op bak fahn di ded soh wee deh ya fi witnis tu dat
5830,ACT,10,BZJ,ahn ih aada wi fi preech tu di peepl dehn ahn mek dehn noa dat gaad mek jeezas joj oava evribadi dehn wan weh livin ahn dehn wan weh don ded tu
5831,ACT,10,BZJ,ahn aala di prafit dehn mi taak ahn rait bowt jeezas ahn dehn seh dat evribadi weh bileev eena ahn hihn wahn fagiv dehn sin dehn chroo di powa a fi hihn naym
5832,ACT,10,BZJ,wail peeta stil midi seh dehn ting di hoali spirit kohn dong pahn aala dehn wan weh midi lisn
5833,ACT,10,BZJ,ahn di jooish bileeva dehn weh mi gaahn deh wid peeta mi sopraiz dat gaad gi di hoali spirit az wahn gif tu di peepl dehn weh da noh joo tu
5834,ACT,10,BZJ,dehn yehr dehn di taak eena tongz ahn di prayz gaad fi ih gudnis
5835,ACT,10,BZJ,den peeta seh dehnya peepl geh di hoali spirit jos laik wee soh hoo ku stap dehn fahn geh baptaiz wid waata
5836,ACT,10,BZJ,soh peeta aada dehn fi geh baptaiz eena di naym a jeezas krais
5837,ACT,10,BZJ,den afta dat kaaneelyos bayg ahn fi stay wid dehn fi wahn lee wail
5838,ACT,11,BZJ,di apasl dehn ahn di ada bileeva dehn aal oava judeeya dischrik yehr seh dat peepl weh da noh joo mi aksep di werd a gaad tu
5839,ACT,11,BZJ,bot wen peeta gaahn bak op da jeroosalem di jooish bileeva dehn staat fain aal kaina faalt wid ahn
5840,ACT,11,BZJ,ahn dehn tel ahn seh yu gaan eena di hows a dehn peepl weh noh serkomsaiz ahn eevn nyam food da dehn taybl soh peeta gi dehn di lang ahn shaat a di hoal stoari fahn di staat wen ah mi deh da japa wail ah midi pray ah mi ga wahn vizhan
5841,ACT,11,BZJ,ah si sohnting weh luk laik wahn big big sheet weh let dong fahn hevn bai di foa kaanaz ahn ih kohn rait dong tu weh ah mi deh
5842,ACT,11,BZJ,wen ah luk een deh ah si foafut animal ahn wail animal weh liv pahn ert ahn reptail ahn berd weh flai eena di ayaa
5843,ACT,11,BZJ,den ah yehr wahn vais seh peeta get op ahn kil eni wan a dehn yu waahn ahn eet it
5844,ACT,11,BZJ,ah ansa seh ah kuda neva du dat laad eena aal mi laif ah neva eet notn weh moaziz laa seh noh kleen ahn weh noh fit fi eet
5845,ACT,11,BZJ,di vais fahn hevn taak wahn sekant taim ahn seh yu noh ga no rait fi seh sohnting noh kleen wen gaad ihself don mek it kleen
5846,ACT,11,BZJ,dis hapm chree taim den di sheet gaan op bak da hevn
5847,ACT,11,BZJ,sayhn taim chree man fahn seezareeya kohn da di hows weh ah mi deh
5848,ACT,11,BZJ,di spirit tel mi noh fi tink haad fi goh wid di man dehn
5849,ACT,11,BZJ,di siks man dehn weh mi deh wid mi kohn lang wid mi ahn aala wi gaahn da kaaneelyos hows
5850,ACT,11,BZJ,ih tel wi seh how ih mi si wahn aynjel eena ih hows ahn di aynjel seh sen da japa fi wahn man weh nayhn saiman peeta
5851,ACT,11,BZJ,hihn wahn tel yu how yoo ahn evribadi eena yu hows kuda geh sayv fahn unu sin dehn
5852,ACT,11,BZJ,az ah midi staat tu preech di hoali spirit kohn dong pahn dehn jos laik how ih mi kohn dong pahn wee da di biginin
5853,ACT,11,BZJ,den ah memba weh di laad mi seh jan baptaiz unu wid waata bot gaad wahn baptaiz unu wid di hoali spirit
5854,ACT,11,BZJ,soh if gaad gi dehn di sayhn gif weh ih gi wi wen wee mi bileev eena di laad jeezas krais da hoo mee fi tink seh dat mee ku goh gens gaad
5855,ACT,11,BZJ,wen dehn yehr dis dehn neva ga notn moa fi seh ahn dehn prayz gaad ahn seh gaad mek di peepl dehn weh da noh joo ga di sayhn chaans jos laik wee weh da joo fi ton fahn dehn sin dehn ahn liv fareva
5856,ACT,11,BZJ,now som a jeezas falowa dehn mi skyata bowt di plays sayka di chroblz weh dehn midi goh chroo afta steeven ded
5857,ACT,11,BZJ,dehn mi gaan az faar az foneesha ahn saipros ahn antiyak dehn preech di mesij bot oanli tu di jooz dehn
5858,ACT,11,BZJ,bot som a dehn weh kohn fahn saipros ahn saireen gaahn da antiyak ahn preech di gud nyooz bowt di laad jeezas tu di peepl dehn deh weh da neva joo
5859,ACT,11,BZJ,di powa a di laad mi deh pahn dehn ahn wahn lata peepl bileev ahn ton tu di laad
5860,ACT,11,BZJ,di nyooz bowt dis flai ahn reech di apasl dehn ayz da jeroosalem ahn dehn sen baanabas da antiyak
5861,ACT,11,BZJ,wen baanabas reech deh ahn si how gaad bles di peepl dehn hihn mi glad ahn ih inkorij di bileeva dehn fi stay kloas tu di laad noh mata weh ih kaas dehn baanabas dami wahn gud man weh mi deh anda di kanchroal a di hoali spirit ahn ih mi schrang eena ih fayt ahn wahn lata peepl mi ton tu di laad
5862,ACT,11,BZJ,den baanabas lef ahn gaahn da taasos fi luk fi saal
5863,ACT,11,BZJ,wen ih fain ahn ih bring ahn bak da antiyak
5864,ACT,11,BZJ,soh fi wahn hoal yaa saal ahn baanabas stay wid di cherch deh ahn teech wahn hoal lata peepl weh kohn
5865,ACT,11,BZJ,da mi rait da antiyak dehn mi kaal di peepl dehn weh bileev eena jeezas kristyan fi di fos taim
5866,ACT,11,BZJ,da mi rong dis sayhn taim sohn prafit kohn fahn jeroosalem tu antiyak
5867,ACT,11,BZJ,wan a dehn weh nayhn agabos stan op wid di powa a di hoali spirit pan ahn ahn pridik seh dat wahn bad bad taim a staavayshan mi wahn spred oava aala di konchri dehn weh di roaman govament di rool oava
5868,ACT,11,BZJ,dis hapm wen klaadiyos dami di empara soh di bileeva dehn disaid fi sen rashan fi di ada bileeva dehn da judeeya dischrik
5869,ACT,11,BZJ,eech a dehn gi aal weh dehn kuda mi gi
5870,ACT,11,BZJ,soh dehn du dis ahn sen dehn gif wid baanabas ahn saal tu di cherch elda dehn da judeeya
5871,ACT,12,BZJ,rong dis taim king herod staat tu persikyoot ahn ares som a di bileeva dehn weh bilangz tu di cherch
5872,ACT,12,BZJ,ih staat wid jaymz weh da jan breda ahn ih gi aadaz fi mek dehn kil ahn wid wahn soad
5873,ACT,12,BZJ,wen ih si seh dat di jooz dehn weh neva bileev eena jeezas mi laik dat ih gaan afta peeta ahn ares hihn tu
5874,ACT,12,BZJ,aala dis hapm joorin di taim a di jooish fees wen dehn eet bred weh mek widowt ees
5875,ACT,12,BZJ,afta herod ares peeta ih put ahn eena jayl ahn put foa set a soalja fi gyaad ahn ahn eech set mi ga foa soalja
5876,ACT,12,BZJ,herod mi plan fi put ahn pahn poblik chraiyal afta di paasoava selibrayshan
5877,ACT,12,BZJ,soh dehn kip peeta eena jayl bot di peepl dehn da di cherch midi pray far ahn haadwan
5878,ACT,12,BZJ,di nait bifoa herod mi fi bring peeta owt fronta di peepl dehn fi chrai ahn peeta midi sleep bitween too gyaad
5879,ACT,12,BZJ,ih mi chayn op wid too chayn ahn too moa gyaad mi deh pahn jooti da di gayt fi di jayl
5880,ACT,12,BZJ,sodnwan wahn aynjel fahn di laad stan op fronta peeta ahn di sel lait op wid wahn brait lait
5881,ACT,12,BZJ,di aynjel shayk peeta ahn wayk ahn op ahn tel ahn seh hori get op sayhn taim di chayn dehn jrap aafa peeta han dehn
5882,ACT,12,BZJ,den di aynjel seh put aan yu belt ahn yu sandalz
5883,ACT,12,BZJ,peeta du dat den di aynjel seh put yu koat rong yu ahn kohn wid mi
5884,ACT,12,BZJ,peeta fala ahn owta di prizn bot ih mi tink seh dat eeda ih midi jreem di hoal ting er ih midi si wahn vizhan
5885,ACT,12,BZJ,dehn paas di fos gyaad stayshan den di sekant wan til dehn kohn da di aiyan gayt weh oapm owt tu di schreet weh leed tu di siti
5886,ACT,12,BZJ,di gayt oapm bai ihself widowt dehn eevn toch it
5887,ACT,12,BZJ,dehn waak chroo it ahn dong di schreet ahn den sodnwan di aynjel disapyaa
5888,ACT,12,BZJ,da den peeta riyalaiz seh dat ih noh midi jreem ahn ih seh now ah noa seh dat dis da noh no jreem bot ih hapm fi chroo
5889,ACT,12,BZJ,di laad sen wan a ih aynjel fi reskyu mi fahn herod powa ahn fahn evriting weh di jooish peepl dehn mi tink wahn hapm tu mi
5890,ACT,12,BZJ,wen aala dis sink een ih hed fi mayri hows
5891,ACT,12,BZJ,dis mayri dami jan maak ma
5892,ACT,12,BZJ,da fi shee hows wahn lata peepl mi kohn tugeda fi pray fi peeta
5893,ACT,12,BZJ,peeta nak pahn di owtsaid doa ahn wahn gyal nayhn roada kohn fi ansa di doa
5894,ACT,12,BZJ,wen shee rekonaiz peeta vais shee mi soh hapi ahn eksaitid shee ron een bak insteda oapm di doa
5895,ACT,12,BZJ,shee hala seh dat peeta deh owt deh
5896,ACT,12,BZJ,dehn tel ahn seh yoo mos krayzi bot ih tel dehn seh noh man da chroo soh dehn seh dat da mosi peeta aynjel
5897,ACT,12,BZJ,meentaim peeta deh owt deh di nak ahn nak
5898,ACT,12,BZJ,at lang laas dehn oapm di doa ahn wen dehn si ahn dehn kudn bileev dehn aiy
5899,ACT,12,BZJ,peeta hoal op ih han ahn tel dehn seh unu kwaiyet dong den ih eksplayn ahn tel dehn how di laad bring ahn owta prizn
5900,ACT,12,BZJ,unu tel jaymz ahn di res a di bileeva dehn weh hapm tu mi
5901,ACT,12,BZJ,ahn ih lef ahn gaahn sohnweh els
5902,ACT,12,BZJ,di neks maanin big rokshan deh monks di soalja dehn bikaa dehn neva noa weh peeta get tu soh dehn mi deh eena chrobl
5903,ACT,12,BZJ,soh herod sen owt ih soalja dehn fi luk fi peeta bot dehn kudn fain ahn no way
5904,ACT,12,BZJ,soh herod kweschan di soalja dehn weh midi gyaad peeta ahn den ih sentens dehn tu det
5905,ACT,12,BZJ,den herod lef judeeya dischrik ahn gaahn da seezareeya tong ahn stay deh fi wahn lee wail
5906,ACT,12,BZJ,now herod ahn di peepl dehn fahn taiya ahn saidan kudn gree ahn herod mi beks bad wid dehn
5907,ACT,12,BZJ,soh dehn sen wahn groop fi goh si herod
5908,ACT,12,BZJ,dehn manij fi geh blastos help
5909,ACT,12,BZJ,hihn dami herod raiyal sekiteri
5910,ACT,12,BZJ,dehn kohn bayg herod fi mek pees wid dehn bikaa dehn midi pen pahn chrayd wid herod konchri fi dehn food
5911,ACT,12,BZJ,pahn di day wen dehn mi fi kohn si herod herod jres op eena ih raiyal roab ahn sidong pahn ih chroan ahn den ih mek wahn speech
5912,ACT,12,BZJ,di peepl dehn hala seh dis da di vais a wahn gaad da noh di vais a wahn aadineri man
5913,ACT,12,BZJ,sayhn sayhn taim wahn aynjel fahn gaad schraik dong herod
5914,ACT,12,BZJ,wom staat tu eet owt ih eensaid ahn ih ded
5915,ACT,12,BZJ,dis da bikaa ih midi injai how di peepl dehn midi prayz ahn op ahn ih neva gi gaad di gloari
5916,ACT,12,BZJ,soh moa ahn moa peepl yehr di werd a gaad ahn bileev eena jeezas
5917,ACT,12,BZJ,baanabas ahn paal finish fi dehn werk da jeroosalem soh dehn lef deh ahn kehr jan maak wid dehn da antiyak
5918,ACT,13,BZJ,eena di cherch da antiyak yu mi ga sohn prafit ahn sohn teecha
5919,ACT,13,BZJ,dehn dami baanabas ahn simiyan weh dehn kaal naijer ahn looshos fahn saireen ahn manayen weh mi groa op wid herod weh dami di roola a gyalilee ahn saal
5920,ACT,13,BZJ,wail dehn midi wership di laad ahn di faas di hoali spirit tel dehn seh ah waahn unu dedikayt baanabas ahn saal fi wahn speshal jab weh ah ga fi dehn du
5921,ACT,13,BZJ,soh afta dehn mi faas ahn pray sohn moa dehn put dehn han pahn dehn fi bles dehn ahn sen dehn aaf
5922,ACT,13,BZJ,soh da di hoali spirit sen dehn owt
5923,ACT,13,BZJ,fos dehn gaahn sowt da silisya ahn den dehn sayl da di ailan a saipros
5924,ACT,13,BZJ,wen dehn reech di tong a salaamis dehn staat tu preech tu di jooz dehn eena di plays weh dehn meet
5925,ACT,13,BZJ,jan maak mi deh wid dehn di help dehn tu
5926,ACT,13,BZJ,dehn chravl chroo di hoal ailan ahn den dehn reech pafos
5927,ACT,13,BZJ,dehsoh dehn meet wahn jooish man weh mi nayhn baajeezas
5928,ACT,13,BZJ,hihn dami wahn oabyaman ahn wahn faals prafit
5929,ACT,13,BZJ,hihn mi fren op wid serjyos paalos weh dami di govna a di ailan
5930,ACT,13,BZJ,dis man serjyos paalos dami wahn intelijent man ahn ih sen fi baanabas ahn saal fi yehr weh dehn ga fi seh bowt di werd a gaad
5931,ACT,13,BZJ,bot baajeezas hoofa naym dami elimas eena di greek langwij mi deh gens baanabas ahn saal ahn soh ih mi eevn chrai fi diskorij di govna fahn bileev eena jeezas
5932,ACT,13,BZJ,now saal weh dehn kaal paal mi ful op a di hoali spirit
5933,ACT,13,BZJ,ih wach baajeezas schrayt eena ih aiy ahn seh yoo son a di devl yu yu laiyad bad ahn aal yu du da fool op peepl
5934,ACT,13,BZJ,yu deh gens evriting weh raichos
5935,ACT,13,BZJ,wai yu noh stap twis op di wayz a di laad
5936,ACT,13,BZJ,now lisn ya
5937,ACT,13,BZJ,di laad han wahn deh hevi pahn yu ahn yu wahn blain
5938,ACT,13,BZJ,yu noh wahn si di son til wen gaad redi fi mek yu si agen
5939,ACT,13,BZJ,sayhn sayhn taim wahn fag ahn daaknis kohn pahn baajeezas ahn ih mi hafu fain sohnbadi fi leed ahn bowt
5940,ACT,13,BZJ,wen di govna si weh aal hapm ih mi reeli sopraiz bowt di teechin a di laad ahn ih bileev eena jeezas
5941,ACT,13,BZJ,now paal ahn ih fren dehn set owt ahn sayl fahn pafos tu perga eena pamfilya
5942,ACT,13,BZJ,dehsoh jan lef dehn ahn gaahn bak da jeroosalem
5943,ACT,13,BZJ,wen dehn lef perga dehn reech antiyak eena pisidya
5944,ACT,13,BZJ,da mi di sabat soh dehn gaahn da di jooish meetn plays ahn sidong deh
5945,ACT,13,BZJ,afta dehn reed fahn moaziz laa ahn fahn weh di oal taim prafit dehn mi rait di leeda dehn fi di sinagag sen fi dehn ahn seh bradaz if unu ga wahn lee werd a inkorijment fi di peepl dehn shayr it wid wi noh
5946,ACT,13,BZJ,den paal stan op ahn hoal op ih han ahn seh unu peepl a izrel ahn aala unu weh fyaa gaad lisn tu mi di gaad a izrel pik wi ansesta dehn ahn rayz dehn op ahn mek dehn intu wahn big nayshan wail dehn mi deh da eejip
5947,ACT,13,BZJ,ahn ih bring dehn owt fahn deh wid fi hihn powa
5948,ACT,13,BZJ,fi bowt faati yaaz ih luk afta dehn ahn bayr wid dehn eena di dezert
5949,ACT,13,BZJ,ih dischrai sebm nayshan weh mi eena kaynan fi dehn
5950,ACT,13,BZJ,den ih tek dehn lan ahn ih gi di peepl a izrel
5951,ACT,13,BZJ,aala dis hapm eena bowt foa honjrid ahn fifti yaaz
5952,ACT,13,BZJ,afta dat gaad gi dehn joj fi rool oava dehn til wen samwel di prafit kohn
5953,ACT,13,BZJ,den afta dat dehn mi waahn wahn king soh gaad gi dehn saal weh mi rool oava dehn fi faati yaaz
5954,ACT,13,BZJ,hihn dami kish son weh dami fahn benjamin chraib
5955,ACT,13,BZJ,den afta ih moov saal ih put dayvid az dehn king
5956,ACT,13,BZJ,dis da weh gaad seh bowt dayvid ah fain seh dat dayvid weh da jesi son da di kaina man weh kloas tu mi haat bikaa hihn wahn du aal weh ah tel ahn fi du
5957,ACT,13,BZJ,gaad mi pramis fi sen wahn sayvya fi di peepl a izrel chroo dis sayhn dayvid famili lain ahn dis sayvya da jeezas
5958,ACT,13,BZJ,bifoa jeezas mi staat ih werk jan mi preech tu aala di peepl a izrel dat dehn shuda ton fahn dehn sin dehn ahn geh baptaiz
5959,ACT,13,BZJ,den sayhn taim wen jan midi finish ih werk ih seh tu di peepl dehn hoo unu tink mee
5960,ACT,13,BZJ,mee da noh di wan weh unu di wayt fa yu noh bot yehr ya hihn di kohn afta mee ahn fi tel yu di chroot mee noh eevn gud nof fi tek aaf ih sandalz aafa ih fut mi felo izrelait dehn weh da aybraham disendant dehn ahn aala unu peepl weh da noh joo weh wership gaad unu lisn op da wee gaad sen dis mesij a salvayshan tu di peepl dehn weh liv da jeroosalem ahn dehn leeda dehn mi neva noa seh dat da hihn da di sayvya
5961,ACT,13,BZJ,dehn neva andastan di prafit dehn needa eevn doa dehn midi reed weh dehn rait evri sabat
5962,ACT,13,BZJ,stilyet dehn mek di prafit werd kohn chroo wen dehn kandem jeezas
5963,ACT,13,BZJ,ahn eevn wen dehn kudn fain no reezn fi gi ahn di det sentens dehn stil aks pailat fi put ahn tu det
5964,ACT,13,BZJ,den wen dehn don du evriting weh di skripcha seh bowt ahn dehn tek ahn dong fahn di kraas ahn beri ahn eena wahn toom
5965,ACT,13,BZJ,bot gaad rayz ahn op bak fahn di ded
5966,ACT,13,BZJ,ahn fi lata dayz dehn wan weh mi yoostu chravl wid ahn fahn gyalilee tu jeroosalem si ahn bikaa ih apyaa tu dehn
5967,ACT,13,BZJ,now dehn di tel aala fi wee peepl bowt hihn
5968,ACT,13,BZJ,soh now wee kohn bring di gud nyooz tu unu
5969,ACT,13,BZJ,weh gaad mi pramis wi grayt grayt granfaada dehn kohn chroo fi wee now
5970,ACT,13,BZJ,ih mi pramis seh ih mi wahn bring jeezas bak tu laif
5971,ACT,13,BZJ,dis da weh di sekant saam di taak bowt wen ih seh yoo da mi son tudeh ai kohn fi bee yu faada
5972,ACT,13,BZJ,bikaaz gaad mi pramis fi bring jeezas bak tu laif agen ih noh wahn ded agen
5973,ACT,13,BZJ,dis deh eena di skripcha weh seh ah wahn gi yu di sayhn blesin dehn weh ah mi pramis dayvid
5974,ACT,13,BZJ,eena wahn nada saam ih eksplayn it klyaawan wen ih seh ah noh wahn mek di badi a di hoali wan geh ratn
5975,ACT,13,BZJ,ih kudn a midi seh dis bowt dayvid bikaa afta dayvid don du weh gaad mi waahn ih du hihn mi ded ahn dehn beri ahn ahn fi hihn badi mi ratn
5976,ACT,13,BZJ,bot dis neva hapm tu jeezas bikaa gaad rayz ahn op bak fahn di ded
5977,ACT,13,BZJ,mi bradaz unu shuda noa dat da chroo jeezas di mesij bowt fagivnis a sin di preech tu unu
5978,ACT,13,BZJ,evribadi weh chros eena ahn wahn free fahn aala dehn sin dehn
5979,ACT,13,BZJ,moaziz laa kudn set unu free soh unu beta main seh dat weh di prafit dehn mi seh noh hapm tu unu
5980,ACT,13,BZJ,dehn mi seh luk ya unu weh laik tek gaad werd mek papishoh unu wahn lef di wanda ahn den jrap ded
5981,ACT,13,BZJ,bikaaz ai di du sohnting eena fi unu dayz weh unu wuda neva bileev eevn if sohnbadi wuda chrai fi eksplayn it tu unu
5982,ACT,13,BZJ,az paal ahn baanabas dehn midi lef di meetn plays di peepl dehn aks dehn fi kohn bak kohn taak tu dehn bowt dehn sayhn ting di neks sabat
5983,ACT,13,BZJ,soh afta di peepl dehn lef di meetn wahn lata jooz ahn peepl weh mi jain di jooish rilijan staat tu fala paal ahn baanabas
5984,ACT,13,BZJ,di apasl dehn taak tu dehn ahn inkorij dehn fi kip aan fi chros eena di grays a gaad
5985,ACT,13,BZJ,di neks sabat nayli di hoal siti kohn fi yehr di werd a gaad
5986,ACT,13,BZJ,bot wen di jooz dehn si di lata lata peepl weh kohn dehn geh jelos soh dehn kanchradik weh paal seh ahn insolt ahn
5987,ACT,13,BZJ,bot paal ahn baanabas ansa dehn widowt frayd
5988,ACT,13,BZJ,dehn seh wi mi hafu preech gaad mesij tu unu fos bot laik how unu noh waahn yehr it dat meen seh unu noh tink unuself gud nof fi liv wid gaad fareva
5989,ACT,13,BZJ,soh wi wahn lef unu ahn goh da di peepl dehn weh da noh joo
5990,ACT,13,BZJ,dis da di komanment weh di laad gi wi ah di mek unu bee wahn lait fi di peepl dehn weh da noh joo soh dat yu ku kehr di mesij a salvayshan tu peepl aal oava di werl
5991,ACT,13,BZJ,wen di peepl dehn weh da noh joo yehr dis dehn mi glad ahn dehn prayz gaad fi ih mesij
5992,ACT,13,BZJ,ahn aala dehn wan weh gaad mi don pik fi liv wid hihn fareva put dehn fayt eena di laad
5993,ACT,13,BZJ,di werd a gaad spred rait chroo di hoal ayrya
5994,ACT,13,BZJ,bot di jooz dehn staat tu ster op aans nes monks di rispektabl laydi dehn weh mi lov gaad ahn di man dehn weh mi ga hai op pozishan eena di siti
5995,ACT,13,BZJ,dehn mek chrobl fi paal ahn baanabas ahn chroa dehn owta di siti
5996,ACT,13,BZJ,soh di apasl dehn shayk di dos aafa dehn fut az wahn sain a jojment gens dehn ahn dehn gaahn da ikonyom
5997,ACT,13,BZJ,di bileeva dehn da antiyak mi ful a jai ahn dehn mi ful a di hoali spirit
5998,ACT,14,BZJ,wen dehn reech ikonyom paal ahn baanabas gaahn da di jooish meetn plays gaahn preech
5999,ACT,14,BZJ,dehn preech wid soh moch faiya dat lata jooz ahn peepl weh da noh joo mi bileev
6000,ACT,14,BZJ,bot dehn jooz weh neva bileev chrai fi paizn di main a dehn wan weh bileev ahn ton dehn gens paal ahn baanabas
6001,ACT,14,BZJ,in spait a dat paal ahn baanabas stil stay deh wahn lang taim
6002,ACT,14,BZJ,dehn neva frayd fi taak bowt di laad ahn di laad shoa dehn seh dat hihn mi deh wid dehn bikaa ih yooz dehn fi werk sohn grayt mirakl
6003,ACT,14,BZJ,wen di peepl dehn si aala dat dehn neva noa weh fi bileev
6004,ACT,14,BZJ,sohn mi said wid di jooish leeda dehn ahn sohn mi said wid paal ahn baanabas
6005,ACT,14,BZJ,now sohn jooz ahn peepl weh da noh joo lang wid dehn leeda dehn midi plan fi beet op paal ahn baanabas ahn stoan dehn tu det
6006,ACT,14,BZJ,bot paal ahn baanabas yehr bowt it ahn dehn tayk aaf ahn gaahn da laikonya wehpaa dehn preech da di too siti a lischra ahn derbi ahn di ayrya rong deh
6007,ACT,14,BZJ,soh dehn kantinyu fi preech di gud nyooz
6008,ACT,14,BZJ,wen paal midi preech da lischra dehn mi ga dis kripl man weh midi sidong eena di krowd
6009,ACT,14,BZJ,dis man mi kripl fahn ih baan
6010,ACT,14,BZJ,hihn midi lisn tu paal wid aal weh ih gat
6011,ACT,14,BZJ,paal si how ih di lisn tu ahn ahn ih si seh dat ih ga fayt fi geh heel soh paal luk schrayt eena ih aiy ahn seh haadwan stan op schrayt pahn yu fut
6012,ACT,14,BZJ,di man jomp op sayhn taim ahn staat tu waak
6013,ACT,14,BZJ,wel wen di krowd si weh paal du dehn hala eena dehn langwij seh dehnya man da gaad eena hyooman badi
6014,ACT,14,BZJ,dehn disaid seh dat baanabas da di greek gaad weh nayhn zoos ahn paal da hermiz bikaaz hihn da di wan weh du aal di taakin
6015,ACT,14,BZJ,pahn tap a dat di prees fi di gaad zoos mi ga wahn templ jos owtsaida di tong
6016,ACT,14,BZJ,wel hihn kohn now ahn bring sohn bul ahn lata flowaz da di siti gayt ahn hihn ahn di peepl dehn mi waahn aafa wahn sakrifais tu dehn fi wership dehn
6017,ACT,14,BZJ,wel wen baanabas ahn paal si weh di hapm dehn tayr dehn kloaz fi shoa seh dat dehn neva laik weh di prees mi wahn du ahn dehn ron eena di midl a di krowd ahn hala seh man da wai unu di du dis
6018,ACT,14,BZJ,wee da man jos laik unu wee deh ya fi tel unu di gud nyooz soh dat unu ku ton fahn dehnya wotlis tingz ahn ton tu di livin gaad weh mek hevn ahn ert ahn di see ahn evriting eena it
6019,ACT,14,BZJ,way bak eena bifoa taim dayz gaad doz mek di nayshan dehn goh dehn oan way
6020,ACT,14,BZJ,bot ih doz aalwayz gi proof seh hihn da gaad bikaaz a di ting dehn weh ih du
6021,ACT,14,BZJ,da hihn gi unu rayn fahn hevn ahn gi unu kraps eena dehn taim ahn da hihn gi unu food ahn ih mek unu hapi
6022,ACT,14,BZJ,bot cho eevn wid aala dat di apasl dehn mi ga wahn haad taim fi stap di peepl dehn fahn sakrifais tu dehn
6023,ACT,14,BZJ,noh tu lang afta dat sohn jooz kohn fahn antiyak ahn ikonyom ahn ton di sayhn krowd gens paal
6024,ACT,14,BZJ,dehn stoan paal ahn den dehn jreg ahn owta di siti kaaz dehn mi tink ih ded
6025,ACT,14,BZJ,bot wen di bileeva dehn stan op rong ahn ih get op ahn gaahn bak eena di siti
6026,ACT,14,BZJ,di neks day hihn ahn baanabas lef ahn gaahn da derbi
6027,ACT,14,BZJ,paal ahn baanabas preech di gud nyooz da di tong a derbi ahn wahn lata peepl bileev eena di laad
6028,ACT,14,BZJ,den paal ahn baanabas gaahn bak da lischra den da ikonyom ahn den da antiyak eena pisidya
6029,ACT,14,BZJ,dehn mi gaahn gaahn inkorij di bileeva dehn fi stan op fi dehn fayt
6030,ACT,14,BZJ,ih tel dehn seh wi kyaahn get eena gaad kingdom widowt goh chroo lata chroblz eena dis laif
6031,ACT,14,BZJ,paal ahn baanabas pik owt eldaz eena aala di cherch dehn
6032,ACT,14,BZJ,dehn pray ahn faas fi dehn ahn put dehn eena di han a di laad weh dehn mi bileev eena
6033,ACT,14,BZJ,afta paal ahn baanabas gaahn chroo pisidya dehn kohn tu pamfilya
6034,ACT,14,BZJ,wen dehn don preech di werd a gaad da perga dehn moov dong tu atalya
6035,ACT,14,BZJ,fahn deh dehn sayl bak da antiyak weh dami di sayhn siti weh dehn mi staat owt fram
6036,ACT,14,BZJ,da dehsoh di bileeva dehn mi put dehn eena gaad han fi du di werk weh dehn don now
6037,ACT,14,BZJ,soh wen dehn reech antiyak paal ahn baanabas gyada aala di peepl dehn tugeda ahn tel dehn bowt weh aal di laad du wid dehn
6038,ACT,14,BZJ,dehn tel dehn how di laad mek wahn way fi mek di peepl dehn weh da noh joo bileev eena hihn
6039,ACT,14,BZJ,dehn stay wid di bileeva dehn da antiyak wahn lang taim
6040,ACT,15,BZJ,sohn man fahn judeeya kohn dong da antiyak ahn dehn staat teech di bileeva dehn weh da noh joo bowt serkomsizhan
6041,ACT,15,BZJ,dehn seh if unu noh serkomsaiz laik how moaziz laa seh unu kyaahn geh sayv
6042,ACT,15,BZJ,paal ahn baanabas neva agree wid dehn soh big aagyument brok owt
6043,ACT,15,BZJ,soh di bileeva dehn da antiyak disaid fi mek paal ahn baanabas lang wid sohn ada bileeva goh op da jeroosalem da di apasl dehn ahn di elda dehn fi fain owt weh dehn ga fi seh bowt di hoal ting
6044,ACT,15,BZJ,soh di cherch sen dehn aaf
6045,ACT,15,BZJ,dehn chravl chroo foneesha ahn samayrya ahn dehn tel di bileeva dehn weh mi dehdeh bowt how peepl weh da noh joo midi geh sayv
6046,ACT,15,BZJ,di bileeva dehn deh mi oanli glad fi yehr dis
6047,ACT,15,BZJ,wen paal ahn baanabas dehn reech jeroosalem di cherch peepl ahn di apasl dehn ahn di eldaz mi oanli glad fi si dehn
6048,ACT,15,BZJ,di bileeva dehn weh midi vizit tel dehn evriting weh hapm ahn how gaad yooz dehn
6049,ACT,15,BZJ,bot som a di bileeva dehn weh dami farisee get op ahn seh di peepl dehn weh da noh joo hafu serkomsaiz ahn soh obay moaziz laa
6050,ACT,15,BZJ,soh di apasl dehn ahn di elda dehn disaid fi meet ahn taak bowt di prablem
6051,ACT,15,BZJ,dehn spen wahn lang taim di taak bowt it ahn den peeta get op ahn seh mi bradaz unu noa seh dat lang taim now gaad mi pik mi fahn monks unu fi goh preech di gud nyooz bowt jeezas tu di peepl dehn weh da noh joo soh dat dehn ku bileev tu
6052,ACT,15,BZJ,gaad noa how man tink ahn ih shoa seh dat hihn aksep dehn wan weh da noh joo wen hihn gi dehn di hoali spirit jos laik how ih gi wee
6053,ACT,15,BZJ,gaad chreet di peepl dehn weh da noh joo di sayhn way laik how ih chreet wee
6054,ACT,15,BZJ,jos laik how wee bileev eena ahn dehn bileev eena ahn tu ahn ih mek dehn haat kleen
6055,ACT,15,BZJ,now unu waahn geh gaad beks er sohnting
6056,ACT,15,BZJ,wai unu di put wahn hevi load pahn di bak a di bileeva dehn weh da noh joo
6057,ACT,15,BZJ,noh eevn wee ner fi wee ansesta dehn kuda mi bak it
6058,ACT,15,BZJ,weh hapm
6059,ACT,15,BZJ,unu noh bileev seh dat aala wi geh sayv di sayhn way bai di grays a di laad jeezas
6060,ACT,15,BZJ,dis shet dehn op
6061,ACT,15,BZJ,dehn neva ga notn moa fi seh ahn soh dehn lisn wailz baanabas ahn paal tel dehn bowt aala di wandaz ahn mirakl dehn weh gaad du chroo dehn monks di peepl dehn weh da noh joo
6062,ACT,15,BZJ,wen dehn don jaymz tek di floa
6063,ACT,15,BZJ,hihn seh unu lisn op bradaz
6064,ACT,15,BZJ,saiman peeta mi tel wi how gaad mi shoa seh dat ih lov di peepl dehn weh da noh joo
6065,ACT,15,BZJ,soh fi di fos taim ih tek owt wahn peepl fi ihself fahn monks dehn
6066,ACT,15,BZJ,di oal taim prafit dehn mi rait bowt dis sayhn ting bikaaz di skripcha seh aftawodz ah wahn kohn bak
6067,ACT,15,BZJ,ah wahn rayz op bak dayvid kingdom weh mi faal dong
6068,ACT,15,BZJ,ah wahn fiks op di rooinz ah wahn bil dehn op bak agen di hoal hyooman rays wahn luk fi mi ahn aala dehn wahn fain mi
6069,ACT,15,BZJ,eevn di peepl dehn weh da noh joo weh maak wid fi mee naym wahn luk fi mee ahn fain mee
6070,ACT,15,BZJ,dat da weh di laad mi seh dehnya ting hihn mi shoa wee
6071,ACT,15,BZJ,hihn mi plan dehn fahn lang lang taim abak
6072,ACT,15,BZJ,den jaymz gaan aan fi seh da fi mee opinyan dat wi shudn chrobl dehn peepl weh da noh joo weh ton tu gaad ahn foas dehn fi obay fi wee jooish laa dehn
6073,ACT,15,BZJ,weh wi ku du da rait dehn wahn leta seh dat dehn noh fi eet no food weh mi aafa tu aidal wahn man noh fi ga seks wid wahn uman if ih noh marid tu ahn ahn dehn noh fi eet blod er no meet weh kohn fahn animal weh mi schrangl
6074,ACT,15,BZJ,unu noa dehndeh ting fahn way bak bikaa moaziz laa midi preech fahn den ahn evri sabat ih stil preech eena di jooish meetn plays eena evri siti
6075,ACT,15,BZJ,den di apasl dehn ahn di eldaz ahn di hoal cherch disaid fi pik too man fahn di kangrigayshan ahn sen dehn wid paal ahn baanabas
6076,ACT,15,BZJ,dehn pik joodas di wan weh ih laas naym da barsaabas ahn sailas
6077,ACT,15,BZJ,dehn dami too man weh di cherch memba dehn mi reeli rispek
6078,ACT,15,BZJ,den dehn sen wahn leta wid dehn
6079,ACT,15,BZJ,da soh di leta reed wee di apasl dehn ahn di eldaz sen greetinz tu aala wi felo bileevaz weh noh baan joo ahn weh liv da antiyak ahn siriya ahn silisya
6080,ACT,15,BZJ,wi andastan seh dat som a fi wee man dehn fahn ya gaahn deh gaahn tel unu sohnting weh opset unu bot wee neva sen dehn
6081,ACT,15,BZJ,soh dehn noh ga no atariti fahn wee
6082,ACT,15,BZJ,now wi kaal wahn meetn ahn aala wi mek op wi main fi sen too man tu unu fi tel unu weh wi disaid seh
6083,ACT,15,BZJ,dehn wahn goh lang wid wi dyaa fren dehn baanabas ahn paal weh da too man weh put dehn laif pahn di lain fi sayka di laad jeezas krais
6084,ACT,15,BZJ,soh wi di sen joodas ahn sailas tu unu
6085,ACT,15,BZJ,dehn wahn tel unu egzakli weh wi stan fa ahn soh unu wahn si dat dat da di sayhn ting weh wi rait eena di leta
6086,ACT,15,BZJ,di hoali spirit seh dat unu noh need no ekschra berdn ahn wee agree
6087,ACT,15,BZJ,yu oanli hafu fala dehnya rool ya unu noh fi eet no food weh mi aafa tu aidal wahn man noh fi ga seks wid wahn uman if ih noh marid tu ahn ahn unu noh fi eet blod er no meet weh kohn fahn wahn animal weh mi schrangl
6088,ACT,15,BZJ,ih wahn du unu gud fi kip weh fahn dehndeh ting
6089,ACT,15,BZJ,unu tek kayr
6090,ACT,15,BZJ,soh di foa man dehn lef owt fahn jeroosalem ahn gaahn da antiyak
6091,ACT,15,BZJ,wen dehn reech deh dehn kaal wahn meetn a di cherch ahn gi dehn di leta
6092,ACT,15,BZJ,afta di leta don reed eena di cherch evribadi mi hapi ahn mi feel inkorij
6093,ACT,15,BZJ,joodas ahn sailas dehn dami preechaz soh dehn du lata preechin di inkorij di bileeva dehn ahn schrentn dehn fayt
6094,ACT,15,BZJ,afta dehn spen wahn gud amonk a taim deh di bileeva dehn da antiyak sen dehn bak wid dehn blesin tu di bileeva dehn da jeroosalem weh mi sen dehn owt eena di fos plays
6095,ACT,15,BZJ,soh sailas hihn disaid seh hihn wahn stay da antiyak paal ahn baanabas stay bak da antiyak fi preech ahn teech di werd a gaad lang wid di ada preecha ahn teecha dehn weh dehn mi gat
6096,ACT,15,BZJ,afta wahn fyoo dayz paal seh tu baanabas mek wi goh bak da dehn tong wehpaa wi mi preech di werd a gaad ahn si how di bileeva dehn di du
6097,ACT,15,BZJ,baanabas agree ahn put it tu paal fi dehn kehr jan maak wid dehn
6098,ACT,15,BZJ,paal neva agree wid dat bikaa hihn seh dat yu kyaahn pen pahn jan maak bikaa hihn mi fi deh pahn dis mishan wid dehn bot ih dizert dehn da pamfilya
6099,ACT,15,BZJ,soh paal ahn baanabas mi ga big heetid aagyument oava dis ahn dehn disaid fi goh dehn oan way
6100,ACT,15,BZJ,baanabas kehr maak wid hihn ahn sayl gaahn da saipros
6101,ACT,15,BZJ,bot paal pik sailas fi goh wid hihn
6102,ACT,15,BZJ,di bileeva dehn da antiyak put dehn eena gaad han ahn sen dehn aaf
6103,ACT,15,BZJ,soh paal ahn sailas chravl chroo siriya ahn silisya di inkorij di cherch dehn eena dehn plays deh
6104,ACT,16,BZJ,paal ahn sailas gaahn da derbi fos ahn den da lischra wichpaa dehn meet wahn bileeva weh nayhn timoti
6105,ACT,16,BZJ,fi hihn ma dami wahn bileeva tu
6106,ACT,16,BZJ,shee dami joo bot ih pa dami greek
6107,ACT,16,BZJ,di bileeva dehn da lischra ahn ikonyom mi taak gud bowt timoti soh paal mi waahn kehr ahn lang wid dehn pahn dehn jerni
6108,ACT,16,BZJ,bot ih serkomsaiz timoti fos soh dat di jooz dehn weh mi liv eena da ayrya noh ga notn fi seh kaa dehn mi noa seh dat timoti pa dami greek
6109,ACT,16,BZJ,den dehn chravl fahn siti tu siti fi tel di bileeva dehn weh da di roolz weh di apasl dehn ahn di elda dehn da jeroosalem mi disaid pan fi dehn obay
6110,ACT,16,BZJ,soh di cherch dehn mi groa schranga eena dehn fayt ahn lat moa peepl jain dehn
6111,ACT,16,BZJ,neks paal ahn sailas lang wid timoti chravl chroo frijya ahn galaysha bot dehn neva gaahn da aysha kaa di hoali spirit tel dehn noh fi preech deh
6112,ACT,16,BZJ,wen dehn reech di boada da misya dehn chrai fi goh da bitinya bot jeezas hoali spirit neva waahn dehn goh deh
6113,ACT,16,BZJ,soh insteda goh deh dehn gaahn chroo misya ahn dong da chroawaz
6114,ACT,16,BZJ,da sayhn nait paal mi ga wahn vizhan
6115,ACT,16,BZJ,ih si wahn man fahn masidoanya di stan op ahn di bayg ahn seh kohn da masidoanya kohn help wi
6116,ACT,16,BZJ,afta paal si di vizhan wi neva ways no taim fi geh redi fi goh da masidoanya kaaz wi mi noa seh dat da gaad midi sen wi deh fi preech di gud nyooz tu di peepl dehn deh
6117,ACT,16,BZJ,wi lef fahn chroawaz eena wahn ship ahn sayl schrayt kraas tu samochrays ahn den di neks day wi gaahn da niyapolis
6118,ACT,16,BZJ,fahn deh wi gaahn da filipai weh da wahn roaman kalani ahn wahn siti eena di fos dischrik a masidoanya
6119,ACT,16,BZJ,wi stay deh fi wahn fyoo dayz
6120,ACT,16,BZJ,wen di sabat day kohn wi gaahn bai di rivasaid weh wi noa seh wi mait fain wahn plays weh di jooish peepl dehn mi wahn goh pray
6121,ACT,16,BZJ,wen wi reech wi sidong ahn taak tu di laydi dehn weh mi dehdeh
6122,ACT,16,BZJ,wan a di laydi weh mi dehdeh dami lidya fahn taiyataira
6123,ACT,16,BZJ,shee doz sel sohn ekspensiv perpl klaat
6124,ACT,16,BZJ,shee dami wahn laydi weh wership gaad ahn di laad oapm fi shee haat fi bileev di mesij weh paal preech
6125,ACT,16,BZJ,shee ahn evribadi eena ih hows geh baptaiz ahn den shee invait wi fi kohn stay wid ahn
6126,ACT,16,BZJ,ih seh if unu bileev seh dat ai da wahn chroo chroo bileeva eena di laad den unu stay wid mi
6127,ACT,16,BZJ,ih neva don til ih perswayd wi fi stay da ih hows
6128,ACT,16,BZJ,wahn day az wi midi goh da di plays fi pray wi meet wahn slayv gyal
6129,ACT,16,BZJ,shee mi ga wahn eevl spirit eena ahn weh mek ih kuda mi tel di fyoocha
6130,ACT,16,BZJ,bikaaz a dis shee doz mek lata moni fi di peepl dehn weh mi oan ahn
6131,ACT,16,BZJ,ih midi fala paal ahn di hala seh dehnya man da di servant fi di moas hai gaad dehn tel yu how yu ku geh sayv
6132,ACT,16,BZJ,shee gaan aan wid dis fi wahn gud lee wail til paal geh taiyad a it
6133,ACT,16,BZJ,soh wahn day ih jos ton rong ahn seh tu di spirit eena di gyal eena di naym a jeezas krais ah aada yu fi kom owta ahn sayhn sayhn taim di eevl spirit kom owta ahn
6134,ACT,16,BZJ,wel wen fi shee oana dehn riyalaiz seh dat shee wahn kyaahn mek nohmoh moni fi dehn dehn mi beks
6135,ACT,16,BZJ,soh dehn grab paal ahn sailas ahn jreg dehn fronta di atariti dehn eena di poblik skwyaa
6136,ACT,16,BZJ,dehn bring dehn fronta di roaman ofishal dehn ahn akyooz dehn seh dehnya man da jooz ahn dehn di kaaz lata chrobl eena fi wee siti
6137,ACT,16,BZJ,dehn di teech tingz weh deh gens fi wee laa wee da roaman sitizn ahn wi kyaahn du dehndeh ting deh
6138,ACT,16,BZJ,wel di krowd jain een fi atak paal ahn sailas
6139,ACT,16,BZJ,den di ofishal dehn tayr di kloaz aafa paal ahn sailas ahn aada wahn wipin fi dehn
6140,ACT,16,BZJ,afta dehn don geh wahn gud beetn dehn chroa dehn eena jayl ahn dehn tel di jayla fi mek shoar ih lak dehn op gud
6141,ACT,16,BZJ,soh di jayla fala di aadaz ahn soh chroa dehn eena di sel weh deh way eensaid ahn pahn tap a dat ih faasn dehn fut bitween too hevi blak a wud
6142,ACT,16,BZJ,rong midnait paal ahn sailas midi pray ahn sing himz tu gaad ahn di ada prizna dehn midi lisn tu dehn
6143,ACT,16,BZJ,sodnwan wahn seeryos ertwayk shayk di jayl rait dong tu di fongdayshan
6144,ACT,16,BZJ,sayhn sayhn taim aala di doa dehn oapm op ahn aala di chayn dehn jrap aafa aala di prizna dehn
6145,ACT,16,BZJ,di jayla hihn wayk op ahn wen hihn si seh dat aala di doa dehn oapm hihn mi tink seh dat di prizna dehn mi don get weh soh hihn haal owt ih soad ahn ih mi wahn kil ihself
6146,ACT,16,BZJ,bot paal hala pahn di tap a ih vais seh stap noh kil yuself aala wi deh ya di jayla hala fi wahn lait ih dash een ahn faal dong di chrimbl da paal ahn sailas fut
6147,ACT,16,BZJ,den ih bring dehn owta di sel ahn aks dehn seh mista da weh ah ku du fi geh sayv
6148,ACT,16,BZJ,dehn ansa ahn seh bileev eena di laad jeezas ahn yoo wahn sayvyoo ahn yu hoal famili
6149,ACT,16,BZJ,den dehn preech di werd a gaad tu hihn ahn di res a di peepl dehn eena ih hows
6150,ACT,16,BZJ,da mi nait bot da sayhn taim di jayla tek dehn ahn ten tu di kot ahn brooz weh dehn mi get den hihn ahn ih hoal famili geh baptaiz sayhn taim
6151,ACT,16,BZJ,den ih kehr paal ahn sailas opstayz eena ih hows ahn gi dehn ting fi eet
6152,ACT,16,BZJ,di jayla ahn ih famili mi oanli hapi kaaz now dehn bileev eena jeezas
6153,ACT,16,BZJ,di neks maanin di roaman ofishal dehn sen sohn polees aafisa wid di aada seh let goh dehn man
6154,ACT,16,BZJ,soh di jayla seh tu paal wahn aada kohn fahn di roaman ofishal dehn seh dat yoo ahn sailas ku goh
6155,ACT,16,BZJ,soh unu ku goh ahn goh in pees
6156,ACT,16,BZJ,bot paal seh tu di polees aafisa dehn dehn neva fain wi gilti a no kraim
6157,ACT,16,BZJ,stilyet dehn beet wi eena poblik ahn chroa wi eena prizn ahn fi si dat wee da roaman sitizn
6158,ACT,16,BZJ,now dehn waahn sen wee aaf eena seekrit
6159,ACT,16,BZJ,no way dehn beta kohn tel wee dat dehnself ahn den let wi goh
6160,ACT,16,BZJ,soh di polees aafisa dehn gaahn bak gaahn tel di roaman ofishal dehn weh paal mi seh
6161,ACT,16,BZJ,wel wen dehn yehr seh dat paal ahn sailas dami roaman sitizn dehn mi oanli fraitn
6162,ACT,16,BZJ,soh dehn gaahn dehnself gaahn tel dehn how dehn soh sari den dehn kehr dehn dehnself owta jayl ahn aks dehn fi lef di siti
6163,ACT,16,BZJ,afta paal ahn sailas lef di prizn dehn gaahn da lidya hows
6164,ACT,16,BZJ,dehn meet wid di bileeva dehn deh ahn gi dehn werdz a inkorijment ahn den dehn lef
6165,ACT,17,BZJ,paal ahn sailas paas chroo amfipolis ahn apolonya den dehn reech tesalonaika
6166,ACT,17,BZJ,wahn jooish meetn plays mi deh da tesalonaika ahn da mi paal habit fi aalwayz fain di meetn plays eniway ih goh soh fi chree schrayt sabat ih gaahn deh fi reezn wid di peepl dehn
6167,ACT,17,BZJ,ih eksplayn di skripcha tu di peepl dehn ahn shoa dehn proof seh dat di krais hafu sofa ahn den ih wahn rayz op bak fahn di ded
6168,ACT,17,BZJ,paal tel dehn seh dis jeezas weh ah di taak bowt da di krais
6169,ACT,17,BZJ,som a dehn mi kanvins seh dis da chroo ahn soh dehn jain paal ahn sailas
6170,ACT,17,BZJ,lata greek peepl weh mi lov gaad ahn wahn lata impoatant laydi fahn di siti mi deh monks dehn wan weh bileev tu
6171,ACT,17,BZJ,bot di jooz dehn geh jelos ahn dehn get tugeda sohn wotlis bwai aafa di schreet fi staat wahn raiyat ahn dehn ton di hoal siti opsaid dong
6172,ACT,17,BZJ,dehn gaahn da jayson hows kaaz dehn mi tink seh paal ahn sailas mi dehdeh kaa dehn mi waahn jreg dehn owt fronta di krowd
6173,ACT,17,BZJ,paal ahn sailas neva dehdeh soh dehn haal owt jayson insted lang wid sohn ada bileeva dehn weh mi dehdeh
6174,ACT,17,BZJ,den dehn kehr dehn fronta di siti atariti dehn ahn hala seh dehnya man noh kaaz notn bot chrobl eniway dehn goh
6175,ACT,17,BZJ,now dehn kohn da fi wee siti ahn jayson mek dehn stay da ih hows
6176,ACT,17,BZJ,dehn di brok seeza laa kaaz dehn di seh dat wahn nada king deh weh nayhn jeezas
6177,ACT,17,BZJ,wel luk ya wen di krowd ahn di siti atariti dehn yehr dis dehn gaan aaf
6178,ACT,17,BZJ,soh di atariti dehn in chaaj mek jayson ahn di ada bileeva dehn pay bayl ahn den dehn let dehn goh
6179,ACT,17,BZJ,wen nait kohn dong di brejrin hosl paal ahn sailas owt ahn sen dehn da bereeya
6180,ACT,17,BZJ,wen dehn reech deh dehn gaahn schrayt da di meetn plays
6181,ACT,17,BZJ,da bereeya di peepl dehn mi moa wilin fi lisn noh laik dehn wan da tesalonaika
6182,ACT,17,BZJ,wel dehn jos midi wayt fi yehr di mesij
6183,ACT,17,BZJ,evri day dehn stodi di skripcha fi si if weh paal seh da chroo
6184,ACT,17,BZJ,wahn lata di jooz dehn bileev ahn lata hai op greek laydi ahn lata greek man bileev tu
6185,ACT,17,BZJ,bot sayhn taim di jooz dehn da tesalonaika yehr seh dat paal midi preech di sayhn mesij bowt jeezas da bereeya soh dehn kohn deh fi kohn set op di peepl dehn gens paal
6186,ACT,17,BZJ,di brejrin deh neva ways no taim ahn dehn hori sen paal dong di koas bot sailas ahn timoti stay bak da bereeya
6187,ACT,17,BZJ,di man dehn fahn bereeya weh gaahn wid paal kehr ahn da atenz ahn den dehn ton bak
6188,ACT,17,BZJ,paal tel dehn dat wen dehn reech bak da bereeya dehn mos tel sailas ahn timoti fi kohn kohn kech op wid ahn az soon az dehn kud
6189,ACT,17,BZJ,wailz paal midi wayt fi dehn wan ih luk rong atenz ahn ih mi feel sad wen ih si di lata aidal dehn rong di siti
6190,ACT,17,BZJ,paal gaahn da di meetn plays wehpaa ih ku reezn wid di jooz dehn ahn dehn wan weh da noh joo weh wership gaad
6191,ACT,17,BZJ,den evri day ih wuda goh da di maakit plays tu fi goh taak tu di peepl dehn weh mi dehdeh
6192,ACT,17,BZJ,ih mi meet op wid sohn epikyooryan ahn stowik teechaz tu ahn dehn ga big aagyument wid ahn
6193,ACT,17,BZJ,sohn seh da weh dis shoaaaf noaaal di chrai seh
6194,ACT,17,BZJ,wen paal preech tu dehn bowt jeezas ahn how ih mi rayz op bak fahn di ded sohn seh hihn luk laik hihn di taak bowt sohn gaad weh wee noh noa bowt
6195,ACT,17,BZJ,soh dehn kehr paal fronta di kongsl weh dehn kaal di ariyopagos
6196,ACT,17,BZJ,dehn seh kohn tel wi bowt dis nyoo rilijan
6197,ACT,17,BZJ,dehn ting weh yu di tel wi song schraynj tu wee ahn wee waahn noa moa
6198,ACT,17,BZJ,yu si di peepl dehn a atenz ahn di farina dehn weh mi liv deh mi lov fi yehr nyoo tingz ahn taak bowt nyoo tingz aal di taim soh paal stan op fronta di kongsl ahn seh unu man ya da atenz ah noatis seh dat unu oanli rilijos bikaa az ah midi waak paas ah midi luk pahn aala di aidal dehn weh unu wership an ah si wahn alta weh maak tu di gaad weh nobadi noh noa
6199,ACT,17,BZJ,unu midi wership ahn ahn unu neva eevn noa ahn
6200,ACT,17,BZJ,wel now ah wahn tel unu bowt ahn
6201,ACT,17,BZJ,hihn da di wan weh mek di werl ahn evriting weh eena it ahn bikaa hihn da di laad a hevn ahn ert hihn noh liv eena no templ weh hyooman han mek
6202,ACT,17,BZJ,ahn bisaidz dat fi unu hyooman han kyaahn ten tu fi hihn need dehn bikaa hihn noh need notn
6203,ACT,17,BZJ,da hihn gi laif ahn bret tu evriting ahn hihn satisfai aala fi wee needz
6204,ACT,17,BZJ,da hihn mek aala di peepl dehn weh deh eena di werl fahn wan man weh nayhn adam
6205,ACT,17,BZJ,den ih skyata dehn aal oava di hoal ert
6206,ACT,17,BZJ,da hihn fiks di egzak taim ahn plays wehpaa dehn fi liv
6207,ACT,17,BZJ,gaad du aala dis soh dat wee wuda luk far ahn ahn chrai fain ahn bikaa reeli ahn chrooli gaad noh deh faar fahn non a wi
6208,ACT,17,BZJ,da hihn gi wi di powa fi liv ahn moov ahn fi mek wi deh ya
6209,ACT,17,BZJ,laik weh som a unu oan poawet dehn seh wee da fi hihn pikni dehn tu
6210,ACT,17,BZJ,laik how wee da gaad pikni den wi shudn eevn tink seh dat gaad da wahn aidal weh man ku tink op fi mek fahn owta goal er silva er stoan
6211,ACT,17,BZJ,fos gaad doz talarayt aala dis bikaa peepl neva noa beta bot now ih koman evribadi evriway fi du weh wid dehn aidal ahn wership oanli hihn wan
6212,ACT,17,BZJ,yu si hihn don fiks wahn day wen hihn wahn joj di peepl dehn a di werl fyaawan
6213,ACT,17,BZJ,ahn jeezas da di man weh hihn don pik fi du di jojin far ahn
6214,ACT,17,BZJ,gaad proov seh ih wahn du dat wen ih bring da sayhn jeezas bak fahn di ded
6215,ACT,17,BZJ,wen dehn yehr paal taak bowt how sohnbadi mi rayz op bak fahn di ded som a dehn laaf aata ahn bot sohn ada wan seh wee waahn yehr moa bowt dis layta
6216,ACT,17,BZJ,soh paal lef di meetn
6217,ACT,17,BZJ,bot sohn man jain op wid paal ahn dehn bileev monks dehn da mi daiyonisyos weh dami wahn memba a di siti kongsl ahn wahn laydi nayhn damaaris ahn sohn ada wan
6218,ACT,18,BZJ,afta dis paal lef atenz ahn gaahn da korint wehpaa ih meet akwila weh dami wahn joo weh baan da pontus
6219,ACT,18,BZJ,hihn mi jos kohn fahn itali lang wid ih waif prisila
6220,ACT,18,BZJ,dehn lef bikaa klaadiyos weh dami di empara mi aada aala di jooz dehn fi lef roam
6221,ACT,18,BZJ,paal gaahn si akwila ahn prisila ahn laik how dehn doz mek tent fi sel jos laik paal ih en op di stay wid dehn ahn werk wid dehn
6222,ACT,18,BZJ,evri sabat paal wuda goh da di jooish meetn plays ahn ih wuda aagyu wid di jooz dehn ahn di greek peepl dehn di chrai geh dehn fi bileev eena jeezas
6223,ACT,18,BZJ,wen sailas ahn timoti kohn fahn masidoanya paal spen aala ih taim di preech tu di jooish peepl dehn di chrai kanvins dehn dat jeezas dami di krais
6224,ACT,18,BZJ,bot cho dehn ton gens paal ahn staat tu seh aal kaina bad tingz bowt ahn
6225,ACT,18,BZJ,soh paal shayk aaf di dos fahn aafa ih kloaz fi shoa seh ih noh ga notn fi du wid dehn agen ahn ih tel dehn seh if unu kot unuself aaf fahn gaad unu gat unu oanself fi blaym
6226,ACT,18,BZJ,ai noh rispansabl agen
6227,ACT,18,BZJ,fahn ya goh bak ah wahn goh tu di peepl dehn weh da noh joo
6228,ACT,18,BZJ,soh paal lef dehn ahn gaahn liv da taitos jostos hows
6229,ACT,18,BZJ,hihn dami wahn man weh wership gaad ahn ih mi liv rait saida di jooish meetn plays
6230,ACT,18,BZJ,krispos dami di leeda a di meetn plays ahn hihn mi kohn fi bileev eena di laad lang wid evribadi eena ih hows
6231,ACT,18,BZJ,lata ada peepl fahn korint weh mi yehr di mesij bileev tu ahn dehn geh baptaiz
6232,ACT,18,BZJ,den wahn nait di laad kohn tu paal eena wahn vizhan ahn seh tu ahn noh frayd bot taak owt
6233,ACT,18,BZJ,noh kip kwaiyet
6234,ACT,18,BZJ,ai deh wid yu ahn no man kyaahn put wahn han pahn yu ahn haam yu ahn bisaidz dat ai ga lata peepl eena dis siti weh bileev eena mi
6235,ACT,18,BZJ,soh paal setl dong deh fi wahn yaa an a haaf di teech di peepl dehn di werd a gaad
6236,ACT,18,BZJ,joorin da taim wahn man nayhn galyo ton govna da akaiya
6237,ACT,18,BZJ,wel di jooz dehn kohn tugeda ahn grab paal ahn kehr ahn da koat fronta galyo
6238,ACT,18,BZJ,dehn seh dis man di chrai fi kanvins peepl fi wership gaad eena wahn way weh goh gens fi wee laa
6239,ACT,18,BZJ,paal mi wahn ansa fi difen ihself bot sayhn taim galyo staat taak
6240,ACT,18,BZJ,ih seh lisn unu jooz if dis dami wahn kays weh involv sohn kraim er di ada ah mi wahn lisn tu unu bot dis da wahn aagyument bowt fi unu werdz ahn naym ahn bowt fi unu oan jooish laa
6241,ACT,18,BZJ,soh unu si bowt dat unu oanself
6242,ACT,18,BZJ,mee noh di joj dehndeh ting deh
6243,ACT,18,BZJ,soh galyo jraiv dehn owta ih koat
6244,ACT,18,BZJ,wel den dehn ton pahn sostineez di leeda a di meetn plays ahn beet hihn op rait fronta di koathows
6245,ACT,18,BZJ,bot galyo neva pay dehn no main
6246,ACT,18,BZJ,paal stay da korint wid di bileeva dehn fi wahn gud nomba a dayz den ih lef dehn ahn sayl fi siriya lang wid prisila ahn akwila
6247,ACT,18,BZJ,bifoa ih set sayl ih shayv ih hed da senkriya fi shoa seh dat ih kip wahn vow weh ih mi mek tu gaad
6248,ACT,18,BZJ,dehn reech efisos weh paal lef prisila ahn akwila ahn hihn wan gaan eena di jooish meetn plays fi taak wid di jooz dehn
6249,ACT,18,BZJ,dehn midi aks ahn fi stay wid dehn wahn fyoo moa dayz bot ih tel dehn seh dat ih kudn stay
6250,ACT,18,BZJ,bot wen ih midi lef ih pramis dehn dat ih wahn kohn bak if gaad wilin
6251,ACT,18,BZJ,den paal set sayl fahn efisos
6252,ACT,18,BZJ,ih neks stap dami seezareeya ahn fahn deh ih gaahn gaahn vizit di cherch da jeroosalem ahn den ih sayl gaahn da antiyak
6253,ACT,18,BZJ,paal spen wahn lee taim da antiyak ahn den fahn deh ih vizit fahn wan plays tu di neks aal oava galaysha ahn frijya ahn evriway weh ih goh ih help di bileeva dehn fi geh schranga eena dehn fayt eena di laad
6254,ACT,18,BZJ,now wahn joo weh nayhn apolos fahn alegzanjriya kohn da efisos
6255,ACT,18,BZJ,hihn dami wahn gud speeka ahn hihn mi noa wahn hoal lat bowt di skripcha
6256,ACT,18,BZJ,sohnbadi mi teech ahn bowt di way a di laad jeezas soh hihn taak owt bowt jeezas wid aal weh ih mi gat ahn weh ih midi seh mi karek
6257,ACT,18,BZJ,di oanli bad ting dami dat hihn neva yehr di hoal stoari
6258,ACT,18,BZJ,hihn mi oanli noa bowt jeezas fahn weh jan di baptis mi seh
6259,ACT,18,BZJ,bot ih taak bowt weh ih mi noa widowt frayd wen ih goh da di jooish meetn plays
6260,ACT,18,BZJ,da dehsoh prisila ahn akwila yehr ahn
6261,ACT,18,BZJ,soh dehn invait apolos da dehn hows ahn dehn ful ahn een ahn teech ahn gud bowt di way a di laad jeezas
6262,ACT,18,BZJ,meentaim apolos midi tink bowt goh da grees ahn di bileeva dehn inkorij ahn fi goh
6263,ACT,18,BZJ,soh dehn rait di ada bileeva dehn da grees ahn aks dehn fi welkom apolos
6264,ACT,18,BZJ,wen ih get deh gaad reeli yooz ahn fi schrentn aala dehn wan weh mi ton bileevaz chroo di grays a gaad kaa hihn kuda mi aagyu wid di jooz dehn ahn beet dehn eena poblik dibayt ahn proov fahn di skripcha dat jeezas da di krais
6265,ACT,19,BZJ,soh den wail apolos mi deh da korint paal midi chravl chroo di opa paat a da ayrya ahn den ih reech efisos wehpaa ih fain kwait a fyoo bileevaz
6266,ACT,19,BZJ,ih aks dehn seh unu mi geh di hoali spirit wen unu mi bileev
6267,ACT,19,BZJ,dehn seh no wee noh eevn noa weh yu meen bai di hoali spirit
6268,ACT,19,BZJ,paal aks dehn seh wel weh kaina baptizm unu mi geh den
6269,ACT,19,BZJ,dehn ansa seh di baptizm weh jan mi preech bowt
6270,ACT,19,BZJ,den paal eksplayn tu dehn seh jan baptizm dami fi mek unu shoa seh dat unu ton fahn unu sin dehn
6271,ACT,19,BZJ,bot memba ih tel unu seh dat unu fi goh aan fahn deh ahn bileev eena di wan weh di kohn afta hihn ahn da wan da jeezas
6272,ACT,19,BZJ,wen dehn yehr dis dehn geh baptaiz eena di naym a di laad jeezas
6273,ACT,19,BZJ,den paal put ih han pahn dehn ahn di hoali spirit kohn pahn dehn ahn dehn staat tu taak eena tongz ahn dehn staat tu prafesai
6274,ACT,19,BZJ,da mi bowt twelv a dehn dis hapm tu
6275,ACT,19,BZJ,joorin di neks chree monts paal wuda goh da di jooish meetn plays evri day ahn ih neva frayd fi aagyu wid di peepl dehn ahn chrai fi kanvins dehn bowt gaad kingdom
6276,ACT,19,BZJ,bot som a dehn mi oanli stobant ahn wudn bileev
6277,ACT,19,BZJ,insted dehn staat tu seh wikid tingz bowt di way a di laad jeezas rait fronta evribadi
6278,ACT,19,BZJ,soh paal lef dehn loan ahn disaid fi moov owt wid di disaipl dehn
6279,ACT,19,BZJ,dehn gaahn da tiranos lekcha haal ahn paal teech deh evri day
6280,ACT,19,BZJ,paal kantinyu wid ih teechin fi too yaaz ahn bikaaz a dat aal di jooz dehn ahn aal di greek peepl dehn weh liv eena aysha mi kohn fi yehr di werd a di laad
6281,ACT,19,BZJ,den gaad staat tu perfaam sohn grayt ahn powaful mirakl chroo paal
6282,ACT,19,BZJ,peepl kehr eevn di hanki ahn aypran dehn weh toch paal ahn put dehn pahn dehn sik ahn dehn geh heel
6283,ACT,19,BZJ,noh oanli dat bot di eevl spirit dehn lef dehn tu
6284,ACT,19,BZJ,wel dehn mi ga sohn jooz weh chravl rong di jraiv owt eevl spirit
6285,ACT,19,BZJ,dehn chrai fi yooz di naym a di laad jeezas tu
6286,ACT,19,BZJ,dehn seh tu di eevl spirit dehn ah koman yu eena di naym a jeezas weh paal preech fi kom owt
6287,ACT,19,BZJ,now yu mi ga sebm son a wahn jooish hai prees nayhn skeeva weh midi du dis
6288,ACT,19,BZJ,bot wen dehn gi di koman di eevl spirit tel dehn seh ah noa jeezas an ah noa paal bot da hoo yoo
6289,ACT,19,BZJ,ahn di man weh mi ga di eevl spirit jomp pahn dehn ahn gi dehn wahn beetn soh bad dat dehn ron owta di hows naykid bata op ahn di bleed
6290,ACT,19,BZJ,wen di jooz dehn ahn di greek peepl dehn weh liv eena efisos yehr dis dehn mi fraitn bad ahn dehn riyalaiz seh dat dehn beta aana di naym a di laad
6291,ACT,19,BZJ,lata dehn wan weh bileev eena jeezas ahn weh midi du oabya kom owt eena di oapm ahn kanfes it
6292,ACT,19,BZJ,som a dehn wan weh midi du oabya er blak majik bring dehn blak majik buk dehn ahn bon dehn op eena poblik
6293,ACT,19,BZJ,wen dehn kalkyulayt humoch di buk dehn wot ih wuda mi kom op tu bowt fifti towzn pees a silva
6294,ACT,19,BZJ,soh di werd a gaad mi powaful ahn ih gaan owt evriway ahn moa ahn moa peepl bileev
6295,ACT,19,BZJ,afta aala dis hapm di hoali spirit leed paal fi goh da jeroosalem ahn pahn ih way ih paas chroo masidoanya ahn akaiya
6296,ACT,19,BZJ,paal seh afta ah goh da jeroosalem ah mos goh da roam tu
6297,ACT,19,BZJ,paal mi ga too helpa weh nayhn timoti ahn erastos
6298,ACT,19,BZJ,ih sen dehn heda ahn da masidoanya wail hihn stay bak eena aysha fi wahn lee wail
6299,ACT,19,BZJ,rong di sayhn taim big chrobl staat op eena efisos sayka di way a di laad jeezas
6300,ACT,19,BZJ,di chrobl staat wid wahn man weh nayhn dimeechriyos weh doz mek ting owta silva
6301,ACT,19,BZJ,hihn mek sohn lee silva templ weh luk jos laik di reel templ weh dehn goh wership di gaadis daiyana
6302,ACT,19,BZJ,dehn wan weh werk fi dimeechriyos mek lata moni
6303,ACT,19,BZJ,wel hihn kaal dehn tugeda lang wid di ada werkman dehn weh eena di sayhn bizniz ahn ih tel dehn seh aala unu lisn op
6304,ACT,19,BZJ,unu noa seh dat dis bizniz bring een lata moni fi wee
6305,ACT,19,BZJ,now unu mosi si ahn yehr how noh oanli da efisos bot evriway eena aysha dis man paal hihn di invigl peepl fi bileev seh dat gaad weh mek wid hyooman han da noh reel gaad ataal
6306,ACT,19,BZJ,bikaaz a dis fi wee bizniz wahn geh bad naym
6307,ACT,19,BZJ,noh oanli dat peepl noh wahn rispek di templ a di grayt gaadis daiyana nohmoh
6308,ACT,19,BZJ,ahn daiyana ihself weh evribadi eena aysha ahn aal oava di werl wership wahn kohn tu notn ahn evribadi wahn faget aal bowt shee
6309,ACT,19,BZJ,wen di krowd yehr dis dehn geh beks bad ahn staat tu hala daiyana a efisos grayt wahn krowd staat tu gyada ahn bifoa yu noa it raiyat staat eena di siti
6310,ACT,19,BZJ,di krowd rosh ahn grab gaiyos ahn aristaakos weh dami too masidoanyan man weh midi chravl wid paal
6311,ACT,19,BZJ,dehn jreg dehn gaahn da di staydyom weh dehn hoal dehn poblik meetn
6312,ACT,19,BZJ,paal ihself mi waahn goh een deh fi taak tu di krowd bot di bileeva dehn neva alow ahn
6313,ACT,19,BZJ,eevn som a di ofishal dehn weh dami ih fren sen wahn mesij fi tel ahn noh fi goh een deh
6314,ACT,19,BZJ,lata naiz ahn kanfyoozhan mi deh eensaid
6315,ACT,19,BZJ,som a di peepl dehn midi hala wan ting ahn som a dehn wahn nada ting
6316,ACT,19,BZJ,in fak moas a dehn neva eevn noa da wai dehn mi dehdeh
6317,ACT,19,BZJ,di jooish leeda dehn push wahn man nayhn alegzanda op da front fi eksplayn weh di hapm
6318,ACT,19,BZJ,dehn midi hala tel ahn weh fi seh
6319,ACT,19,BZJ,ih put op ih han fi sailens ahn oapm ih mowt fi staat eksplayn
6320,ACT,19,BZJ,bot wen di krowd fain owt dat hihn da wahn joo aala dehn staat tu hala tugeda seh daiyana a efisos da di graytis dehn kip dis op fi too owaz
6321,ACT,19,BZJ,at laas di siti klerk kuda mi kwaiyet dehn dong ahn soh taak tu dehn
6322,ACT,19,BZJ,ih seh unu peepl a efisos evribadi noa seh dat di siti a efisos da di senta fi di grayt daiyana bikaa da yasoh fi shee stachu mi faal dong fahn hevn
6323,ACT,19,BZJ,nobadi kyaahn seh dat da noh chroo
6324,ACT,19,BZJ,soh den unu mos kyaam dong ahn noh du notn schupid
6325,ACT,19,BZJ,dehnya man weh unu bring noh gilti a notn bad
6326,ACT,19,BZJ,dehn noh seh notn bad bowt di gaadis ahn dehn neva teef notn fahn ih templ
6327,ACT,19,BZJ,if dimeechriyos ahn di ada werka dehn gat eniting gens dehn mek dehn kehr dehn kays da koat dat da weh di koat dehdeh fa
6328,ACT,19,BZJ,ahn if unu ga ada komplaynt gens dehn dehn ku setl dehndeh da di regyula leegal sitizn meetn
6329,ACT,19,BZJ,bikaaz if wi noh ga no gud reezn fi weh hapm tudeh di roaman govament ku kaal wi op fi kaaz di raiyat
6330,ACT,19,BZJ,afta ih don seh dis di siti klerk dismis di meetn
6331,ACT,20,BZJ,afta di raiyat don ahn tingz get bak kyaam paal sen fi di bileeva dehn
6332,ACT,20,BZJ,ih tel dehn ting fi inkorij dehn ahn tel dehn gudbai ahn den ih lef ahn gaahn da masidoanya
6333,ACT,20,BZJ,az ih paas chroo di difrent siti dehn ih wuda stap ahn gi di peepl dehn lata inkorijment
6334,ACT,20,BZJ,den ih stap aaf da grees fi chree monts ahn ih midi geh redi fi sayl da siriya wen ih fain owt seh di jooz dehn midi plan fi kil ahn soh paal disaid fi goh bak chroo masidoanya
6335,ACT,20,BZJ,dehnya da di man dehn weh midi chravl wid paal sopata weh dami piros fahn bereeya son ahn aristaakos ahn sekundos fahn tesalonaika
6336,ACT,20,BZJ,den yu mi ga gaiyos fahn derbi ahn tichikos ahn chrofimos fahn aysha ahn den timoti
6337,ACT,20,BZJ,dehn gaahn hed ahn wayt fi wee da chroawaz
6338,ACT,20,BZJ,den wi sayl fahn filipai afta di paasoava selibrayshan ahn faiv dayz layta wi meet op wid di ada wan dehn da chroawaz wehpaa wi spen wahn week
6339,ACT,20,BZJ,di satideh eevnin wi mi get tugeda fi eet ahn fi selibrayt kamyoonyan
6340,ACT,20,BZJ,paal midi preech ahn bikaa ih midi plan fi lef di neks day ih preech lang til afta midnait
6341,ACT,20,BZJ,di opstayz room wehpaa wi midi meet mi lait op wid lata lamp
6342,ACT,20,BZJ,wahn yong man weh nayhn yootikos midi sidong pahn di winda sil
6343,ACT,20,BZJ,paal midi taak ahn taak ahn yootikos midi geh sleepiya ahn sleepiya til ih faal song asleep ahn jrap chroo di winda fahn di terd stoari tu di grong
6344,ACT,20,BZJ,wen dehn pik ahn op ih mi don ded
6345,ACT,20,BZJ,bot paal kohn dong ahn chroa ihself pan ahn ahn hog ahn op
6346,ACT,20,BZJ,ih tel dehn seh noh wori di bwai alaiv
6347,ACT,20,BZJ,den ih gaahn bak opstayz gaahn eet ahn selibrayt kamyoonyan wid dehn
6348,ACT,20,BZJ,afta dat paal taak tu dehn til maanin wen di son rayz ahn den ih lef
6349,ACT,20,BZJ,az fi di bwai dehn kuda mi kehr ahn hoahn alaiv soh dehn mi reeli feel gud bowt dat
6350,ACT,20,BZJ,paal mi araynj seh dat wee wuda goh bai ship tu asos wail hihn goh bai road ahn jain op wid wi deh
6351,ACT,20,BZJ,soh wen wi meet ahn da asos ih kohn pahn boad di ship wid wi ahn wi sayl fi mitileen
6352,ACT,20,BZJ,di neks day wi set sayl ahn wi reech kraas fahn kyos
6353,ACT,20,BZJ,di day afta dat wi reech samos ahn wan day layta wi reech maileetos
6354,ACT,20,BZJ,paal mi disaid seh dat ih noh wahn stap da efisos bikaa ih neva waahn spen no taim da aysha
6355,ACT,20,BZJ,ih midi hori fi geh da jeroosalem if pasabl in taim fi di selibrayshan a pentikaas
6356,ACT,20,BZJ,bot wen ih lan da maileetos ih disaid seh fi sen wahn mesij tu di cherch elda dehn da efisos fi kohn dong da di boat kohn meet wid ahn wen ih lan deh
6357,ACT,20,BZJ,wen dehn reech ih tel dehn seh unu noa seh dat fahn di fos day ah set fut eena aysha how ai mi stan
6358,ACT,20,BZJ,ah mi du di laad werk homblwan ahn wid tyaaz eevn doa ah gaahn chroo lata chraiyalz ahn testin wid dehn jooz weh midi nak hed tugeda gens mi aal di taim
6359,ACT,20,BZJ,unu noa seh dat ai neva frayd fi preech eniting weh wuda mi help unu
6360,ACT,20,BZJ,ah neva frayd fi teech unu eena poblik ner goh fahn hows tu hows
6361,ACT,20,BZJ,ah mi ga wan mesij fi di jooz dehn ahn fi di greek dehndat dehn mos ton fahn dehn sin dehn ahn ton tu gaad ahn put dehn fayt eena di laad jeezas
6362,ACT,20,BZJ,ahn now di hoali spirit tel mi seh dat ah fi goh da jeroosalem eevn doa ah noh noa weh wahn hapm tu mi deh
6363,ACT,20,BZJ,di hoali spirit oanli tel mi seh dat jayl ahn sofarin wahn fala mi da evri siti
6364,ACT,20,BZJ,bot fi mee laif noh wot notn if ah noh yooz it fi du di werk weh di laad jeezas gi mi fi dudat da fi tel evribadi di gud nyooz bowt di grays a gaad
6365,ACT,20,BZJ,ahn now ah noa seh dat non a unu weh ah gaahn bowt di preech tu bowt gaad kingdom wahn si mi fays agen
6366,ACT,20,BZJ,mek ah mek it playn seh dat if eni a unu en op da hel da noh sayka mee bikaaz ah mi mek shoar dat ah preech di mesij weh gaad gi mi tu unu
6367,ACT,20,BZJ,now unu hafu deh pahn unu gyaad ahn mek shoar dat unu tek kayr a unuself ahn di flak weh di hoali spirit put unu az shepad oava
6368,ACT,20,BZJ,dis flak da di cherch weh gaad bai wid fi hihn oan blod
6369,ACT,20,BZJ,ah noa seh dat az soon az ah ton mi bak faals teechaz wahn kom een fi di kil laik wail wulf
6370,ACT,20,BZJ,ih wahn kohn tu di paint weh yu wahn ga dehn wan rait fahn monks unu weh wahn chaynj op di chroot fi chrai win di bileeva dehn pahn fi dehn said
6371,ACT,20,BZJ,soh deh pahn unu gyaad az unu memba how nait ahn day fi chree yaaz ah teech unu ahn shed tyaaz oava evri wan a unu
6372,ACT,20,BZJ,now ah di put unu eena gaad han
6373,ACT,20,BZJ,unu noh faget di mesij bowt fi hihn grays dis mesij wahn bil op unu fayt ahn gi unu aala weh bilangz tu unu sayka weh unu da gaad peepl dehn
6374,ACT,20,BZJ,ah waahn rimain unu seh dat ai mi neva red aiy wen ih kohn tu moni ahn kloaz
6375,ACT,20,BZJ,unu unuself noa seh dat dehnya han yoostu werk haad fi tek kayr a mi needz ahn fi tek kayr a dehn wan weh mi deh wid mi tu
6376,ACT,20,BZJ,eena evriting weh ah mi du ah lef wahn egzampl fi unu fala dat unu fi tek kayr a dehn wan weh week bikaa memba seh dat da di laad jeezas ihself mi seh gaad bles yu moa wen yu gi dahn wen yu get
6377,ACT,20,BZJ,wen paal finish seh dis ih neel dong ahn pray wid aala dehn
6378,ACT,20,BZJ,aala dehn staat tu krai az dehn hog ahn op ahn kis ahn gudbai
6379,ACT,20,BZJ,weh mek dehn feel moa sad da wen paal tel dehn dat dehn noh wahn si ih fays agen
6380,ACT,20,BZJ,den dehn tek dehn laas waak wid paal dong tu di ship
6381,ACT,21,BZJ,at laas wi manij fi tayr wiself fahn dehn ahn wi sayl schrayt fi di ailan a kos
6382,ACT,21,BZJ,di neks day wi reech roadz ahn fahn deh wi gaan aan tu pataara
6383,ACT,21,BZJ,dehsoh wi fain wahn ship weh mi gwehn da foneesha soh wi gaahn boad ahn set sayl fi deh
6384,ACT,21,BZJ,pahn wi way tu taiya wi paas di ailan weh nayhn saipros pahn wi lef
6385,ACT,21,BZJ,wen wi reech taiya weh deh eena siriya di ship stap deh fi anload
6386,ACT,21,BZJ,dehsoh wi fain sohn loakal bileeva ahn stay wid dehn fi wan week
6387,ACT,21,BZJ,dehn waan paal dat di hoali spirit tel dehn seh dat ih noh fi goh da jeroosalem
6388,ACT,21,BZJ,bot wen di taim mi kohn fi boad di ship agen wi lef ahn kantinyu wi jerni
6389,ACT,21,BZJ,aala di bileeva dehn lang wid dehn waif ahn pikni kohn si wi aaf
6390,ACT,21,BZJ,dehn waak lang wid wi til wi get owta di siti
6391,ACT,21,BZJ,bifoa wi lef wi pray wid dehn rait deh pahn di beech
6392,ACT,21,BZJ,afta wi seh gudbai wi boad di ship ahn den dehn gaahn hoahn
6393,ACT,21,BZJ,wi kantinyu wi jerni fahn taiya ahn gaahn shoa da toalamays wehpaa wi greet di bileeva dehn ahn stay wid dehn fi wan day
6394,ACT,21,BZJ,di neks day wi lef ahn den wi reech seezareeya
6395,ACT,21,BZJ,dehsoh wi stay da filip weh da di evanjilis ahn hihn dami wan a di sebm deekan dehn
6396,ACT,21,BZJ,hihn mi ga foa daata weh neva marid ahn weh mi ga di gif a prafesi
6397,ACT,21,BZJ,wi mi dehdeh fi sevral dayz wen wahn prafit weh nayhn agabos kohn deh fahn judeeya
6398,ACT,21,BZJ,hihn kohn tu wi ahn ih tek paal belt ahn tai op fi hihn oan han ahn fut wid it
6399,ACT,21,BZJ,den ih seh dis da weh di hoali spirit seh dis da di sayhn way how di jooz dehn da jeroosalem wahn tai op di oana a dis belt ahn han ahn oava tu di peepl dehn weh da noh joo
6400,ACT,21,BZJ,wen wi yehr dis aala wi weh di chravl wid paal plos di loakal bileeva dehn bayg paal noh fi goh da jeroosalem
6401,ACT,21,BZJ,bot paal ansa seh da wai unu di baal ahn di chrai brok mi haat
6402,ACT,21,BZJ,ai redi noh oanli fi dehn tai mi op bot fi ded fi di laad da jeroosalem if ah haftu
6403,ACT,21,BZJ,wen wi si dat wi kudn chaynj ih main wi giv op ahn seh if da di laad wil wel mek ih bee soh
6404,ACT,21,BZJ,afta dis wi geh redi ahn pak op wi ting dehn ahn gaahn da jeroosalem
6405,ACT,21,BZJ,som a di disaipl dehn fahn seezareeya mi kohn wid wi ahn dehn kehr wi da dis man hows weh mi nayhn nayson
6406,ACT,21,BZJ,hihn dami fahn saipros ahn dami wahn bileeva fahn di erli dayz
6407,ACT,21,BZJ,di bileeva dehn da jeroosalem gi wi wahn waam welkom wen wi reech deh
6408,ACT,21,BZJ,di neks day paal ahn aala wi gaahn gaahn si jaymz
6409,ACT,21,BZJ,aala di elda dehn mi dehdeh
6410,ACT,21,BZJ,paal hayl dehn ahn den ih tel dehn evriting eena deetayl weh gaad mi du chroo hihn monks di peepl dehn weh da noh joo
6411,ACT,21,BZJ,wen dehn yehr aala dehn ting deh dehn prayz di laad bot dehn seh tu paal mi brada yu si how lata lata jooz bileev ahn aala dehn oanli schrik wen ih kohn tu kip moaziz laa
6412,ACT,21,BZJ,dehn yehr seh dat yoo di teech aala di jooz dehn weh liv monks peepl weh da noh joo dat dehn noh hafu du weh moaziz seh laik serkomsaiz dehn pikni ner fala fi wee kostom dehn
6413,ACT,21,BZJ,soh da weh wi wahn du bowt dis
6414,ACT,21,BZJ,dehn wahn definaytli yehr seh dat yu kohn
6415,ACT,21,BZJ,soh du weh wi tel yu
6416,ACT,21,BZJ,yu ga foa man weh mek wahn vow tu gaad
6417,ACT,21,BZJ,goh lang wid dehn ahn jain eena dehn washin serimoni ahn pay fi dehn soh dat dehn ku shayv dehn hed
6418,ACT,21,BZJ,den evribadi wahn noa seh dat di stoari dehn weh dehn yehr bowt yoo da noh chroo bikaa yu di kip di laa stil
6419,ACT,21,BZJ,now kansaanin dehn bileeva dehn weh da noh joo wi mi don rait dehn dat dehn noh hafu fala fi wee kostom dehn bot dehn mos kip dehnya rool dehn noh fi eet no food weh mi aafa tu aidal dehn noh fi eet blod ner no meet weh kohn fahn animal weh mi schrangl ahn wahn man noh fi ga seks wid wahn uman if ih noh marid tu ahn
6420,ACT,21,BZJ,di neks day paal gaahn wid di man dehn ahn gaahn chroo di washin serimoni lang wid dehn
6421,ACT,21,BZJ,den ih gaan eena di templ fi mek evribadi noa seh dat afta dis sebm dayz a washin finish ih mi wahn aafa sakrifais fi eech wan a di foa man dehn
6422,ACT,21,BZJ,bot bifoa di sebm dayz kuda mi don sohn jooz fahn aysha si paal eena di templ
6423,ACT,21,BZJ,dehn ster op wahn hoal krowd gens ahn ahn dehn hoal ahn dong
6424,ACT,21,BZJ,den dehn staat tu hala seh aala unu man weh da joo kohn help wi dis da di man weh di goh rong di teech evribadi gens fi wee peepl dehn ahn gens fi wee laa ahn gens dis templ
6425,ACT,21,BZJ,noh oanli dat bot ih faysi inof fi bring sohn peepl weh da noh joo eena di templ ahn bring shaym pahn dis hoali plays
6426,ACT,21,BZJ,yu si dehn mi si chrofimos weh dami fahn efisos lang wid paal erliya soh dehn mi tink seh dat dis man mi gaan eena di templ wid paal wel di hoal siti mi ton opsaid dong
6427,ACT,21,BZJ,peepl kohn di ron fahn aal said
6428,ACT,21,BZJ,dehn grab paal ahn jreg ahn owta di templ ahn dehn shet di gayt kwikwan baka dehn
6429,ACT,21,BZJ,dehn wuda mi kil paal if werd neva reech di ayz a di komanda a di roaman aami da jeroosalem dat raiyat midi staat
6430,ACT,21,BZJ,faas faaswan ih aada owt sohn soalja ahn aafisa ahn chaaj dong pahn di krowd
6431,ACT,21,BZJ,wen di krowd si di soalja dehn dehn stap beet paal
6432,ACT,21,BZJ,di komanda kohn ahn ares paal ahn tel ih soalja dehn fi tai ahn op wid too chayn
6433,ACT,21,BZJ,den ih aks di peepl dehn da hoo paal ahn da weh ih du
6434,ACT,21,BZJ,sohn hala wan ting ahn sohn hala sohnting els
6435,ACT,21,BZJ,di komanda kudn mek no sens owta weh dehn midi seh soh ih aada ih soalja dehn fi kehr paal da di baraks
6436,ACT,21,BZJ,wen paal reech di step di peepl dehn midi rayl op ahn goh aan soh bad dat di soalja dehn mi hafu hais paal pahn dehn shoalda fi kehr ahn chroo di krowd
6437,ACT,21,BZJ,di krowd fala dehn di hala kil ahn kil ahn jos az di soalja dehn mi wahn kehr paal eena di baraks paal aks di komanda ah ku tel yu sohnting
6438,ACT,21,BZJ,ih tel paal ah neva noa yu ku taak greek
6439,ACT,21,BZJ,yoo da noh di eejipshan weh mi ster op chrobl gens di govament sohn yaaz bak ahn kehr foa towzn teroris wid ahn eena di dezert
6440,ACT,21,BZJ,paal ansa ahn seh no mee da wahn joo an ai da wahn sitizn a taasos eena silisya weh da wahn impoatant siti
6441,ACT,21,BZJ,ah di aks yu permishan fi taak tu di peepl dehn
6442,ACT,21,BZJ,di man gi paal permishan ahn paal stan op pahn di tap step
6443,ACT,21,BZJ,paal hoal op ih han fi di peepl dehn geh kwaiyet
6444,ACT,21,BZJ,di peepl geh kwaiyet ahn den ih taak tu dehn eena fi dehn jooish langwij
6445,ACT,22,BZJ,paal seh mi felo jooz yong ahn oal lisn mek ah eksplayn weh hapm wen di krowd yehr paal di taak eena fi dehn langwij dehn geh moa kwaiyet
6446,ACT,22,BZJ,den paal kantinyu fi seh ai da wahn joo weh baan da di siti a taasos weh deh eena di konchri a silisya
6447,ACT,22,BZJ,ah rayz op eena dis siti
6448,ACT,22,BZJ,ai dami wan a gamalyel styoodent dehn an ah mi wel ejukaytid eena evri singl laa a fi wee ansesta dehn
6449,ACT,22,BZJ,in fak ai mi az pashnayt wen ih kohn tu obay gaad az eni a unu ya tudeh
6450,ACT,22,BZJ,ai doz gi di peepl dehn weh fala di way a di laad jeezas haad taim soh moch dat ah eevn geh som a dehn kil
6451,ACT,22,BZJ,ah yoostu ares man ahn uman alaik ahn put dehn eena jayl
6452,ACT,22,BZJ,yu ku aks di cheef prees er enibadi weh eena di kongsl a leedaz ahn dehn wahn tel yu dat dat da chroo
6453,ACT,22,BZJ,dehn mi eevn gi mi sohn leta soh dat ah ku kehr dehn tu di jooish kongsl da damaskos soh ah ku ares peepl deh ahn bring dehn bak da jeroosalem mek dehn ponish dehn
6454,ACT,22,BZJ,bot ih soh hapm dat wahn day wen ah mi gwehn da damaskos sodnwan wahn brait brait lait flash rong mi fahn hevn dis dami rong midday
6455,ACT,22,BZJ,ah jrap da grong an ah yehr wahn vais seh tu mi saal saal da wai yoo di persikyoot mi
6456,ACT,22,BZJ,an ah ansa seh da hoo yoo laad
6457,ACT,22,BZJ,den hihn ansa seh ai da jeezas fahn nazaret di wan weh yoo di persikyoot
6458,ACT,22,BZJ,di peepl dehn weh mi deh wid mi mi si di lait bot dehn neva yehr weh ih midi seh tu mi
6459,ACT,22,BZJ,den ai seh weh ai fi du laad
6460,ACT,22,BZJ,di laad ansa mi seh get op ahn goh da damaskos
6461,ACT,22,BZJ,dehsoh yu wahn laan weh aal yu fi du fi mi
6462,ACT,22,BZJ,di lait mi soh brait dat ih blain mi an ah kudn si weh ah mi gwehn soh di man dehn weh mi deh wid mi mi hafu hoal mi han ahn leed mi da damaskos
6463,ACT,22,BZJ,wen ah reech damaskos wahn man weh nayhn ananaiyas kohn kohn si mi
6464,ACT,22,BZJ,hihn mi schrik wen ih kohn tu kip di laa ahn soh di jooz dehn doz rispek ahn
6465,ACT,22,BZJ,wel hihn kohn tu mi ahn seh brada saal geh bak yu sait
6466,ACT,22,BZJ,sayhn sayhn taim ah luk op an ah kuda mi si ahn
6467,ACT,22,BZJ,den ananaiyas eksplayn tu mi seh di gaad a mi ansesta dehn pik yoo fi noa fi hihn wil ahn fi si di raichos wan ahn fi yehr di veri werd dehn fahn ih mowt
6468,ACT,22,BZJ,yoo wahn bee fi hihn witnis fi goh aal bowt ahn tel evribadi weh yu si ahn yehr
6469,ACT,22,BZJ,soh weh yu di wayt fa
6470,ACT,22,BZJ,get op ahn goh geh baptaiz ahn kaal pahn di laad fi wash weh yu sin dehn
6471,ACT,22,BZJ,afta ah gaahn bak da jeroosalem ah gaahn da di templ fi pray
6472,ACT,22,BZJ,wailz ah midi pray ah si wahn vizhan
6473,ACT,22,BZJ,ah si di laad di seh tu mi hori op ahn get owta jeroosalem faas kaaz di peepl dehn noh wahn lisn tu weh yu ga fi seh bowt mi
6474,ACT,22,BZJ,ahn den ah seh bot laad dehn wahn lisn kaaz dehn mi noa seh dat ai neva yoostu joak wen ih kohn tu ares ahn lak op ahn beet op dehn wan weh yoostu bileev eena yoo
6475,ACT,22,BZJ,ahn wen dehn midi merda steeven hoo yoostu preech bowt yu mee midi stan op rait deh di agree wid dehn an ah eevn midi hoal di kloaz fi dehn wan weh midi stoan ahn
6476,ACT,22,BZJ,bot di laad seh tu mi lef jeroosalem rait now ahn goh
6477,ACT,22,BZJ,ah di sen yu faar fahn ya tu di peepl dehn weh da noh joo
6478,ACT,22,BZJ,di krowd midi lisn tu paal gud gudwan til ih seh dat ih gwehn da di peepl dehn weh da noh joo
6479,ACT,22,BZJ,wel da den dehn staat hala seh kil ahn hihn noh fit fi liv pahn ert
6480,ACT,22,BZJ,kil ahn soh dehn di hala soh dehn di haal aaf dehn koat ahn chroa dos eena di ayaa
6481,ACT,22,BZJ,dat da wen di komanda aada di soalja dehn fi kehr paal eena di baraks soh dat dehn ku beet ahn ahn soh fain owt da weh dehn ga gens ahn
6482,ACT,22,BZJ,wail di soalja dehn midi tai op paal fi beet ahn paal aks wan a di aafisa dehn weh midi stan op kloas tu ahn tel mi ih leegal fi beet wahn roaman sitizn bifoa unu chrai ahn da koat
6483,ACT,22,BZJ,wen di aafisa yehr dis ih hori gaahn da di komanda ahn seh da weh yoo di du
6484,ACT,22,BZJ,dis man da wahn roaman sitizn
6485,ACT,22,BZJ,di komanda gaahn schrayt da paal ahn aks ahn seh tel mi yoo da wahn roaman sitizn
6486,ACT,22,BZJ,paal tel ahn seh yes ai da wahn roaman sitizn
6487,ACT,22,BZJ,di komanda seh wel ai mi pay wahn lata moni fi bee wahn roaman sitizn
6488,ACT,22,BZJ,bot paal tel ahn seh ai baan wahn roaman sitizn
6489,ACT,22,BZJ,di man dehn weh mi wahn beet paal ahn kweschan ahn bak aaf sayhn taim
6490,ACT,22,BZJ,di komanda ihself mi fraitn wen ih riyalaiz seh dat ih put wahn roaman sitizn eena chaynz
6491,ACT,22,BZJ,now di komanda mi reeli waahn noa fi sertn da wai di jooz dehn mi deh afta paal
6492,ACT,22,BZJ,soh ih tek aaf di chayn dehn ahn ih aada di cheef prees dehn ahn di hoal kongsl fi kohn tugeda
6493,ACT,22,BZJ,den ih bring paal fronta dehn
6494,ACT,23,BZJ,paal luk schrayt pahn di memba dehn a di kongsl ahn seh brejrin op tu dis day ah liv mi laif wid wahn klyaa kanshans fronta gaad
6495,ACT,23,BZJ,den ananaiyas weh dami di hai prees tel sohn man weh mi deh neks tu paal fi lik ahn eena ih mowt
6496,ACT,23,BZJ,wen paal yehr dat ih seh da mee yu wahn lik
6497,ACT,23,BZJ,gaad wahn lik yoo dong yu hipokrit
6498,ACT,23,BZJ,yu da jos laik dehn waitwash waal
6499,ACT,23,BZJ,yu wahn joj mee wid di laa bot yoo yuself di brok di laa wen yu di luk fi slap mi
6500,ACT,23,BZJ,dehn wan weh midi stan op deh seh da how dayr yoo
6501,ACT,23,BZJ,yoo kyaahn di taak laik dat ahn insolt di hai prees weh gaad put deh
6502,ACT,23,BZJ,paal seh brejrin ai neva noa dat hihn dami di hai prees
6503,ACT,23,BZJ,ah hafu admit dat di skripcha doo seh yu noh fi taak bad bowt yu leeda
6504,ACT,23,BZJ,bai dis taim paal riyalaiz dat som a di man dehn dami sadyusee ahn sohn dami farisee
6505,ACT,23,BZJ,soh ih hala seh brejrin ai da wahn farisee ahn di son a wahn farisee
6506,ACT,23,BZJ,dehn haal mi eena dis koat bikaaz ah bileev dat wan day di ded wahn rayz op bak tu laif
6507,ACT,23,BZJ,wel wen paal seh dat aagyument brok owt bitween di farisee dehn pahn wan said ahn di sadyusee dehn pahn di ada said
6508,ACT,23,BZJ,yu si di sadyusee dehn seh dat wen sohnbadi don ded dehn noh wahn kohn bak tu laif agen
6509,ACT,23,BZJ,ahn dehn noh bileev eena aynjel ner spirit needa
6510,ACT,23,BZJ,bot di farisee dehn bileev eena aala dat
6511,ACT,23,BZJ,soh big komoashan mi deh
6512,ACT,23,BZJ,som a di teecha a di laa weh bilangz tu di farisee paati dehn geh hat ahn jomp op di seh wee noh fain notn rang wid dis man
6513,ACT,23,BZJ,sopoaz dat da wahn spirit er wahn aynjel di taak tu hihn
6514,ACT,23,BZJ,wel di kwaaril geh hata ahn hata soh di komanda disaid fi du sohnting bikaa ih mi frayd seh dat dehn mi wahn tayr paal tu peesiz
6515,ACT,23,BZJ,ih aada di soalja dehn fi get paal owta deh ahn kehr ahn bak da di soalja baraks
6516,ACT,23,BZJ,da nait di laad kohn tu paal ahn seh noh giv op paal
6517,ACT,23,BZJ,sayhn way how yu witnis bowt mi ya da jeroosalem da di sayhn way yu wahn hafu witnis bowt mi da roam
6518,ACT,23,BZJ,di neks maanin sohn jooz kohn tugeda ahn dehn mek wahn vow seh dat dehn noh wahn eet notn ner jrink notn til dehn kil paal
6519,ACT,23,BZJ,da mi oava faati a dehn weh mek dis vow
6520,ACT,23,BZJ,aala dehn kohn tugeda ahn gaahn fronta di cheef prees dehn ahn di ada jooish leeda dehn ahn tel dehn seh wee vow monks wiself dat wi noh wahn eet notn ahn wi noh wahn jrink notn til wi don kil paal
6521,ACT,23,BZJ,soh weh yu ku du da priten seh yu waahn fain owt moa fahn paal bowt dis hoal mata soh mek unu ahn di kongsl aks di komanda fi bring ahn bak soh unu ku kweschan ahn
6522,ACT,23,BZJ,den bifoa ih eevn kohn fronta unu wee wahn kil ahn
6523,ACT,23,BZJ,bot paal nevyoo yehr bowt di plan ahn sayhn taim hihn gaahn da di baraks gaahn tel paal
6524,ACT,23,BZJ,paal kaal wan a di aafisa dehn ahn tel ahn seh kehr dis yong man da di komanda
6525,ACT,23,BZJ,ih ga sohnting impoatant fi tel ahn
6526,ACT,23,BZJ,soh di aafisa kehr ahn tu di komanda ahn eksplayn seh di prizna weh nayhn paal aks mi fi kehr dis yong man tu yu kaa ih ga sohnting fi tel yu
6527,ACT,23,BZJ,di komanda kehr di bwai wan said soh nobadi ku yehr ahn ih aks ahn seh da weh yu waahn tel mi
6528,ACT,23,BZJ,paal nevyoo tel ahn seh sa sohn jooz wahn aks yu fi bring paal da di kongsl tumaaro ahn dehn wahn priten seh dehn waahn aks ahn sohn kweschan fi geh moa infamayshan
6529,ACT,23,BZJ,bot pleez noh bileev weh dehn seh kaa moa dan faati man wahn di haid lang di way fi jomp pan ahn ahn kil ahn
6530,ACT,23,BZJ,aala dehn mi mek wahn vow seh dat dehn noh wahn eet notn ner jrink notn til dehn kil paal
6531,ACT,23,BZJ,dehn don gat evriting set dehn oanli di wayt fi di goaahed fahn yoo
6532,ACT,23,BZJ,bifoa di komanda sen weh di yong man ih waan ahn seh noh mek nobadi noa seh yu tel mi dis
6533,ACT,23,BZJ,soh now di komanda kaal too a ih aafisa ahn tel dehn seh get tugeda too honjrid soalja fi goh da seezareeya ahn semti man pahn haas ahn too honjrid soalja wid spyaa weh wahn chravl pahn fut
6534,ACT,23,BZJ,ah waahn dehn redi fi maach bai nain aklak tunait
6535,ACT,23,BZJ,paal wahn need sohn haas tu fi chravl pan
6536,ACT,23,BZJ,ah waahn yu kehr ahn sayfwan tu feeliks di govna
6537,ACT,23,BZJ,soh di komanda rait wahn leta laik dis fahn klaadiyos lisyas tu yu ekselensi di govna feeliks greetinz
6538,ACT,23,BZJ,dis man mi geh arestid bai sohn jooz weh mi wahn kil ahn bot sayhn taim ai kohn wid mi soalja dehn ahn reskyu ahn kaa ah mi laan seh dat hihn dami wahn roaman sitizn
6539,ACT,23,BZJ,afta dat ah kehr ahn fronta dehn kongsl fi chrai fain owt da weh ih mi du
6540,ACT,23,BZJ,ah soon fain owt seh dat da mi sohnting fi du wid fi dehn rilijos laa dehn
6541,ACT,23,BZJ,da mi notn weh mi dizerv det ner lak op
6542,ACT,23,BZJ,bot layta now sohnbadi kohn tel mi bowt wahn plan fi kil ahn
6543,ACT,23,BZJ,rait away ah sen ahn tu yoo
6544,ACT,23,BZJ,ah don tel dehn dat wateva chaaj dehn ga gens ahn fi mek dehn bring it tu yoo
6545,ACT,23,BZJ,pleez tek chaaj a dis mata
6546,ACT,23,BZJ,soh da nait di soalja dehn kehr paal da di siti a antipachris az dehn mi aada dehn fi du
6547,ACT,23,BZJ,den di soalja dehn weh mi deh pahn fut ton bak ahn gaahn bak da di baraks da jeroosalem wailz di soalja dehn pahn haas kehr paal da seezareeya
6548,ACT,23,BZJ,wen dehn reech seezareeya dehn kehr paal ahn di leta schrayt tu govna feeliks
6549,ACT,23,BZJ,hihn reed it ahn den ih aks paal da weh konchri hihn kohn fram
6550,ACT,23,BZJ,paal ansa ahn seh silisya
6551,ACT,23,BZJ,den di govna seh wel ah wahn yehr yu kays az soon az dehn wan weh ga di kays gens yu kohn
6552,ACT,23,BZJ,den di govna aada dat dehn lak op paal eena di prizn da herod palis
6553,ACT,24,BZJ,faiv dayz layta ananaiyas weh da di hai prees gaahn dong da seezareeya lang wid som a di jooish leeda dehn ahn wahn laaya weh nayhn tertilos fi lay owt dehn kays gens paal fronta di govna
6554,ACT,24,BZJ,dehn bring een paal ahn tertilos staat ih kays gens ahn
6555,ACT,24,BZJ,dis da weh ih seh anarabl feeliks anda fi yoo waiz rool wi nayshan ga pees fi wahn lang taim now ahn yu mek lata chaynj fi di beta
6556,ACT,24,BZJ,aala wi evriway reeli graytful fi aal weh yu du fi wi
6557,ACT,24,BZJ,now ah noh waahn bada yu bot jos ga lee payshens wid wi ahn lisn tu mi fi wahn fyoo minits
6558,ACT,24,BZJ,dis man ya da wahn chroblmayka ahn ih reeli laik ster op faiya monks di jooz dehn aal oava di werl
6559,ACT,24,BZJ,hihn da di ringleeda fi wahn rilijos paati weh nayhn di nazareen dehn
6560,ACT,24,BZJ,hihn eevn chrai fi disrispek fi wee templ ahn soh wi ares ahn ahn wi waahn chrai ahn fi brok wi laa
6561,ACT,24,BZJ,bot sayhn taim di komanda lisyas hihn kohn ahn manhandl ahn fahn wee
6562,ACT,24,BZJ,den ih aada dat dehn wan weh akyooz ahn mos kohn fronta yoo yu wahn fain owt dat dehn ting ya weh ah di seh da chroo wen yu kweschan ahn yuself
6563,ACT,24,BZJ,di ada jooz dehn weh mi dehdeh staat jain een seh da chroo weh ih di seh
6564,ACT,24,BZJ,den di govna nad tu paal fi mek ih noa dat da mi fi hihn tern fi taak now
6565,ACT,24,BZJ,soh paal staat
6566,ACT,24,BZJ,ih seh ah noa sa dat yoo da wahn joj oava dis nayshan fi lata yaaz soh ah stan op fronta yu hapi fi lay owt mi kays tu yu
6567,ACT,24,BZJ,yu ku fain owt eeziwan dat da oanli twelv dayz sins ai deh ya da jeroosalem di wership da di templ
6568,ACT,24,BZJ,ah neva aagyu wid nobadi da di templ
6569,ACT,24,BZJ,ah neva ster op no chrobl fi mek peepl waahn raiyat eena di jooish meetn plays ner pahn schreet
6570,ACT,24,BZJ,no way dehn man ya kuda proov di ting dehn weh dehn seh mee du
6571,ACT,24,BZJ,ah hafu tel yu doh dat da chroo seh dat ai fala di way a di laad jeezas weh dehn seh da wahn rang way
6572,ACT,24,BZJ,ah mos tel yu seh tu dat ai wership di gaad a fi wee ansesta dehn an ai schrangli bileev di laa ahn aal weh di prafit dehn rait
6573,ACT,24,BZJ,ai ga fi mee hoap ahn kanfidens eena gaad jos laik dehn man ya dat wan day gaad wahn rayz op di raichos ahn di wikid
6574,ACT,24,BZJ,bikaaz a dis ai aalwayz chrai mi bes fi kip wahn klyaa kanshans wid gaad ahn man eena evriting weh ah du
6575,ACT,24,BZJ,ah mi gaahn weh fi kwait a fyoo yaaz an ah kohn bak da jeroosalem now fi bring moni fi help mi jooish peepl dehn ahn fi aafa sakrifais tu gaad
6576,ACT,24,BZJ,da mi wail ah midi goh chroo di serimoni fi mek miself kleen fronta gaad dat dehn wan weh gat it gens mi kohn ster op chrobl
6577,ACT,24,BZJ,no krowd neva deh rong mee wosa no raiyat
6578,ACT,24,BZJ,da sohn jooz fahn aysha weh staat di hoal ting ahn fi si dat dehn noh deh ya tudeh fi seh da weh dehn ga gens mee
6579,ACT,24,BZJ,wel ah sopoaz dehn wan weh deh ya kuda seh da weh kraim di jooish kongsl fain mee gilti a
6580,ACT,24,BZJ,di oanli ting weh ah ku tink bowt dat maybi dehn kuda seh ah mi gilti a da wen ah mi stan op fronta dehn ahn hala seh ah deh pahn chraiyal fronta unu tudeh bikaa ah bileev seh dat gaad wahn mek dehn peepl weh ded kohn bak tu laif agen den feeliks doa ih mi noa evriting bowt di way a di laad jeezas neva waahn mek wahn disizhan sayhn taim soh ih disaid fi ajern di kays
6581,ACT,24,BZJ,ih seh unu wayt til komanda lisyas kohn den ah wahn disaid di kays
6582,ACT,24,BZJ,feeliks aada di aafisa weh mi in chaaj fi kip paal anda gyaad bot gi ahn sohn freedom soh dat ih fren dehn ku kohn vizit ahn ahn soh tek kayr a ahn
6583,ACT,24,BZJ,sohn dayz layta feeliks kohn wid ih waif jrusila weh dami wahn joo
6584,ACT,24,BZJ,ih sen fi paal fi kohn taak tu dehn bowt ih fayt eena krais jeezas
6585,ACT,24,BZJ,hihn ahn ih waif lisn gud
6586,ACT,24,BZJ,paal reezn wid dehn bowt raichosnis ahn selfkanchroal ahn jojment weh wahn kohn
6587,ACT,24,BZJ,wen feeliks yehr aala dis ih geh fraitn
6588,ACT,24,BZJ,soh ih seh dat da inof fi rait now
6589,ACT,24,BZJ,yu ku goh
6590,ACT,24,BZJ,wen ah ga taim agen ah wahn sen fi yu
6591,ACT,24,BZJ,now feeliks midi hoap seh dat paal wuda braib ahn wid moni fi let ahn goh soh ih staat tu sen far ahn moa ahn moa fi taak tu ahn
6592,ACT,24,BZJ,hoal a too yaaz paas laik dis ahn den wahn nyoo man tek oava fahn feeliks nayhn porsyos festos
6593,ACT,24,BZJ,wen feeliks midi lef ih lef paal rait deh eena prizn bikaa ih mi waahn du di jooz dehn wahn fayva
6594,ACT,25,BZJ,chree dayz afta festos mi deh da seezareeya az di govna ih gaan op da jeroosalem
6595,ACT,25,BZJ,dehsoh di hai prees ahn di jooish leeda dehn meet wid festos ahn staat tel ahn aal weh dehn mi akyooz paal a
6596,ACT,25,BZJ,dehn bayg festos wahn fayva fi sen paal bak da jeroosalem
6597,ACT,25,BZJ,akchwali dehn plan dami fi laywayt paal ahn kil ahn wen dehn bring ahn pahn di way
6598,ACT,25,BZJ,bot festos tel dehn seh dat paal wahn stay rait deh da seezareeya kaa hihn ihself gwehn bak deh direkli
6599,ACT,25,BZJ,soh ih tel dehn seh mek unu leeda dehn goh bak deh wid mi
6600,ACT,25,BZJ,if paal du eniting rang unu ku staat unu kays dong deh
6601,ACT,25,BZJ,festos stay wid dehn ayt er ten dayz ahn den ih gaahn bak da seezareeya
6602,ACT,25,BZJ,di veri neks day ih tek ih plays az joj den ih gi aadaz fi dehn bring een paal
6603,ACT,25,BZJ,di minit paal waak eena di koat room di jooz dehn weh mi kohn dong fahn jeroosalem dehn sorong ahn ahn staat tu akyooz ahn bowt sohn seeryos tingz weh dehn kudn proov
6604,ACT,25,BZJ,paal stan op fi difen ihself ahn seh sa ai noh komit no kraim gens di jooish laa ner di templ ner gens seeza
6605,ACT,25,BZJ,den festos sayka weh hihn mi waahn pleez di jooz dehn aks paal seh yoo wilin fi goh op da jeroosalem ahn stan chraiyal fronta mi deh
6606,ACT,25,BZJ,bot paal ansa seh no sa ai noh don di stan pahn chraiyal fronta seeza koat rait now
6607,ACT,25,BZJ,soh ah noh si wai yu kyaahn chrai mi rait ya
6608,ACT,25,BZJ,yu wel noa seh dat ai noh du di jooz dehn notn
6609,ACT,25,BZJ,if ai du sohnting weh dizerv det ai noh main fi ded
6610,ACT,25,BZJ,bot if ai inosent den needa yoo ner nobadi noh ga no rait fi han mi oava tu dehn
6611,ACT,25,BZJ,mek seeza ihself chrai mi
6612,ACT,25,BZJ,festos taak it oava wid ih advaiza dehn ahn den ih tel paal seh yu aks fi seeza chrai yu soh da seeza yu gwehn tu
6613,ACT,25,BZJ,now sohn taim layta king agripa ahn ih sista bernis kohn kohn hayl festos
6614,ACT,25,BZJ,dehn dehdeh fi sevral dayz ahn joorin da taim festos taak oava paal kays wid di king
6615,ACT,25,BZJ,ih seh wi ga wahn prizna ya weh feeliks lef fi wee ten tu
6616,ACT,25,BZJ,wen ah mi deh da jeroosalem di cheef prees dehn ahn di jooish leeda dehn pres chaajiz gens ahn ahn mi waahn ah sentens ahn tu det
6617,ACT,25,BZJ,wel af koars mee mikays paint owt tu dehn dat wee roamanz noh du ting soh wee noh sentens nobadi widowt yehr dehn kays fos
6618,ACT,25,BZJ,wee hafu mek shoar dat di man geh wahn chaans fi fays ih akyooza dehn ahn difen ihself
6619,ACT,25,BZJ,soh wen di jooz dehn kohn dong ya wid mi fi di kays ah neva ways no taim di veri neks day ah tek mi seet eena di koat ahn aada dehn fi bring een paal
6620,ACT,25,BZJ,wen dehn staat tu chroa dehn chaaj dehn pahn paal da mi notn fi du wid di kaina kraim ai midi ekspek
6621,ACT,25,BZJ,da mi sohnting fi du wid fi dehn rilijan ahn bowt sohnbadi weh nayhn jeezas weh don ded bot weh paal insis seh mi alaiv
6622,ACT,25,BZJ,ah neva noa weh fi du fi get tu di batam a dis hoal ting soh ah aks paal if ih wuda waahn goh op da jeroosalem fi stan chraiyal deh pahn di chaaj dehn gens ahn
6623,ACT,25,BZJ,bot paal seh ih waahn ai kip ahn rait ya da seezareeya til seeza ku disaid weh fi du bowt ahn
6624,ACT,25,BZJ,soh ah aada fi dehn kehr ahn bak da jayl til ah ku araynj fi sen ahn da seeza
6625,ACT,25,BZJ,agripa tel ahn seh yu noa wat ai wuda laik fi yehr di man miself
6626,ACT,25,BZJ,soh festos ansa seh wel yu ku yehr ahn tumaaro
6627,ACT,25,BZJ,soh di neks day agripa ahn bernis mek wahn gran enchrans eena di aditoaryam wid lata shoa
6628,ACT,25,BZJ,aala di big shat dehn ahn di aami aafisa dehn mi dehdeh
6629,ACT,25,BZJ,den festos aada dehn fi bring owt paal
6630,ACT,25,BZJ,festos get op ahn seh king agripa ahn evribadi weh deh ya dis da di man weh di jooz dehn ya ahn dehn wan fahn jeroosalem di hala seh dat dehn waahnt ahn ded
6631,ACT,25,BZJ,bot eena fi mee opinyan ih noh du notn fi mek ih ded
6632,ACT,25,BZJ,enihow ih aks fi wahn chraiyal fronta seeza ahn soh ai disaid fi sen ahn da roam
6633,ACT,25,BZJ,bot ah noh noa weh ah wahn rait tel seeza bowt dis man
6634,ACT,25,BZJ,soh ah bring ahn fronta unu ahn espeshali fronta yoo king agripa soh dat afta unu egzamin ahn maybi ai mait ga sohnting fi rait
6635,ACT,25,BZJ,bikaaz fi mee ih noh mek no sens fi sen wahn prizna way da seeza if wi noh ga no chaaj gens ahn
6636,ACT,26,BZJ,den agripa seh tu paal goh hed ahn taak ahn difen yuself
6637,ACT,26,BZJ,soh paal rayz ih han ahn staat tu taak
6638,ACT,26,BZJ,ih seh king agripa da wahn gud ting seh dat da fronta yoo ah fi difen miself gens aala dehn ting weh di jooz dehn di akyooz mi bowt bikaaz ah noa seh dat yoo da wahn eksport wen ih kohn tu jooish kostom ahn aala dehn ishyooz weh dehn laik aagyu bowt
6639,ACT,26,BZJ,soh ah di aks yu fi lisn ahn ga payshens wid mi
6640,ACT,26,BZJ,aal di jooz dehn noa how ai liv fahn ai yong
6641,ACT,26,BZJ,dehn noa how ah spen mi hoal laif
6642,ACT,26,BZJ,di fos paat a mi laif ah midi liv eena mi oan konchri ahn afta dat ah kohn liv da jeroosalem
6643,ACT,26,BZJ,dehn noa mi fi wahn lang taim ahn if dehn wilin fi admit it ai dami wahn staanch memba a di farisee paati weh da di schrikis branch a fi wee rilijan
6644,ACT,26,BZJ,ahn now luk how ai deh pahn chraiyal bikaa ai taak seh dat ai bileev di pramis weh gaad mek tu fi wee ansesta dehn
6645,ACT,26,BZJ,dat da di sayhn pramis weh di twelv chraib a fi wee peepl dehn di luk faawod tu ahn dat da wai dehn wership gaad day ahn nait
6646,ACT,26,BZJ,yu majesti da sayka dis sayhn pramis di jooz dehn di akyooz mi
6647,ACT,26,BZJ,ai noh noa wai non a unu noh bileev seh dat ih pasabl dat gaad ku rayz peepl fahn di ded
6648,ACT,26,BZJ,mee miself mi tink dat ai shuda du evriting ah kud gens dehn peepl weh di fala jeezas weh da fahn nazaret
6649,ACT,26,BZJ,dat da weh ah yoostu du da jeroosalem
6650,ACT,26,BZJ,ah geh atariti fahn di cheef prees dehn ahn put wahn lata bileeva eena jayl
6651,ACT,26,BZJ,wen dehn sentens dehn tu det ai dami wan a dehn wan weh mi kyaas mi voat gens dehn
6652,ACT,26,BZJ,lata taim da mee mek dehn geh ponish eena di jooish meetn plays dehn fi geh dehn fi taak gens jeezas
6653,ACT,26,BZJ,ai mi soh hayt dehn dat ah wuda eevn goh da farin siti fi persikyoot dehn
6654,ACT,26,BZJ,da mi fi dis sayhn reezn wai ah midi goh da damaskos wid atariti ahn aadaz fahn di cheef prees dehn
6655,ACT,26,BZJ,yu majesti da pahn di road rong midday dat ah mi si wahn brait brait lait braita dan di son di kohn fahn di skai ahn shain rong mee ahn di man dehn weh midi chravl wid mi
6656,ACT,26,BZJ,aala wi faal dong pahn di grong an ah yehr wahn vais seh tu mi eena heebroo saal saal da wai yu di persikyoot mi
6657,ACT,26,BZJ,yu di hert yuself wen yu di chrai hert mee
6658,ACT,26,BZJ,da laik wahn bul weh di kik gens di stik weh ih oana di yooz fi gaid ahn wid
6659,ACT,26,BZJ,ah aks ahn seh da hoo yoo laad
6660,ACT,26,BZJ,ahn di laad ansa ai da jeezas
6661,ACT,26,BZJ,da mee yu di persikyoot
6662,ACT,26,BZJ,bot get op ahn stan op pahn yu fut
6663,ACT,26,BZJ,ah shoa miself tu yu bikaa ah di pik yoo fi bee mi servant
6664,ACT,26,BZJ,yu fi goh ahn tel evribadi weh yu si bowt mi tudeh ahn yu fi tel dehn bowt moa ting weh ah wahn shoa yu eena di fyoocha
6665,ACT,26,BZJ,ai wahn protek yu fahn yu oan peepl ahn fahn dehn peepl weh da noh joo weh ah di sen yu tu
6666,ACT,26,BZJ,ah waahn yu oapm dehn ayz ahn ton dehn rong fahn di daaknis weh dehn deh eena tu di lait ahn ton dehn fahn saytan powa tu gaad soh dat chroo dehn fayt eena mi dehn wahn geh fagivnis fi dehn sin dehn ahn dehn wahn ga wahn plays monks di peepl a gaad
6667,ACT,26,BZJ,ahn soh king agripa ah neva disobay di vizhan weh ah geh fahn hevn
6668,ACT,26,BZJ,ah staat tu preech fos da damaskos den ah gaahn da jeroosalem ahn den ah gaahn rong di hoal a judeeya an ah staat preech tu peepl weh da noh joo tu
6669,ACT,26,BZJ,ah preech seh dat dehn mos ton fahn dehn sin dehn ahn ton tu gaad ahn du di tingz weh rait fi shoa seh dat dehn chaynj
6670,ACT,26,BZJ,sohn jooz ares mi eena di templ fi di preech dis ahn dehn chrai fi kil mi
6671,ACT,26,BZJ,bot gaad protek mi tu dis day
6672,ACT,26,BZJ,dats wai ah deh ya fi tel evribadi fahn di smaalis tu di graytis dat evriting weh yu si ai di preech ya da di sayhn ting weh di prafit dehn ahn moaziz mi seh mi wahn hapm
6673,ACT,26,BZJ,dehn mi seh dat di krais mi wahn sofa ahn dat hihn mi wahn bee di fos wan fi rayz op bak fahn di ded fi anonks di lait a salvayshan tu di jooz dehn ahn tu dehn wan weh da noh joo tu
6674,ACT,26,BZJ,az paal midi difen ihself festos hala owt ahn seh yoo mos krayzi paal yu stodi soh moch dat ih krayzi yu
6675,ACT,26,BZJ,bot paal ansa ahn seh ai noh krayzi yu ekselensi weh ai seh da chroo ahn ih mek sens
6676,ACT,26,BZJ,king agripa noa bowt dehn tingz ahn ih noa seh dat ah taak di chroot bikaa dehnya ting weh ah di taak bowt dehn neva hapm eena wahn kaana king agripa yoo bileev di prafit dehn
6677,ACT,26,BZJ,ah noa seh yu bileev dehn
6678,ACT,26,BZJ,agripa ansa paal yoo tink eena dis shaat taim yoo ku ton mee intu wahn kristyan
6679,ACT,26,BZJ,paal ansa ih noh mata if da wahn shaat taim er wahn lang taim
6680,ACT,26,BZJ,weh ai di pray tu gaad fa da fi yoo ahn evribadi weh deh ya wuda bee jos laik mee eksep fi dehnya chayn
6681,ACT,26,BZJ,den di king ahn di govna ahn bernis ahn aala di ada wan dehn get op ahn lef
6682,ACT,26,BZJ,afta dehn lef dehn agree monks dehnself seh dis man noh du notn fi mek dehn waahn kil ahn er fi put ahn eena prizn
6683,ACT,26,BZJ,agripa seh tu festos wi kuda mi set dis man free if ih neva mi don mek wahn apeel tu seeza
6684,ACT,27,BZJ,afta dehn disaid seh dat wi wahn sayl goh da itali dehn han oava paal ahn sohn ada prizna tu joolyos
6685,ACT,27,BZJ,hihn dami wahn aafisa eena wan a di rejiment a di roaman aami weh dehn kaal seeza rejiment
6686,ACT,27,BZJ,wi boad wahn ship fahn ajramityam weh mi redi fi lef fi goh da difrent plays lang di koas a aysha soh wi set sayl
6687,ACT,27,BZJ,aristaakos wahn masidoanyan fahn tesalonaika mi deh wid wi
6688,ACT,27,BZJ,di neks day wi reech shoa da saidan
6689,ACT,27,BZJ,joolyos mi kain tu paal soh ih mek paal gaahn gaahn luk fi ih fren dehn weh liv deh ahn soh geh eniting weh ih mi need
6690,ACT,27,BZJ,wi lef owt fahn deh agen bot bikaa di breez midi bloa gens wi wi mi hafu sayl kloas tu di ailan a saipros fi haid fahn di breez
6691,ACT,27,BZJ,wi kraas di see paas silisya ahn pamfilya ahn gaahn shoa da mira eena lisya
6692,ACT,27,BZJ,dehsoh di aafisa fain wahn ship weh kohn fahn alegzanjriya ahn weh mi wahn sayl tu itali soh ih put wi boad
6693,ACT,27,BZJ,wi sayl sloa sloa fi sevral dayz ahn ih neva eezi til at laas wi reech di tong a kinaidos
6694,ACT,27,BZJ,di breez chaynj dairekshan soh wi sayl dong di said a di ailan weh nayhn kreet weh mi blak di breez
6695,ACT,27,BZJ,wi paas kayp salmoneh
6696,ACT,27,BZJ,wi stay kloas kloas tu di koas bot di see mi rof
6697,ACT,27,BZJ,fainali wi reech wahn plays kaal sayf haaba weh neva deh tu faar fahn di tong a laseeya
6698,ACT,27,BZJ,wi ways wahn lata taim deh
6699,ACT,27,BZJ,bai da taim di day a atoanment mi don gaan
6700,ACT,27,BZJ,dehn riyalaiz seh dat fi kantinyu di jerni mi wahn daynjaros soh paal waan dehn seh bradaz ah si seh dat wi jerni fahn ya goh bak wahn bee daynjaros
6701,ACT,27,BZJ,wi ku laas di kaago ahn di ship ahn eevn wi laif
6702,ACT,27,BZJ,bot di aafisa neva bileev paal ataal insted hihn bileev weh di kyaptin ahn di oana a di boat tel ahn
6703,ACT,27,BZJ,di haaba weh dehn mi deh da neva wahn gud plays fi spen di winta non ataal
6704,ACT,27,BZJ,soh nayli evribadi mi agree fi wi put owt da see ahn chrai fi reech feeniks soh wi ku spen di winta deh
6705,ACT,27,BZJ,feeniks da wahn haaba eena kreet weh fays sowtwes ahn naatwes
6706,ACT,27,BZJ,wahn lait breez fahn di sowt staat fi bloa ahn soh di man dehn mi tink dat dehn ku kehri owt dehn plan
6707,ACT,27,BZJ,soh dehn pul op anka ahn sayl az kloas az dehn ku lang di koas a kreet
6708,ACT,27,BZJ,bot eena no taim wahn schrang naatees breez laik wahn harikayn staat tu bloa dong fahn di ailan
6709,ACT,27,BZJ,wen ih lik di ship hed aan wi kudn goh gens it soh wi giv op ahn jos mek di breez kehr wi lang
6710,ACT,27,BZJ,wen wi midi paas sowt a wahn lee ailan weh nayhn kowda wi fait fi sikyoar di laifboat
6711,ACT,27,BZJ,dehn haal it boad ahn dehn faasn sohn roap tait tait rong di ship fi kip it tugeda
6712,ACT,27,BZJ,dehn mi frayd seh dehn mait ron shoa pahn sohn sanbank weh deh aafa di koas a libya soh dehn loar sayl ahn mek di breez kehr di ship
6713,ACT,27,BZJ,di staam kantinyu fi di pong soh di neks day dehn staat tu chroa som a di kaago oavaboad
6714,ACT,27,BZJ,di terd day dehn chroa paat a di ikwipment fi di ship oavaboad wid dehn bayr han
6715,ACT,27,BZJ,dayz pahn tap a dayz ahn wi noh si no son ner staar ahn di breez kip aan di bloa haadwan
6716,ACT,27,BZJ,bai dis taim wi giv op hoap dat wi mi wahn reech weh wi mi gwehn sayf
6717,ACT,27,BZJ,fi dayz now nobadi neva geh notn fi eet
6718,ACT,27,BZJ,paal stan op fronta evribadi ahn seh unu shuda mi lisn tu mi ahn noh lef kreet den wi wuda mi avaid aala dis damij ahn aala dis chrobl weh wi di goh chroo
6719,ACT,27,BZJ,ah bayg unu now fi kip haat nat wan a unu wahn ded oanli di ship wahn dischrai
6720,ACT,27,BZJ,how ah noa dis da bikaa laas nait wahn aynjel weh kohn fahn di gaad weh ai bileev eena ahn weh ai wership kohn tu mi ahn tel mi seh noh frayd paal yu hafu stan op fronta seeza
6721,ACT,27,BZJ,bikaaz a dis gaad owta ih gudnis tuwaadz yu wahn spayr di laif a aala dehn wan weh di chravl wid yu
6722,ACT,27,BZJ,soh unu tek korij aala unu ai chros gaad ahn soh ai noa dat weh hihn seh wahn hapm
6723,ACT,27,BZJ,bot di oanli ting wi wahn shiprek pahn wahn ailan
6724,ACT,27,BZJ,di staam neva eez op ahn fi foateen nait now wi dehdeh di jrif wid di breez eena di meditaraynyan see
6725,ACT,27,BZJ,bowt midnait di seeman dehn mi ga wahn feelin seh dat dehn mi get nayr tu lan
6726,ACT,27,BZJ,soh dehn jrap wahn lain wid wahn wayt tai aan tu it ahn dehn fain owt seh dat di waata mi wan honjrid ahn tweni fut deep
6727,ACT,27,BZJ,wahn lee bit layta dehn jrap it agen
6728,ACT,27,BZJ,dis taim da mi oanli nainti fut deep
6729,ACT,27,BZJ,wen dehn si dis dehn mi frayd seh dat di ship mi wahn goh pahn rak soh dehn jrap foa anka fahn di bak paat a di ship ahn den dehn pray fi daylait kohn
6730,ACT,27,BZJ,som a di seeman dehn chrai fi eskayp fahn di ship
6731,ACT,27,BZJ,dehn loar di laifboat eena di waata ahn priten seh dat dehn gwehn goh jrap sohn moa anka da di front a di ship
6732,ACT,27,BZJ,bot paal tel di aami aafisa ahn di soalja dehn if dehn seeman noh stay pahn boad unu noh wahn ga no hoap fi sayv
6733,ACT,27,BZJ,soh di soalja dehn kot di roap dehn weh hoal di laifboat ahn let it goh
6734,ACT,27,BZJ,jos bifoa daan brok paal bayg dehn fi eet sohnting
6735,ACT,27,BZJ,fi di paas foateen dayz unu dehdeh di wori op unuself ahn unu noh eet notn
6736,ACT,27,BZJ,ah bayg unu fi eet sohnting kaa unu wahn need it fi servaiv
6737,ACT,27,BZJ,noh eevn wan hyaa pahn unu hed wahn laas
6738,ACT,27,BZJ,afta paal don tel dehn dat ih tek sohn bred ahn ih gi gaad tanks far it fronta aala dehn ahn ih brok it ahn staat eet
6739,ACT,27,BZJ,wen di res si dis dehn staat tu feel beta ahn soh dehn staat tu eet tu
6740,ACT,27,BZJ,da mi bowt too honjrid ahn semtisiks a wi mi deh pahn boad da ship
6741,ACT,27,BZJ,afta evribadi beli don ful dehn staat tu chroa di sak a weet dehn oavaboad fi laitn op di ship
6742,ACT,27,BZJ,wen day brok di seeman dehn neva rekonaiz di koas weh dehn deh bot dehn noatis wahn sandi bay ahn dehn disaid seh dat if dehn kud dehn wahn ron di ship agrong pahn dat
6743,ACT,27,BZJ,soh dehn kot aaf di anka dehn mek dehn sink da batam a di see ahn dehn loos di roap dehn weh mi tai aan tu di roda dehn weh dehn styaa di ship wid
6744,ACT,27,BZJ,afta dat dehn rayz di sayl dehn weh deh da di front a di ship soh dat di breez wuda bloa di ship faawod tu di shoa
6745,ACT,27,BZJ,bot bifoa dehn ku reech di sandi bay di ship hit wahn sanbank ahn ron agrong
6746,ACT,27,BZJ,di front a di ship geh stok ahn kudn moov wailz sohn big wayv brok op di staan eena peesiz
6747,ACT,27,BZJ,di soalja dehn disaid fi kil aala di prizna dehn fi mek shoar dat dehn wudn swim tu shoa ahn soh get weh
6748,ACT,27,BZJ,bot di aami aafisa mi waahn sayv paal soh hihn stap dehn
6749,ACT,27,BZJ,soh insted hihn tel evribadi dat di wan dehn weh ku swim fi jomp oavaboad fos ahn chrai reech shoa
6750,ACT,27,BZJ,di res weh kyaahn swim fi jomp oavaboad ahn hoal aan tu boad er eniting fahn di ship weh di float weh ku kehr dehn tu shoa
6751,ACT,27,BZJ,soh dis da how aala wi reech shoa sayf sayfwan
6752,ACT,28,BZJ,wen wi reech sayf pahn shoa wi laan seh dat di ailan mi nayhn malta
6753,ACT,28,BZJ,di peepl dehn weh liv pahn di ailan mi oanli frenli
6754,ACT,28,BZJ,ih mi staat tu rayn ahn ih mi koal soh dehn bil wahn faiya ahn dehn mek aala wi feel welkom
6755,ACT,28,BZJ,paal gaahn gyada op sohn faiyawud ahn ih midi chroa dehn pahn di faiya wen sayhn taim wahn paiznos snayk kohn fahn bitween di stik dehn ahn bait ahn pahn ih han ahn faasn aan tu it
6756,ACT,28,BZJ,di heet a di faiya mosi mi jraiv ahn owt
6757,ACT,28,BZJ,di peepl dehn si di snayk faasn aan tu paal han ahn dehn staat tu seh tu wan anada dis man da mos wahn merdara kaaz luk how hihn neva jrongdid wen di ship gaahn dong bot now jostis kech op wid ahn ahn ih kohn rait ya fi ded
6758,ACT,28,BZJ,bot wen dehn luk paal shayk di snayk rait aafa ih han ahn eena di faiya ahn notn neva hapm tu ahn
6759,ACT,28,BZJ,di peepl dehn mi ekspek paal fi swel op er jrap dong ded bot afta dehn wayt fi wahn lang taim ahn si seh dat notn neva hapm tu ahn dehn chaynj dehn mowt ahn staat tu seh hihn da wahn gaad noh tu faar fahn weh aala dis mi hapm yu mi ga sohn lan weh dami fi di govna a di ailan
6760,ACT,28,BZJ,fi hihn naym dami pooblyos
6761,ACT,28,BZJ,hihn invait wi fi stay wid ahn ahn fi chree dayz wi stay deh ahn ih oanli chreet wi gud ahn mek wi feel at hoam
6762,ACT,28,BZJ,pooblyos pa mi sik eena bed di sofa fahn feeva ahn daireeya
6763,ACT,28,BZJ,paal gaan een gaahn si ahn ahn pray far ahn ahn ih put ih han pan ahn ahn heel ahn
6764,ACT,28,BZJ,wen dis hapm evribadi pahn di ailan weh mi sik yehr bowt it soh dehn kohn tu paal ahn aala dehn geh heel tu
6765,ACT,28,BZJ,fi shoa seh dat dehn aana wi dehn gi wi lata gif ahn wen wi mi redi fi lef dehn stak op di boat wid aal weh wi mi wahn need fi di jerni
6766,ACT,28,BZJ,afta chree monts wi lef malta pahn wahn ship weh mi dak deh pahn di ailan fi di hoal winta
6767,ACT,28,BZJ,dis ship weh mi nayhn di twin gaad dami fahn alegzanjriya
6768,ACT,28,BZJ,wi reech sirakyooz siti ahn spen chree dayz deh
6769,ACT,28,BZJ,fahn deh wi kantinyu sayl ahn reech regyom siti
6770,ACT,28,BZJ,di neks day wahn breez pik op fahn di sowt ahn eena too dayz taim wi reech di tong a putyoli
6771,ACT,28,BZJ,wi fain sohn bileeva deh ahn dehn aks wi fi stay wid dehn fi wahn week
6772,ACT,28,BZJ,afta dat wi reech roam
6773,ACT,28,BZJ,di bileeva dehn da roam yehr seh dat wi midi kohn ahn dehn kohn way da di maakit a apyos ahn di tong a chree inz fi kohn meet wi
6774,ACT,28,BZJ,wen paal si dehn ih mi feel gud ahn tank di laad fi dehn bikaa dehn inkorij ahn
6775,ACT,28,BZJ,wen wi reech roam dehn mi alow paal fi liv bai ihself wid oanli wan soalja di gyaad ahn
6776,ACT,28,BZJ,afta chree dayz paas paal kaal di jooish leeda dehn tugeda ahn wen dehn kohn tugeda ih tel dehn seh mi bradaz ah neva du notn gens fi wee peepl ner gens di kostom dehn a fi wee ansesta dehn bot stil dehn lak mi op da jeroosalem ahn han mi oava tu di roamanz
6777,ACT,28,BZJ,afta dehn mi kweschan mi di roamanz dehn mi waahn let mi goh bikaa dehn riyalaiz seh dat ai neva du notn fi dizerv fi ded
6778,ACT,28,BZJ,bot wen di jooz dehn neva laik da disizhan ai mi foas fi kehr mi apeel tu seeza eevn doa mee persnali neva ga notn gens mi peepl dehn
6779,ACT,28,BZJ,dats wai ah aks fi si unu ahn taak tu unu
6780,ACT,28,BZJ,in fak ai deh ya tai op eena chaynz bikaaz ai bileev dat di krais weh di peepl a izrel di hoap fa don kohn
6781,ACT,28,BZJ,di jooish leeda dehn tel paal seh wee neva geh no kaina leta fahn judeeya bowt yoo
6782,ACT,28,BZJ,non a fi wee peepl neva kohn fahn deh wid no kaina nyooz bowt yu ahn dehn neva ga notn bad fi seh bowt yu needa
6783,ACT,28,BZJ,bot wi wuda laik fi yehr weh yu ga fi seh kaaz peepl aal oava di plays di taak gens di paati weh yu bilangz tu
6784,ACT,28,BZJ,soh dehn set wahn dayt wid paal
6785,ACT,28,BZJ,lat moa peepl dan di fos taim kom owt da day da di plays weh paal midi stay
6786,ACT,28,BZJ,fahn maanin til nait paal eksplayn tu dehn di mesij bowt gaad kingdom
6787,ACT,28,BZJ,ih chrai fi kanvins dehn bowt jeezas az ih koat fahn moaziz laa ahn di prafit dehn
6788,ACT,28,BZJ,som a dehn mi kanvins bot som a dehn neva bileev ataal
6789,ACT,28,BZJ,soh di peepl dehn lef di aagyu monks dehnself espeshali afta paal mi don seh da mi reeli chroo weh di hoali spirit mi seh chroo di prafit aizaiya tu unu ansesta dehn
6790,ACT,28,BZJ,ih mi seh goh ahn tel dehn peepl unu wahn lisn ahn lisn bot unu noh wahn andastan wan ting
6791,ACT,28,BZJ,unu wahn luk ahn luk bot unu stil noh wahn si
6792,ACT,28,BZJ,bikaaz unu haat geh soh haad da sayhn laik stik brok eena unu ayz
6793,ACT,28,BZJ,unu kova op unu aiy
6794,ACT,28,BZJ,if unu neva du dat den unu kuda mi si wid unu aiy ahn yehr wid unu ayz ahn unu kuda reeli andastan wid unu haat ahn den unu wuda ton tu mee fi mek ah heel unu
6795,ACT,28,BZJ,den paal kloaz aaf di seh ah waahn unu noa seh dat now gaad mesij a salvayshan wahn geh preech tu peepl weh da noh joo
6796,ACT,28,BZJ,dehn wahn lisn afta paal seh dis wel di jooz dehn lef wid big big aagyument monks dehnself
6797,ACT,28,BZJ,fi too yaaz paal liv eena wahn plays weh ih rent fi ihself ahn dehsoh ih welkom enibadi weh kohn luk far ahn
6798,ACT,28,BZJ,paal preech bowt gaad kingdom ahn teech bowt di laad jeezas krais
6799,ACT,28,BZJ,paal neva frayd fi taak ahn nobadi neva chrai fi stap ahn
6800,ROM,1,BZJ,dis leta da fahn mee paal weh serv krais jeezas
6801,ROM,1,BZJ,ai da wahn apasl weh gaad pik ahn hihn kaal mee fi goh preech fi hihn gud nyooz
6802,ROM,1,BZJ,gaad mi pramis fahn lang taim bak fi sen dis gud nyooz
6803,ROM,1,BZJ,ih mek ih prafit dehn rait dong eena di hoali skripcha seh dat dis gud nyooz mi wahn kohn
6804,ROM,1,BZJ,dis da di gud nyooz bowt gaad son
6805,ROM,1,BZJ,wen ih son mi kohn az wahn hyooman hihn mi baan eena king dayvid famili lain
6806,ROM,1,BZJ,wen gaad rayz wi laad jeezas krais op bak fahn di ded ih proov seh dat jeezas dami di son a gaad chroo di powa a fi hihn oan spirit weh hoali
6807,ROM,1,BZJ,chroo jeezas krais ahn sayka fi hihn naym gaad gi mi grays ahn mek ai bee wan a fi hihn apasl dehn soh dat ai ku goh help aala dehn peepl weh da noh joo fi bileev eena jeezas krais ahn fi obay ahn
6808,ROM,1,BZJ,ahn unu tu weh deh da roam deh monks dehn wan weh gaad kaal fi bilangz tu jeezas krais
6809,ROM,1,BZJ,soh ah di rait tu aala unu da roam unu weh gaad lov ahn weh hihn kaal fi bee fi hihn oan peepl dehn
6810,ROM,1,BZJ,ah di pray seh dat gaad wi faada ahn di laad jeezas krais gi unu grays ahn pees eena unu haat
6811,ROM,1,BZJ,now fos ting ah tank mi gaad chroo jeezas krais fi aala unu kaa peepl aal oava di hoal werl di seh how unu chros eena jeezas krais
6812,ROM,1,BZJ,ai di serv gaad wid aal mi haat an ah di tel di gud nyooz bowt ih son ahn gaad noa dat weh ah seh da chroo
6813,ROM,1,BZJ,hihn noa seh dat ai aalwayz pray fi unu
6814,ROM,1,BZJ,an ah di pray dat gaad wahn mek wahn way fi mek ah kohn si unu laik weh ah waahn du fahn lang taim if da gaad wil
6815,ROM,1,BZJ,ah waahn kohn si unu bad soh dat ah ku shayr som a di gif dehn fahn di hoali spirit weh wahn schrentn unu
6816,ROM,1,BZJ,laik dat wi wahn di inkorij wan anada
6817,ROM,1,BZJ,mi bradaz ahn sistaz ah waahn unu noa dat lata taim ah plan fi kohn si unu bot aal di taim sohnting kom op fi mek ah kyaahn kohn
6818,ROM,1,BZJ,ah waahn win falowaz fi krais monks unu da roam jos laik how ah mi du monks dehn peepl weh da noh joo da di ada plays dehn
6819,ROM,1,BZJ,ah ga wahn jooti fi tel di gud nyooz tu evribadi dehn wan weh sivilaiz ahn dehn wan weh noh sivilaiz dehn wan weh ejukaytid ahn dehn wan weh noh ejukaytid
6820,ROM,1,BZJ,sayka dat ah eega fi preech di gud nyooz tu unu weh deh da roam tu
6821,ROM,1,BZJ,mee noh shaym a di gud nyooz ataal kaa dis gud nyooz da gaad powaful way fi sayv evribadi weh bileev eena jeezas krais fos dehn peepl weh da joo ahn den dehn wan weh da noh joo
6822,ROM,1,BZJ,aala dehn wahn sayv if dehn bileev
6823,ROM,1,BZJ,kaa di gud nyooz da fi shoa how gaad mek evriting rait bitween hihn ahn peepl if dehn bileev
6824,ROM,1,BZJ,gaad mek dehn rait sayka dehn fayt fahn di fos tu di laas jos laik weh di skripcha seh dehn wan weh raichos hafu liv bai fayt
6825,ROM,1,BZJ,gaad di shoa ih raat fahn hevn gens dehn peepl weh ga sin eena dehn haat ahn dehn wan weh du bad ting
6826,ROM,1,BZJ,fi dehn wikidnis di haid di chroot bowt gaad fahn ada peepl
6827,ROM,1,BZJ,dehn noa ful wel weh peepl shuda noa bowt gaad kaa gaad ihself mek dat playn tu dehn
6828,ROM,1,BZJ,fahn di taim wen gaad mek di werl peepl mi noa playnwan dat gaad ga powa weh laas fareva ahn dat hihn da di chroo gaad
6829,ROM,1,BZJ,peepl neva laan dehn ting bowt gaad fahn weh dehn ku si wid dehn aiy bot dehn ku noa ahn kaa dehn ku andastan fahn di ting dehn weh gaad mek
6830,ROM,1,BZJ,soh den nobadi kyaahn seh dat dehn noh noa dat dehn di sin
6831,ROM,1,BZJ,dehn noa gaad bot dehn noh gi ahn di aana weh hihn fi geh
6832,ROM,1,BZJ,ahn dehn noh tank ahn fi weh ih du needa
6833,ROM,1,BZJ,insteda dat dehn noh ga no sens
6834,ROM,1,BZJ,dehn schupid main deh eena daaknis
6835,ROM,1,BZJ,dehn seh dehn ga sens bot dehn ton owt fi bee fool
6836,ROM,1,BZJ,insteda dehn wership gaad weh kyaahn ded dehn di wership aidal weh luk laik peepl er berd er animal er reptail
6837,ROM,1,BZJ,dat da wai gaad lef dehn rait deh fi du weh dehn waahn soh dehn gaahn hed ahn du aala dehn doti ting weh mi eena dehn haat
6838,ROM,1,BZJ,dehn du aal kaina doti ting wid wan anada badi ting weh shuda mek dehn shaym
6839,ROM,1,BZJ,insteda dehn bileev di chroot bowt gaad dehn peepl bileev loan lai
6840,ROM,1,BZJ,dehn di wership ahn serv di ting dehn weh gaad mek insteda wership ahn serv di gaad weh mek aal di ting dehn
6841,ROM,1,BZJ,dat da di gaad weh wi shuda prayz fareva ahn eva
6842,ROM,1,BZJ,aymen
6843,ROM,1,BZJ,sayka weh peepl du dat gaad lef dehn rait deh ahn mek dehn gaahn hed ahn du aala dehn shaymful ahn eevl ting weh deh eena dehn haat
6844,ROM,1,BZJ,di uman dehn stap ga seks eena di nachral way ahn insted dehn staat tu ga seks wid wan anada
6845,ROM,1,BZJ,sayhn way di man dehn stap sleep wid uman ahn dehn gaahn du aala dehn doti ting weh mi eena dehn haat wid ada man ting weh gaad neva mek man fi du wid ada man
6846,ROM,1,BZJ,dehn doti ting weh dehn du wid ada man shuda mek dehn shaym
6847,ROM,1,BZJ,sayka dat dehn geh di ponishment weh dehn dizerv eena dehn oan badi
6848,ROM,1,BZJ,pahn tap a dat sayka weh peepl noh waahn put dehn haat pahn di chroot weh dehn noa bowt gaad gaad lef dehn rait deh soh dat aal weh dehn tink bowt da fi du dehn ting weh dehn main weh korop tel dehn fi du
6849,ROM,1,BZJ,dehn haat ful op wid aal kaina wikidnis
6850,ROM,1,BZJ,dehn du aal kaina bad ting tu wan anada
6851,ROM,1,BZJ,dehn ga red aiy ahn dehn jelos wan anada dehn di kil op wan anada ahn fait wid wan anada dehn greedi ahn dehn tink loan bad ting bowt wan anada dehn gasip bowt wan anada
6852,ROM,1,BZJ,dehn slanda wan anada dehn hayt gaad dehn insolt op wan anada dehn tink seh dehn beta dan ada peepl ahn dehn loan boas bowt dehnself dehn aalwayz di tink bowt moa way fi du bad ting aal di taim dehn noh pay dehn ma ahn dehn pa no main
6853,ROM,1,BZJ,dehn noh ga no sens dehn noh kip dehn werd
6854,ROM,1,BZJ,dehn noh shoa wan anada no mersi ahn dehn noh kay bowt wan anada ataal
6855,ROM,1,BZJ,dehn noa dat gaad laa seh dat peepl weh du dehn kaina ting dizerv fi ded
6856,ROM,1,BZJ,stilyet dehn kip aan di du dehn ting ahn pahn tap a dat dehn inkorij ada peepl fi du dehn tu
6857,ROM,2,BZJ,soh den unu noh ga no ekskyooz ataal fi di bad ting dehn weh unu du
6858,ROM,2,BZJ,ih noh mata hoo yoo kaa enitaim yu joj ada peepl bot yu kip aan di du di sayhn bad ting dehn weh dehn di du yu di joj yuself
6859,ROM,2,BZJ,now wi noa seh dat gaad rait wen ih joj dehn peepl weh di du dehn bad ting deh
6860,ROM,2,BZJ,bot unu weh di joj ada peepl di du di sayhn bad ting dehn weh unu di joj dehn fa
6861,ROM,2,BZJ,ahn fi shoar unu wahn kyaahn get weh wid dat
6862,ROM,2,BZJ,gaad wahn joj unu tu
6863,ROM,2,BZJ,unu tink dat gaad kainis tu unu noh meen notn
6864,ROM,2,BZJ,ih ga payshens wid unu ahn put op wid unu fi wahn lang taim
6865,ROM,2,BZJ,unu noa fi shoar dat gaad du soh moch gud fi unu kaa ih di chrai fi get unu fi ton fahn unu sin dehn
6866,ROM,2,BZJ,bot unu haat haada dahn rak ahn unu noh waahn ton fahn unu sin dehn
6867,ROM,2,BZJ,soh den unu wahn mek ting wos fi unuself pahn jojment day wen gaad wahn shoa ih raat ahn joj di werl fyaawan
6868,ROM,2,BZJ,kaa gaad wahn gi evribadi weh dehn dizerv fi evriting weh dehn du weda gud er bad
6869,ROM,2,BZJ,sohn peepl kip aan di du gud ahn dehn di luk tu gaad fi prayz dehn ahn aana dehn ahn gi dehn laif weh laas fareva da tu dehn wan deh gaad wahn gi laif weh wahn neva en
6870,ROM,2,BZJ,bot ada peepl jos di liv fi dehnself
6871,ROM,2,BZJ,dehn noh waahn obay di chroot dehn oanli waahn du weh rang ahn gaad wahn shoa dehn how ih beks wid dehn fi chroo ahn ih wahn ponish dehn bad
6872,ROM,2,BZJ,ih wahn bee reeli bad fi aala dehn peepl weh kip aan di du weh eevl fi di jooz dehn fos ahn den fi dehn peepl weh da noh joo
6873,ROM,2,BZJ,aala dehn wahn sofa bad if dehn kip aan di du eevl
6874,ROM,2,BZJ,bot aala dehn peepl weh di du gud gaad wahn prayz dehn ahn aana dehn ahn gi dehn pees
6875,ROM,2,BZJ,ih wahn du it fi di jooz dehn fos ahn den fi dehn wan weh da noh joo
6876,ROM,2,BZJ,yu si gaad noh shoa fayvritizm
6877,ROM,2,BZJ,aal dehn peepl weh noh ga di laa weh gaad gi moaziz wahn stil geh ponish fi weh dehn du rang
6878,ROM,2,BZJ,ahn gaad wahn ponish di jooz dehn wen dehn sin tu kaa dehn ga di laa weh gaad gi moaziz ahn dehn noa weh ih seh
6879,ROM,2,BZJ,jos kaa dehn don yehr weh di laa seh dat noh mek dehn rait wid gaad
6880,ROM,2,BZJ,dehn wan weh du weh di laa seh da dehn stan rait eena gaad sait
6881,ROM,2,BZJ,eevn peepl weh da noh joo weh noh ga gaad laa ga nof sens fi du weh di laa seh kaa eena dehn haat dehn noa rait fahn rang
6882,ROM,2,BZJ,di way how dehn liv shoa seh dat gaad laa deh eena dehn haat kaa dehn oan kanshans tel dehn wen dehn di du rait er rang
6883,ROM,2,BZJ,soh akaadn tu di gud nyooz weh ah di preech aal dehn ting ya wahn hapm pahn da day wen gaad wahn sen jeezas krais fi joj di seekrit ting dehn weh evribadi ga eena dehn haat
6884,ROM,2,BZJ,now den wat bowt unu weh seh ai da wahn joo
6885,ROM,2,BZJ,unu di chros eena di laa ahn unu di boas seh dat unu da peepl weh gaad don pik
6886,ROM,2,BZJ,unu noa weh gaad waahn unu du ahn unu noa di gud way kaa di laa teech unu weh rait ahn weh rang
6887,ROM,2,BZJ,unu tink seh unu ku leed peepl weh blain ahn dat unu da lait fi dehn wan weh deh eena daaknis
6888,ROM,2,BZJ,unu tink seh unu ku teech peepl weh noh ga no sens ahn dehn wan weh noh staat tu laan yet kaa di laa weh gaad gi moaziz mek unu noa aal weh unu wahn hafu noa ahn aal weh chroo
6889,ROM,2,BZJ,soh den wen unu di teech ada peepl how kom unu noh teech unuself tu
6890,ROM,2,BZJ,unu di tel ada peepl seh unu mosn teef
6891,ROM,2,BZJ,stilyet unu di teef unu di tel ada peepl seh unu noh fi cheet pahn unu waif er unu hozban bot stilyet unu du dat
6892,ROM,2,BZJ,unu di taak seh unu hayt dehn aidal weh peepl mek fi wership
6893,ROM,2,BZJ,stil unu di teef fahn di plays dehn weh di peepl dehn wership di aidal dehn
6894,ROM,2,BZJ,unu di boas seh unu noa di laa weh gaad gi moaziz ahn stil unu noh du weh di laa tel unu fi du
6895,ROM,2,BZJ,unu noh ga no rispek fi gaad
6896,ROM,2,BZJ,soh den da jos laik weh rait dong eena di skripcha seh unu di mek dehn peepl weh da noh joo insolt gaad
6897,ROM,2,BZJ,if yu du weh di laa seh den di way unu geh serkomsaiz meen sohnting fi chroo
6898,ROM,2,BZJ,bot if yu noh du weh di laa seh da jos laik yu neva geh serkomsaiz ataal
6899,ROM,2,BZJ,if sohnbadi weh neva geh serkomsaiz reeli du weh di laa seh gaad wahn luk pahn dehn jos laik sohnbadi weh don geh serkomsaiz
6900,ROM,2,BZJ,soh den di peepl dehn weh neva geh serkomsaiz ahn stil du weh di laa seh da dehn wahn kandem unu
6901,ROM,2,BZJ,kaa unu weh don geh serkomsaiz ahn weh ga di laa noh di du weh di laa seh
6902,ROM,2,BZJ,sayhn way eevn doa unu ga di laa rait dong ahn unu serkomsaiz unu stil noh du weh di laa seh
6903,ROM,2,BZJ,soh da hoo da di chroo chroo joo
6904,ROM,2,BZJ,wahn man da noh wahn chroo chroo joo jos kaa ih geh serkomsaiz
6905,ROM,2,BZJ,no di chroo chroo joo da di wan weh gaad don put ih maak pan eena ih haat
6906,ROM,2,BZJ,da gaad spirit du dat noh moaziz laa weh rait dong
6907,ROM,2,BZJ,wahn persn laik dat wahn geh prayz fahn gaad noh fahn no man
6908,ROM,3,BZJ,wel da weh gud ih du fi bee wahn joo den
6909,ROM,3,BZJ,weh gud ih du fi bee serkomsaiz
6910,ROM,3,BZJ,ah di tel unu da wahn gud ting fi bee wahn joo eena evri way
6911,ROM,3,BZJ,fos ting gaad mi chros di jooz dehn wid di veri werdz a gaad ihself
6912,ROM,3,BZJ,da chroo seh dat som a di jooz dehn noh du weh gaad waahn dehn du
6913,ROM,3,BZJ,dat meen dat gaad noh wahn kip fi hihn werd
6914,ROM,3,BZJ,neva gaad wahn kip fi hihn werd dehn eevn if evribadi els di lai
6915,ROM,3,BZJ,da jos laik weh di skripcha seh gaad evri taim yoo taak peepl wahn si seh dat yoo rait
6916,ROM,3,BZJ,ahn wen yoo joj yoo wahn win di vikchri
6917,ROM,3,BZJ,bot wat if di eevl weh wee du shoa eevn beta dat gaad di du rait
6918,ROM,3,BZJ,weh wi wahn seh tu dat
6919,ROM,3,BZJ,dat meen seh gaad noh di du di rait ting wen ih ponish wi fi di eevl weh wi du
6920,ROM,3,BZJ,ah di taak ya laik how wahn hyooman been wuda taak neva dat da noh soh ataal if gaad noh di du di rait ting dat meen hihn kyaahn joj di peepl dehn a di werl
6921,ROM,3,BZJ,bot dis da weh sohn peepl ku aagyu seh if di lai weh ai di tel wahn shoa eevn beta dat gaad di tel di chroot ahn dat mek peepl gi hihn moa gloari how kom ih stil di kandem mee ahn seh dat ai da sina
6922,ROM,3,BZJ,soh den peepl ku seh mek wee du eevl soh dat gud ku kom owta di eevl weh wee du
6923,ROM,3,BZJ,da chroo dat sohn peepl don di akyooz mi seh dat dat da weh ai di preech
6924,ROM,3,BZJ,wel gaad wahn joj dehn peepl weh di tel lai pahn mi laik dat ahn hihn wahn gi dehn weh dehn dizerv
6925,ROM,3,BZJ,now weh wi ku seh dat wee weh da jooz beta eena gaad sait dan dehn peepl weh da noh joo
6926,ROM,3,BZJ,no wi no beta dan dehn noh eevn wahn lee bit
6927,ROM,3,BZJ,kaa ah don shoa unu dat sin di rool oava evribadi oava di joo dehn ahn oava dehn wan weh da noh joo
6928,ROM,3,BZJ,da jos laik weh rait dong eena di skripcha nobadi noh rait eena gaad sait noh eevn wan persn
6929,ROM,3,BZJ,nobadi noh andastan
6930,ROM,3,BZJ,nobadi noh di luk fi gaad
6931,ROM,3,BZJ,evribadi don ton dehn bak pahn gaad
6932,ROM,3,BZJ,non a dehn noh wot notn
6933,ROM,3,BZJ,nobadi noh deh weh di du di rait ting noh eevn wan
6934,ROM,3,BZJ,dehn werdz da laik dehn bad smel weh di kohn fahn wahn oapm grayv
6935,ROM,3,BZJ,aal weh di kom owta dehn mowt da loan lai fi fool op peepl
6936,ROM,3,BZJ,dehn werdz da laik snayk paizn
6937,ROM,3,BZJ,dehn mowt ful op a loan werdz fi put mowt pahn peepl
6938,ROM,3,BZJ,dehn ron kwikwan soh dat dehn ku damij peepl ahn kil dehn
6939,ROM,3,BZJ,evriway weh dehn goh dehn kaaz dischrokshan ahn mek peepl sofa
6940,ROM,3,BZJ,dehn noh noa notn bowt pees ataal
6941,ROM,3,BZJ,dehn neva did laan fi fyaa gaad
6942,ROM,3,BZJ,soh den wi noa dat evriting weh eena di jooish laa di taak tu dehn peepl weh sopoas tu liv akaadn tu da laa deh soh dat nobadi kyaahn seh dat dehn noh noa weh da di rait ting fi du
6943,ROM,3,BZJ,ahn soh aal di peepl dehn eena di hoal werl wahn hafu ansa tu gaad fi weh dehn du
6944,ROM,3,BZJ,soh eevn if wahn persn du weh di laa seh fi du dat noh wahn mek dehn rait eena gaad sait
6945,ROM,3,BZJ,insteda dat di laa da fi mek peepl kanchos dat dehn sin
6946,ROM,3,BZJ,bot now gaad don shoa wi di way how hihn don mek evriting rait bitween hihn ahn aal di peepl dehn eena di werl
6947,ROM,3,BZJ,ahn dat da noh akaadn tu di laa eevn doa weh di laa seh ahn weh di prafit dehn mi seh di tel wi bowt da way deh
6948,ROM,3,BZJ,gaad mek evriting rait bitween ihself ahn peepl if dehn bileev eena jeezas krais
6949,ROM,3,BZJ,gaad du dat fi aal di peepl dehn weh bileev eena jeezas fi di jooz dehn ahn fi dehn peepl weh da noh joo kaa no difrens noh deh bitween dehn
6950,ROM,3,BZJ,evribadi don sin ahn notn noh deh weh gud nof fi dehn du fi meja op tu gaad gloari
6951,ROM,3,BZJ,bot gaad shoa wi ih grays fi mek evriting rait bitween hihn ahn aal di peepl dehn
6952,ROM,3,BZJ,hihn du dis wen krais jeezas bai aal di peepl dehn wid ih blod fi mek dehn free fahn sin
6953,ROM,3,BZJ,gaad sen jeezas fi sakrifais ih laif eena fi wee plays ahn wen jeezas ded fi fi wee sin dat da how gaad fagiv peepl dehn sin wen dehn bileev eena hihn
6954,ROM,3,BZJ,eena dis way gaad shoa dat hihn du weh rait aal di taim
6955,ROM,3,BZJ,op til now hihn midi put op wid peepl sin
6956,ROM,3,BZJ,hihn du dat fi shoa dat hihn raichos ahn dat hihn aalwayz du weh rait
6957,ROM,3,BZJ,gaad wahn mek evriting rait bitween hihn ahn aala dehn wan weh bileev dat jeezas don ded eena fi dehn plays
6958,ROM,3,BZJ,soh den weh wi ku boas bowt
6959,ROM,3,BZJ,notn ataal
6960,ROM,3,BZJ,wi ku boas kaa wi obay di laa
6961,ROM,3,BZJ,no kaa da gaad mek wi rait wid ihself chroo fayt
6962,ROM,3,BZJ,soh den wi noa dat evriting rait bitween wee ahn gaad kaa wee bileev
6963,ROM,3,BZJ,da noh kaa wi du weh di laa tel wi fi du
6964,ROM,3,BZJ,ahn gaad noh dehdeh jos fi di jooish peepl dehn
6965,ROM,3,BZJ,ih noh dehdeh fi dehn wan weh da noh joo tu
6966,ROM,3,BZJ,yes ih dehdeh fi di too a dehn dehn wan weh da joo ahn dehn wan weh da noh joo
6967,ROM,3,BZJ,oanli wan gaad deh fi di jooz dehn ahn fi dehn wan weh da noh joo
6968,ROM,3,BZJ,ahn gaad wahn mek evriting rait bitween fi hihnself ahn dehn wan weh da joo ahn weh da noh joo
6969,ROM,3,BZJ,dat meen dat wee di seh di laa noh meen notn tu wee kaa wi bileev eena jeezas
6970,ROM,3,BZJ,no dat da noh chroo ataal
6971,ROM,3,BZJ,wi noh wahn shub di laa wan said
6972,ROM,3,BZJ,insteda dat wi shoa dat di laa stil impoatant
6973,ROM,4,BZJ,mek wi stodi bowt aybraham weh dami di wan weh staat fi wee jooish nayshan
6974,ROM,4,BZJ,da weh hihn fain owt bowt how gaad mek evriting rait
6975,ROM,4,BZJ,if gaad mek evriting rait bitween hihn ahn aybraham sayka weh aybraham du den aybraham mi wahn ga sohnting fi boas bowt
6976,ROM,4,BZJ,bot ih kyaahn boas tu gaad bowt dat kaa memba weh di skripcha seh
6977,ROM,4,BZJ,ih seh aybraham mi chros gaad ahn sayka dat evriting mi mek rait bitween hihn ahn gaad
6978,ROM,4,BZJ,now den wen sohnbadi di werk fi moni dehn geh pay fi di werk weh dehn du
6979,ROM,4,BZJ,nobadi noh wahn gi dehn moni rait soh if dehn noh werk far it
6980,ROM,4,BZJ,bot yu kyaahn mek gaad aksep yu bikaaz a eniting weh yoo du
6981,ROM,4,BZJ,yu si gaad aksep peepl weh sin kaa dehn ga fayt eena hihn
6982,ROM,4,BZJ,dat da weh dayvid meen wen ih rait bowt di persn weh gaad aksep
6983,ROM,4,BZJ,ih seh dat evriting rait bitween gaad ahn da persn eevn doa da persn noh du notn fi mek gaad aksep ahn bot ih chros eena gaad
6984,ROM,4,BZJ,dayvid seh dat da persn geh blesin
6985,ROM,4,BZJ,dayvid mi seh di peepl dehn weh gaad paadn dehn sin mi bles fi chroo
6986,ROM,4,BZJ,gaad fagiv dehn a evriting bad weh dehn du ahn ih noh memba dehn sin nohmoh
6987,ROM,4,BZJ,dehn peepl weh gaad luk pan ahn seh dat ih noh hoal dehn sin gens dehn dehn bles fi chroo
6988,ROM,4,BZJ,dis blesin weh dayvid di taak bowt da oanli fi dehn peepl weh don serkomsaiz rait
6989,ROM,4,BZJ,no sa da di saym fi dehn peepl weh noh serkomsaiz
6990,ROM,4,BZJ,wi midi seh dat aybraham chros gaad ahn sayka dat evriting mi mek rait bitween hihn ahn gaad
6991,ROM,4,BZJ,da wen dat hapm
6992,ROM,4,BZJ,ih hapm bifoa aybraham geh serkomsaiz er afta ih geh serkomsaiz
6993,ROM,4,BZJ,ih neva hapm afta ih geh serkomsaiz ih hapm bifoa aybraham geh serkomsaiz
6994,ROM,4,BZJ,afta gaad don mek evriting rait bitween hihn ahn aybraham gaad koman aybraham fi geh serkomsaiz
6995,ROM,4,BZJ,ahn wen aybraham geh serkomsaiz dat dami wahn sain fi shoa dat gaad mi mek evriting rait bitween ihself ahn aybraham kaa aybraham mi chros gaad wail ih neva serkomsaiz
6996,ROM,4,BZJ,soh den aybraham da di faada fi aal di peepl dehn weh chros eena gaad wail dehn neva serkomsaiz ahn gaad mek evriting rait bitween dehn ahn ihself
6997,ROM,4,BZJ,ahn aybraham da di faada fi aala dehn jooish peepl dehn tu weh mi geh serkomsaiz ahn chros gaad ahn weh waak eena fayt jos laik how aybraham mi chros gaad ahn waak eena fayt bifoa ih geh serkomsaiz
6998,ROM,4,BZJ,aybraham kudn du aal weh di laa seh ih fi du soh da neva sayka dat dat gaad mi pramis hihn ahn ih disendant dehn seh ih mi wahn gi dehn di werl
6999,ROM,4,BZJ,gaad mi pramis ahn dat kaa aybraham mi ga fayt eena gaad ahn dat dami weh mek evriting rait bitween gaad ahn aybraham
7000,ROM,4,BZJ,if dehn ting weh gaad pramis da jos fi dehn peepl weh du weh di laa seh den fayt noh meen notn
7001,ROM,4,BZJ,ahn den gaad pramis noh wahn wot notn tu dehn wan weh chros eena ahn
7002,ROM,4,BZJ,wen di laa deh gaad wahn joj peepl kaa dehn brok di laa
7003,ROM,4,BZJ,bot wen no laa noh deh peepl wahn kyaahn brok it soh gaad noh wahn joj dehn akaadn tu di laa
7004,ROM,4,BZJ,soh den sayka weh peepl chros eena gaad dehn wahn geh weh gaad pramis
7005,ROM,4,BZJ,di ting weh gaad pramis fi gi tu aala aybraham disendant dehn dat free ahn da pramis da noh jos fi dehn wan weh du weh di laa seh bot da fi dehn wan weh chros eena gaad laik how aybraham mi chros eena gaad
7006,ROM,4,BZJ,aybraham da aala fi wee pa
7007,ROM,4,BZJ,da jos laik weh rait dong eena di skripcha ah don mek yu bee di faada a wahn lata nayshan
7008,ROM,4,BZJ,eena gaad sait aybraham da fi wee pa ahn gaad da di wan weh aybraham chros
7009,ROM,4,BZJ,gaad da di sayhn gaad weh mek peepl weh don ded kohn bak tu laif agen
7010,ROM,4,BZJ,hihn jos seh di werd ahn dehn ting weh neva deh eena di werl dehn dehdeh
7011,ROM,4,BZJ,aybraham mi bileev ahn luk faawod tu weh gaad mi pramis
7012,ROM,4,BZJ,hihn mi bileev dat weh gaad mi pramis mi wahn hapm eevn wen notn neva deh fi aybraham si ahn sayka dat ih kohn fi bee di faada a wahn lata nayshan
7013,ROM,4,BZJ,da jos laik weh rait dong eena di skripcha yu wahn ga lata pikni jos laik di staar dehn ahn yu wahn kyaahn eevn konk dehn
7014,ROM,4,BZJ,aybraham neva dowt dat gaad mi wahn du weh ih pramis
7015,ROM,4,BZJ,aybraham mi bowt wahn honjrid yaaz oal ahn ih mi noa dat hihn mi tu oal fi ga pikni ahn hihn mi noa dat ih waif sayra kudn ga pikni needa
7016,ROM,4,BZJ,stil notn neva mek aybraham dowt dat gaad mi wahn du weh ih mi pramis fi du
7017,ROM,4,BZJ,ih chros gaad moa ahn moa ahn ih prayz gaad fi weh ih mi wahn du
7018,ROM,4,BZJ,aybraham mi shoar dat gaad kuda mi du weh ih pramis fi du
7019,ROM,4,BZJ,dat da how kom dehn rait eena di skripcha seh aybraham mi chros gaad ahn sayka dat evriting mi rait bitween hihn ahn gaad
7020,ROM,4,BZJ,di werd dehn weh dehn rait seh evriting mi rait bitween ihself ahn gaad dehn mi neva rait jos sayka aybraham
7021,ROM,4,BZJ,dehndeh werd deh mi rait fi wee tu
7022,ROM,4,BZJ,if wee ga fayt eena gaad weh mi rayz op jeezas bak fahn di ded den evriting wahn rait bitween wee ahn gaad
7023,ROM,4,BZJ,gaad mi giv op jeezas fi mek ih ded fi fi wee sin ahn ih mek jeezas rayz op bak fahn di ded ahn liv agen soh dat ih ku mek evriting rait bitween wee ahn gaad
7024,ROM,5,BZJ,fi wee gaad don mek evriting rait bitween hihn ahn wee kaa wi chros eena weh jeezas krais du
7025,ROM,5,BZJ,wi ga pees wid gaad sayka weh fi wee laad jeezas krais du fi wee
7026,ROM,5,BZJ,sayka weh wi chros eena weh jeezas krais du wi ku liv anda gaad grays
7027,ROM,5,BZJ,soh wi ful op wid jai kaa wee noa dat gaad wahn gi wi fi wee paat eena fi hihn gloari
7028,ROM,5,BZJ,ahn bisaidz dat wi di rijais tu kaa eevn wen wi di sofa dat wahn help wi fi bayr eniting weh kohn tu wi
7029,ROM,5,BZJ,ahn wen wi wilin fi bayr eniting weh kohn dat wahn mek wi geh schrang eensaid
7030,ROM,5,BZJ,ahn sayka weh wi schrang eensaid dat wahn gi wi hoap fi weh gaad ga fi wi
7031,ROM,5,BZJ,ahn sayka weh wi hoap deh eena gaad wi noa seh hihn noh wahn let wi dong kaa gaad lov wi ahn ih poar owt dis lov pahn wi wen ih gi wi ih hoali spirit
7032,ROM,5,BZJ,krais ded fi wee da di rait taim wen wi dami sina ahn kudn help wiself
7033,ROM,5,BZJ,yu haadli fain dat sohnbadi wahn ded fi sohnbadi els eevn wen da persn du weh rait
7034,ROM,5,BZJ,stil fi sohnbadi weh gud ahn kain sohnbadi mait ga di korij fi ded fi dehn
7035,ROM,5,BZJ,bot gaad shoa wi humoch hihn lov wee kaa eevn wail wi dami stil wahn sina jeezas krais ded fi wee
7036,ROM,5,BZJ,now den sayka weh jeezas krais shed ih blod fi wee hihn don mek evriting rait bitween wee ahn gaad
7037,ROM,5,BZJ,soh wi eevn moa shoar dat sayka jeezas krais gaad noh wahn poar owt ih raat pahn wee pahn da day wen ih wahn joj evribadi
7038,ROM,5,BZJ,wee dami gaad enimi bot hihn don bring wi bak tu ihself ahn mek wi bee fi hihn fren wen ih son ded fi wi
7039,ROM,5,BZJ,now dat wee don kohn bak tu gaad wi eevn moa shoar dat gaad wahn neva ponish wee kaa jeezas krais liv agen
7040,ROM,5,BZJ,ahn dat da noh aal
7041,ROM,5,BZJ,wi di rijais sayka weh fi wee laad jeezas krais du wen ih bring wee bak tu gaad
7042,ROM,5,BZJ,sin mi fos kom eena di werl wen wan man sin ahn da man sin bring det ahn sin spred tu evribadi ahn aala dehn sin
7043,ROM,5,BZJ,sayka dat evribadi wahn ded
7044,ROM,5,BZJ,peepl eena di werl midi sin bifoa gaad gi moaziz di laa bot wen di laa neva deh gaad neva seh dat peepl gilti a dehn sin
7045,ROM,5,BZJ,bot fahn di taim wen adam midi liv til di taim a moaziz evribadi mi deh anda di powa a sin
7046,ROM,5,BZJ,soh aala dehn mi hafu ded eevn dehn wan weh neva disobay gaad koman laik how adam mi du
7047,ROM,5,BZJ,soh eena sohn wayz adam dami laik krais weh mi fi kohn layta
7048,ROM,5,BZJ,stil di gif weh gaad gi da noh laik di sin weh adam sin
7049,ROM,5,BZJ,da chroo plenti peepl ded sayka di sin a da wan man adam
7050,ROM,5,BZJ,bot gaad grays plenti moa powaful dahn adam sin
7051,ROM,5,BZJ,plenti peepl di liv kaa da wan man jeezas krais mi ga mersi pahn wi ahn wi noh hafu pay fi dat
7052,ROM,5,BZJ,hihn da gaad free gif
7053,ROM,5,BZJ,di gif weh gaad di gi peepl difrent fahn weh hapm wen da wan man sin
7054,ROM,5,BZJ,wen da wan man sin gaad joj ahn ahn gaad seh ih mi gilti ahn ih hafu geh ponish
7055,ROM,5,BZJ,bot now wen peepl sin gaad noh mek dehn ded fi dehn sin laik how dehn mi dizerv fi ded
7056,ROM,5,BZJ,ih tel dehn seh dat dehn noh gilti ahn ih mek evriting rait bitween hihn ahn dehn
7057,ROM,5,BZJ,da chroo dat fahn da taim deh sayka weh wan man adam sin evribadi mi hafu ded
7058,ROM,5,BZJ,bot weh di wan man jeezas krais mi du mi eevn faar beta
7059,ROM,5,BZJ,evribadi weh aksep gaad rich grays az wahn gif gaad wahn mek dehn rait wid hihn ahn dehn wahn rool now wid hihn laik king
7060,ROM,5,BZJ,soh den gaad kandem evribadi sayka weh wan man disobay
7061,ROM,5,BZJ,sayhn way gaad don mek evribadi free ahn gi dehn nyoo laif sayka di rait ting weh wan man du
7062,ROM,5,BZJ,ahn wen da wan man disobay dat mek evribadi bee sina
7063,ROM,5,BZJ,sayhn way sayka di wan man weh mi du weh gaad tel ahn fi du gaad mek evriting rait bitween hihn ahn lata peepl
7064,ROM,5,BZJ,gaad sen di laa fi mek peepl andastan how sinful dehn sinful
7065,ROM,5,BZJ,bot di moa peepl sin gaad grays deh moa ahn moa
7066,ROM,5,BZJ,gaad di shoa wi grays soh dat jos laik how sin mi ga di powa fi mek evribadi ded sayhn way gaad grays ga di powa fi mek wi geh laif weh wahn neva en now dat gaad don mek evriting rait bitween wee ahn hihn sayka weh wi laad jeezas krais du
7067,ROM,6,BZJ,soh den weh wi wahn seh
7068,ROM,6,BZJ,da chroo wi noh fi kip aan di sin jos soh dat gaad ku kip aan di gi wi moa ahn moa grays
7069,ROM,6,BZJ,no wi noh fi goh aan eena wi sinful way nohmoh
7070,ROM,6,BZJ,sin noh ga nohmoh powa fi rool oava wee soh da how wi wahn kip aan di sin
7071,ROM,6,BZJ,unu noa seh dat wen dehn baptaiz wi dat mek wee wan wid krais jeezas ahn wee mi ded sayhn laik how hihn mi ded
7072,ROM,6,BZJ,wen dehn baptaiz wi wee mi ded wid jeezas krais ahn dehn beri wi wid hihn soh dat jos laik how fi wee faada mi yooz ih grayt powa fi mek jeezas krais liv agen sayhn way ih yooz ih powa soh dat wee tu ku liv wahn nyoo laif
7073,ROM,6,BZJ,wee kohn fi bee wan wid jeezas krais wen wi mi ded laik how hihn mi ded
7074,ROM,6,BZJ,sayhn way wee wahn bee wan wid hihn wen gaad gi wi nyoo laif jos laik how ih gi krais nyoo laif wen ih mek ih rayz op bak fahn di ded
7075,ROM,6,BZJ,wi noa dat di laif weh wi doz liv ded sayhn taim wen dehn kil jeezas pahn di kraas soh dat di powa a sin weh doz rool wi laif ku geh dischrai
7076,ROM,6,BZJ,wi noh hafu bee slayv tu sin nohmoh
7077,ROM,6,BZJ,kaa wen sohnbadi don ded sin noh ga nohmoh powa oava dehn
7078,ROM,6,BZJ,if wee ded wid krais den wee bileev dat wi wahn liv wid ahn tu
7079,ROM,6,BZJ,kaa wi noa dat gaad don mek krais rayz op fahn di ded ahn liv agen soh hihn wahn neva hafu ded agen
7080,ROM,6,BZJ,det noh ga nohmoh powa oava hihn
7081,ROM,6,BZJ,wen krais ded ih brok di powa a sin fareva ahn now di laif weh ih di liv da fi pleez gaad
7082,ROM,6,BZJ,sayhn way yu mos luk pahn yuself laik yu don ded wen ih kohn tu sin ahn alaiv weh gaad kansaan kaa yu da wan wid krais jeezas
7083,ROM,6,BZJ,soh den yu mosn mek sin rool nohmoh oava yu badi weh wahn ded
7084,ROM,6,BZJ,yu noh fi giv een tu notn bad weh yu badi di kaal fa
7085,ROM,6,BZJ,yu noh fi yooz no paat a yu badi fi du notn bad
7086,ROM,6,BZJ,insteda dat yu mos gi gaad yu hoal badi fi mek hihn yooz fi du weh rait kaa da hihn don gi yu nyoo laif
7087,ROM,6,BZJ,sin mos stap rool oava yu laif kaa yu noh di liv anda di laa nohmoh yu di liv anda di gud grays a gaad
7088,ROM,6,BZJ,soh den weh wi wahn du
7089,ROM,6,BZJ,kip aan di sin jos kaa wi di liv anda di grays a gaad now ahn kaa wi noh liv anda di laa nohmoh
7090,ROM,6,BZJ,neva wi noh fi du dat
7091,ROM,6,BZJ,unu noh noa seh dat unu da wahn slayv tu enibadi weh unu obay
7092,ROM,6,BZJ,unu ku bee wahn slayv tu sin ahn ded er yu ku du weh rait ahn pleez gaad ahn bee wahn slayv tu hihn
7093,ROM,6,BZJ,bot unu fi tel gaad tanks kaa eevn doa unu yoostu bee slayv tu sin now unu don set unu haat fi du aala dehn gud tingz weh dehn mi teech unu bowt gaad
7094,ROM,6,BZJ,gaad don set unu free fahn di powa a sin ahn now unu don kohn fi bee slayv fi gaad ahn du weh rait
7095,ROM,6,BZJ,ai di yooz dehnya egzampl fahn evriday laif kaa az hyooman unu week
7096,ROM,6,BZJ,wan taim unu doz mek unu badi bee slayv tu di eevl ting dehn weh unu tink bowt bot now unu mos mek evri paat a unu badi serv gaad soh dat di hoal a unu ku bilangz tu hihn
7097,ROM,6,BZJ,sayhn way now unu mos put evri paat a unu laif schrayt wid gaad fi liv laik fi hihn peepl dehn fi chroo
7098,ROM,6,BZJ,wen unu dami slayv tu sin unu neva doz du weh gaad waahn unu du
7099,ROM,6,BZJ,weh gud ih doz du unu wen unu doz du dehn ting weh unu shaym a now
7100,ROM,6,BZJ,da chroo dat aal weh unu geh fahn du dehn ting deh da det
7101,ROM,6,BZJ,bot now gaad don set unu free soh dat sin noh rool oava yu nohmoh
7102,ROM,6,BZJ,unu da gaad slayv now
7103,ROM,6,BZJ,unu don gi gaad di hoal a unu laif fi liv fi hihn ahn dat wahn help unu fi liv wahn hoali laif ahn da laif wahn laas fareva ahn eva
7104,ROM,6,BZJ,kaa di pay weh sin gi wi da det bot di gif weh gaad di gi wi da laif weh laas fareva ahn eva ahn ih free
7105,ROM,6,BZJ,dat da di laif weh wi get wen wi kohn fi bee wan wid krais jeezas wi laad
7106,ROM,7,BZJ,mi bradaz ahn sistaz ah noa unu wahn andastan weh ah wahn taak bowt kaa unu noa di laa
7107,ROM,7,BZJ,di laa ga powa oava wahn persn az lang az da persn livin
7108,ROM,7,BZJ,da laik dis di laa seh wahn marid uman mos liv wid ih hozban az lang az hihn livin bot if ih hozban don ded den di uman free fahn da laa deh
7109,ROM,7,BZJ,soh den if di uman goh liv wid wahn nada man wail ih hozban stil livin peepl wahn seh da uman deh di liv eena sin kaa ih brok di laa
7110,ROM,7,BZJ,bot if ih hozban ded di uman free fahn da laa deh ahn ih ku goh marid tu wahn nada man ahn if ih du dat ih noh di liv eena sin ataal
7111,ROM,7,BZJ,mi bradaz ahn sistaz da di sayhn way wid unu kaa unu don ded tu di laa tu
7112,ROM,7,BZJ,di laa noh ga no powa oava unu kaa unu don ded tu di laa wen unu ded wid krais pahn di kraas
7113,ROM,7,BZJ,now unu bilangz tu krais weh gaad don mek rayz op fahn di ded ahn liv agen
7114,ROM,7,BZJ,ahn sayka dat wi ku du gud tingz wail wi di serv gaad
7115,ROM,7,BZJ,di laa doz ster wi op fi du aal kaina bad ting weh wi badi di kaal fa fi wi du ahn dehn bad ting dehn weh wi doz du doz di kil wi
7116,ROM,7,BZJ,bot now wi free fahn di laa kaa wi don ded wid krais
7117,ROM,7,BZJ,ahn di laa weh yoostu ga wi tai op laik prizna da laa noh ga nohmoh powa oava wee
7118,ROM,7,BZJ,wi noh di serv gaad eena di oal way weh dehn rait dong eena di laa fi tel wi weh fi du
7119,ROM,7,BZJ,now wi di serv gaad eena di nyoo way how di hoali spirit help wi fi liv
7120,ROM,7,BZJ,wel den weh wi fi seh
7121,ROM,7,BZJ,di laa sin
7122,ROM,7,BZJ,no di laa no sin ataal
7123,ROM,7,BZJ,ah wudn a mi noa weh da sin if di laa neva shoa mi
7124,ROM,7,BZJ,ah wudn a mi noa dat ih noh rait fi waahn sohnting weh sohnbadi els gat if di laa neva seh yu noh fi waahn notn weh sohnbadi els gat
7125,ROM,7,BZJ,bot wen di laa seh ah noh fi waahn notn weh nobadi els gat sin ga di chaans fi mek ah waahn ting weh noh bilangz tu mi
7126,ROM,7,BZJ,if no laa neva deh den sin neva mi wahn ga no powa ih mi wahn ded
7127,ROM,7,BZJ,ah yoostu liv widowt noa weh di laa seh
7128,ROM,7,BZJ,bot wen ah kohn fi noa di laa dat shoa mi weh ah fi du ahn weh ah mosn du ahn dat mek ah waahn sin bad
7129,ROM,7,BZJ,sayka dat ah doz bee laik sohnbadi weh ded eena sin
7130,ROM,7,BZJ,soh di laa weh mi fi gi mi laif mek det kohn fi mi insted
7131,ROM,7,BZJ,di laa mek sin kohn ahn chaans mi ahn da di laa weh sin tek fi kil mi
7132,ROM,7,BZJ,soh den di laa kohn fahn gaad ahn ih hoali
7133,ROM,7,BZJ,ahn weh di laa tel wi fi du hoali tu ahn ih rait fi wi du it ahn ih gud fi wi du it
7134,ROM,7,BZJ,dat meen dat di laa weh gud mek ah ded
7135,ROM,7,BZJ,neva di laa neva du dat da sin du dat
7136,ROM,7,BZJ,sin tek di laa weh gud fi kil mi soh dat peepl wahn noa jos weh da sin kaa di laa seh wi noh fi sin
7137,ROM,7,BZJ,dat mek sin wosa dan eva
7138,ROM,7,BZJ,wi noa dat di laa kohn fahn gaad
7139,ROM,7,BZJ,di chrobl da noh wid di laa bot da wid mee weh da hyooman
7140,ROM,7,BZJ,ah da wahn persn weh da wahn slayv tu sin
7141,ROM,7,BZJ,ah noh andastan dehn ting weh ah du an ah noh du weh ah waahn du
7142,ROM,7,BZJ,insteda dat ah di du di ting dehn weh ah hayt fi du
7143,ROM,7,BZJ,wen ah du weh ah noh waahn du dat shoa dat ah agree dat di laa rait
7144,ROM,7,BZJ,soh now ah noh du dehn ting bai miself
7145,ROM,7,BZJ,da sin weh deh eena mi haat mek ah du dehn
7146,ROM,7,BZJ,kaa ah noa dat notn gud noh liv eena mi
7147,ROM,7,BZJ,ah meen eena mi sinful haat ah waahn sin kaa eevn doa ah waahn du weh gud ah kyaahn du it
7148,ROM,7,BZJ,ah noh du di gud weh ah waahn du ahn di bad weh ah noh waahn du dat da weh ah du
7149,ROM,7,BZJ,bot if ah di du weh ah noh waahn du da noh reeli mee da di wan weh du it
7150,ROM,7,BZJ,da di sin weh deh eena mi
7151,ROM,7,BZJ,soh den dis da weh ah fain eena mi laif wen ah waahn du rait eevl deh wid mi
7152,ROM,7,BZJ,eena mi haat ah hapi wid di laa weh kohn fahn gaad
7153,ROM,7,BZJ,bot ah si seh dat mi badi di fala wahn difrent laa ih di fait gens di laa eena mi main
7154,ROM,7,BZJ,dat mek ah bee laik wahn prizna tu di laa weh mi badi di fala weh di mek ah sin
7155,ROM,7,BZJ,poa mee ah da wahn mizarabl man hoo wahn free mi fahn weh dis badi waahn ah du dis badi weh det di kanchroal
7156,ROM,7,BZJ,ah tank gaad jeezas krais wahn free mi
7157,ROM,7,BZJ,soh den dis da how ah stan now eena mi main ah waahn serv gaad laa wail mi hyooman naycha mek ah bee wahn slayv tu sin
7158,ROM,8,BZJ,soh den gaad noh wahn kandem nobadi weh da wan wid krais jeezas
7159,ROM,8,BZJ,kaa di hoali spirit weh gi wi nyoo laif weh kohn fahn krais jeezas wahn set wi free fahn sin ahn det
7160,ROM,8,BZJ,gaad du weh di laa kudn du kaa wee wid wi sinful haat kudn help wiself fi du weh di laa seh
7161,ROM,8,BZJ,gaad sen ih oan son eena di werl fi bee hyooman laik wee fi pay fi fi wee sin dehn
7162,ROM,8,BZJ,gaad ponish ih son jeezas krais insteda wee wen ih mek krais bee di sakrifais fi aala fi wee sin
7163,ROM,8,BZJ,gaad du dat soh dat now wee ku du aal weh di laa seh rait fi wi du
7164,ROM,8,BZJ,wi noh di liv di way wi sinful haat tel wi fi liv bot wi di liv fi du weh gaad spirit tel wi fi du
7165,ROM,8,BZJ,dehn peepl weh di liv di way fi dehn sinful haat tel dehn fi liv dehn jos di tink aal di taim bowt weh dehn waahn du
7166,ROM,8,BZJ,bot dehn peepl weh di liv fi du weh gaad spirit tel dehn fi du dehn jos di tink aal di taim bowt weh di spirit waahn dehn du
7167,ROM,8,BZJ,dehn peepl weh fala dehn sinful haat fi dehn main ded
7168,ROM,8,BZJ,bot dehn wan weh fala di spirit a gaad dehn wahn ga laif fareva ahn dehn wahn ga pees eena dehn haat
7169,ROM,8,BZJ,soh wen sohnbadi jos di tink aal di taim bowt weh dehn sinful haat waahn dat mek dehn gaad enimi
7170,ROM,8,BZJ,dehn noh waahn du weh gaad laa seh dehn kyaahn du it
7171,ROM,8,BZJ,dehn peepl deh jos wahn du weh fi dehn sinful haat tel dehn fi du aal di taim dehn kyaahn pleez gaad
7172,ROM,8,BZJ,bot unu noh di du weh fi unu sinful haat tel unu fi du unu di du weh gaad spirit tel unu if gaad spirit liv eensaida unu
7173,ROM,8,BZJ,ahn if krais spirit noh di liv eensaida wahn persn den da persn noh bilangz tu krais
7174,ROM,8,BZJ,bot if krais liv eensaida unu chroo ih spirit den eevn doa di badi ded sayka sin stilyet gaad spirit mek yu ga laif kaa krais don mek evriting rait bitween unu ahn gaad
7175,ROM,8,BZJ,di spirit a gaad weh mek jeezas rayz op bak fahn di ded ahn liv agen da hihn liv eensaida unu
7176,ROM,8,BZJ,soh den jos laik how gaad rayz op bak jeezas krais agen da rait soh hihn wahn rayz op fi unu badi bak tu laif bai di sayhn spirit
7177,ROM,8,BZJ,soh den mi bradaz ahn sistaz wi mos du weh gaad spirit tel wi fi du noh weh wi sinful haat tel wi fi du
7178,ROM,8,BZJ,kaa if yu jos di liv laik how yu sinful haat tel yu fi liv yu wahn ded
7179,ROM,8,BZJ,bot if yu mek gaad spirit gi yu di powa soh dat yu ku stap du dehn ting weh yu badi tel yu du yu wahn liv
7180,ROM,8,BZJ,den aala dehn peepl weh gaad spirit di leed dehn da gaad pikni
7181,ROM,8,BZJ,kaa di spirit weh gaad gi wi noh wahn mek wi frayd laik how slayv frayd fi dehn maasta
7182,ROM,8,BZJ,insteda dat gaad gi wi di spirit weh mek wi bee gaad pikni ahn di spirit gi wi di powa fi krai owt tu gaad ahn seh aba faada
7183,ROM,8,BZJ,gaad spirit di jain wid fi wee spirit fi seh dat wee da gaad pikni dehn
7184,ROM,8,BZJ,ahn sayka weh wee da gaad pikni wi wahn geh di blesin dehn weh gaad di kip fi ih peepl dehn
7185,ROM,8,BZJ,kaa if wee shayr eena krais sofarin wi wahn shayr eena fi hihn gloari tu
7186,ROM,8,BZJ,stil weh wi di sofa now eena dis taim da noh notn tu di laif a gloari weh gaad wahn shoa wi layta
7187,ROM,8,BZJ,di hoal a gaad kriyayshan di wayt ahn di luk faawod fi di taim wen gaad wahn shoa hoo aal da ih pikni dehn
7188,ROM,8,BZJ,now di ting dehn weh gaad mi mek mi deh anda gaad ponishment bot da neva kaa dehn mi waahnt it soh bot dami kaa gaad put it soh
7189,ROM,8,BZJ,bot stil dehn ga da hoap dat gaad wahn set dehn free soh dat dehn noh wahn hafu ded ahn ratn nohmoh
7190,ROM,8,BZJ,gaad wahn free dehn soh dat ih ku gi dehn di sayhn gloari weh bilangz tu ih pikni dehn
7191,ROM,8,BZJ,wi noa dat op tu dis taim aala weh gaad mek di groan jos laik wahn uman weh di groan wid payn wen ih di baan wahn baybi
7192,ROM,8,BZJ,di spirit mek wi shoar bowt weh wi wahn bee eena di fyoocha
7193,ROM,8,BZJ,bot now wi di groan kwaiyetwan wail wi di wayt fi mek gaad shoa wi seh dat wee da fi hihn pikni dehn
7194,ROM,8,BZJ,dis meen seh dat fi wee badi dehn wahn set free tu
7195,ROM,8,BZJ,fahn di taim gaad sayv wi wi di luk faawod tu da gloari weh di kohn
7196,ROM,8,BZJ,bot if wi don ga weh wi di hoap fa den wi noh ga notn fi luk faawod tu agen
7197,ROM,8,BZJ,bot if wi di hoap fi weh wi noh get yet wi noh main fi wayt far it ataal
7198,ROM,8,BZJ,sayhn way gaad spirit help wi wen wi noh stan schrang eena wi fayt eena gaad
7199,ROM,8,BZJ,wee noh noa how fi pray bot di spirit hihn di pray tu gaad fi wee ahn ih di groan eena wahn way weh yu kyaahn eevn put eena werdz
7200,ROM,8,BZJ,ahn gaad weh di luk pahn wi eena wi haat wahn andastan weh di spirit meen kaa di spirit di pray tu gaad fi ih peepl dehn ahn ih di pray jos weh gaad waahn ih pray
7201,ROM,8,BZJ,wi noa dat fi dehn wan weh lov gaad gaad mek evriting werk fi dehn oan gud
7202,ROM,8,BZJ,gaad du dat fi dehn wan weh hihn don pik fi du weh hihn plan
7203,ROM,8,BZJ,dehn peepl weh gaad kaal ih mek dehn fi bee laik ih son soh dat ih son wahn bee di fos monks plenti peepl weh wahn kohn fi bee gaad pikni
7204,ROM,8,BZJ,dehn wan weh gaad don pik bifoa ih mi eevn mek di werl fi mek dehn bee laik ih son da dehn ih don kaal
7205,ROM,8,BZJ,ahn dehn wan weh gaad kaal ih mek evriting rait bitween dehn ahn ihself
7206,ROM,8,BZJ,ahn dehn wan weh ih mek tingz rait wid ih wahn gi dehn di gloari weh di kohn
7207,ROM,8,BZJ,soh den weh wi ku seh bowt dat
7208,ROM,8,BZJ,if gaad da fi wee den nobadi kyaahn deh gens wi
7209,ROM,8,BZJ,gaad neva eevn kip ih oan son fahn sofa soh den wen gaad gi ih oan son fi aala wi wi ku noa fi chroo dat ih noh wahn hoal bak notn fahn wee
7210,ROM,8,BZJ,ahn ih noh mata hoo akyooz wee weh gaad don pik kaa gaad da di wan weh mek evriting rait bitween wee ahn fi hihnself
7211,ROM,8,BZJ,nobadi kyaahn kandem wi fi sin kaa krais jeezas da di wan weh don ded fi wee ahn pahn tap a dat hihn da di wan weh gaad rayz op bak fahn di ded fi liv agen
7212,ROM,8,BZJ,ahn krais jeezas da di wan weh sidong pan di rait han said a gaad
7213,ROM,8,BZJ,hihn di taak tu gaad fi wee
7214,ROM,8,BZJ,soh den nobadi ahn notn kyaahn mek krais stap lov wee
7215,ROM,8,BZJ,wen wi get eena chrobl dat noh wahn stap ahn
7216,ROM,8,BZJ,wen haad taim kohn pahn wi er peepl mek wi sofa dat noh wahn stap ahn needa
7217,ROM,8,BZJ,wen wi hongri er wen wi noh ga nof kloaz fi wayr wen wi eena daynja er eevn wen dehn chrai kil wi wid soad non a dat kyaahn mek krais stap lov wee
7218,ROM,8,BZJ,laik weh di skripcha seh sayka weh wee bilangz tu yoo peepl di chrai kil wi aal di taim
7219,ROM,8,BZJ,dehn chreet wi jos laik sheep weh dehn di kehr fi goh geh kil
7220,ROM,8,BZJ,bot eevn wen aala dehn ting deh hapm tu wee krais weh lov wi di mek wi ga vikchri oava aala dehn ting deh aal di taim
7221,ROM,8,BZJ,kaa ah noa fi shoar dat notn noh deh fi mek gaad stap lov wi
7222,ROM,8,BZJ,if wi don ded er if wi livin hihn lov wi
7223,ROM,8,BZJ,di aynjel dehn kyaahn stap ahn needa di eevl spirit dehn needa eniting weh wahn kom eena dis taim ya er eena taim fi kohn
7224,ROM,8,BZJ,needa di powa dehn weh deh hai op eena di ayaa ahn needa dehn wan weh deh pahn ert
7225,ROM,8,BZJ,notn weh gaad mek ku mek gaad stap lov wee
7226,ROM,8,BZJ,ih shoa wi dat bai weh krais jeezas wi laad du fi wee
7227,ROM,9,BZJ,ah di tel unu di chroot kaa ah bilangz tu krais
7228,ROM,9,BZJ,ah noh di tel lai ataal
7229,ROM,9,BZJ,mi kanshans weh di hoali spirit rool di tel mi tu seh ah noh di tel lai
7230,ROM,9,BZJ,ah reeli sari fi mi peepl dehn di peepl a izrel
7231,ROM,9,BZJ,di payn weh ah feel eena mi haat fi dehn neva stap
7232,ROM,9,BZJ,ah oanli wish dat gaad kuda kandem mi ahn kot mi aaf fahn krais if dat wahn help mi jooish bradaz ahn sistaz dehn weh da mi oan peepl dehn fi bileev eena krais
7233,ROM,9,BZJ,di peepl a izrel dehn da di peepl weh gaad don pik az fi hihn pikni dehn
7234,ROM,9,BZJ,gaad shoa dehn fi hihn gloari
7235,ROM,9,BZJ,ih mek agreement wid dehn ahn gi dehn ih laa
7236,ROM,9,BZJ,gaad shoa dehn how fi wership hihn ahn aala fi hihn pramis dehn da fi dehn
7237,ROM,9,BZJ,di jooish peepl dehn da di disendant dehn a sohn impoatant ansesta
7238,ROM,9,BZJ,ahn wen krais kohn ya az wahn hyooman hihn da mi wahn joo
7239,ROM,9,BZJ,mek wi prayz gaad weh rool oava evriting
7240,ROM,9,BZJ,mek wi prayz ahn fareva aymen
7241,ROM,9,BZJ,ai noh di tel unu dat gaad neva du weh ih pramis fi du
7242,ROM,9,BZJ,shoar gaad du weh ih pramis kaa noh aal di peepl dehn weh baan eena izrel famili bilangz tu di chroo peepl a izrel dehn weh gaad pik
7243,ROM,9,BZJ,da noh aal di peepl dehn weh baan eena aybraham famili bilangz tu aybraham chroo chroo famili weh gaad pik
7244,ROM,9,BZJ,bot gaad mi pramis aybraham seh oanli yu son aizak pikni wahn konk az yu chroo famili
7245,ROM,9,BZJ,dat meen dat gaad neva pik aal di pikni dehn weh baan eena aybraham famili ih oanli pik di pikni dehn weh ih mi pramis mi wahn kohn chroo aizak
7246,ROM,9,BZJ,kaa wen gaad pramis aybraham ih tel ahn seh bowt dis taim neks yaa ah wahn kohn bak tu yu ahn yu waif sayra wahn baan wahn son
7247,ROM,9,BZJ,ahn dat da noh aal kaa ribeka too son dehn ga di sayhn pa weh da wi ansesta aizak
7248,ROM,9,BZJ,fi shoa dat eniting weh gaad mi plan fi hapm wahn hapm gaad pik di wan weh hihn waahn
7249,ROM,9,BZJ,bifoa di too son dehn mi baan ahn bifoa dehn mi ga wahn chaans fi du gud er bad gaad tel ribeka seh di fos baan son wahn serv di yonga son
7250,ROM,9,BZJ,gaad seh dat fi shoa dat di chail weh hihn pik hihn da di wan weh gaad mi kaal
7251,ROM,9,BZJ,ahn da noh sayka weh da son du er weh di ada son du
7252,ROM,9,BZJ,da jos laik weh rait dong eena di skripcha seh ah mi lov jaykop an ah mi hayt eesaa
7253,ROM,9,BZJ,wel den weh wi di seh dat gaad noh fyaa
7254,ROM,9,BZJ,neva gaad aalwayz fyaa
7255,ROM,9,BZJ,wen gaad taak tu moaziz ih tel ahn seh ai wahn ga mersi pahn hoo ai waahn an ai wahn tek piti pahn hoo ai waahn
7256,ROM,9,BZJ,soh ih noh pen pahn weh sohnbadi waahn er weh dehn du weh mek gaad pik dehn
7257,ROM,9,BZJ,ih jos di pen pahn gaad mersi notn els
7258,ROM,9,BZJ,eena di skripcha gaad tel fayro di king a eejip seh ai mek yoo bee king jos fi dis soh dat di peepl ku si mi powa gens yu ahn fi mek aal di peepl dehn eena di werl noa bowt mee
7259,ROM,9,BZJ,soh if gaad wahn ga mersi pahn sohnbadi ih wahn ga mersi pahn dehn
7260,ROM,9,BZJ,ahn if ih wahn mek dehn haat haad hihn wahn mek dehn haat haad
7261,ROM,9,BZJ,soh wan a unu mait aks mi seh if dat da weh gaad du how kom gaad ku blaym wee
7262,ROM,9,BZJ,nobadi kyaahn win gens gaad
7263,ROM,9,BZJ,da hoo yu tink yoo fi taak bak tu gaad
7264,ROM,9,BZJ,wahn playn klay pat noh wahn grombl tu di wan weh mek ahn ahn aks ahn seh how kom yu mek mi soh
7265,ROM,9,BZJ,aftaraal di wan weh mek di pat ga di rait fi tek di klay ahn mek weh ih waahn mek
7266,ROM,9,BZJ,hihn ga di rait fi tek di klay ahn mek wahn pat weh fansi er mek wahn pat weh jos playn
7267,ROM,9,BZJ,gaad mi waahn shoa ih raat gens sin ahn dat hihn ga powa
7268,ROM,9,BZJ,bot ih bayr wid di peepl dehn weh mi fit fi geh kandem fi geh dischrai
7269,ROM,9,BZJ,gaad bayr wid dehn kaa ih mi waahn shoa dehn wan weh ih ga mersi pan how rich ih gloari ahn ih mi waahn shayr ih gloari wid dehn wan weh hihn pik
7270,ROM,9,BZJ,now wee da dehn peepl deh wee da di wan dehn weh hihn kaal
7271,ROM,9,BZJ,hihn neva kaal wi jos fahn monks di jooz dehn bot fahn monks dehn wan weh da noh joo tu
7272,ROM,9,BZJ,dat da weh gaad tel wi eena di buk weh hozaya rait
7273,ROM,9,BZJ,ih seh dehn peepl weh da noh fi mee ai wahn kaal dehn mai peepl
7274,ROM,9,BZJ,di nayshan weh ah neva lov ah wahn kaal dehn mai peepl weh ah lov
7275,ROM,9,BZJ,ahn eena da sayhn paat weh gaad tel dehn seh unu da noh mai peepl eena da sayhn plays deh ih wahn kaal dehn di chilren a di livin gaad
7276,ROM,9,BZJ,aizaiya taak bowt di peepl a izrel seh eevn doa dehn ga wahn lata peepl da izrel laik di san weh deh pahn di seeshoa gaad oanli wahn sayv di lee bit a dehn wan weh lef
7277,ROM,9,BZJ,kaa di laad wahn joj di peepl dehn a di werl kwikwan wans ahn far aal
7278,ROM,9,BZJ,da jos laik weh aizaiya mi seh fos if di laad almaiti neva spayr som a wi disendant dehn aala wi mi wahn geh dischrai jos laik di peepl dehn a sadam ahn gomora 
7279,ROM,9,BZJ,soh den weh wi di seh
7280,ROM,9,BZJ,wi di seh dat eevn doa peepl weh da noh joo neva chrai fi mek ting rait wid gaad gaad don mek evriting rait bitween ihself ahn dehn kaa dehn chros eena krais
7281,ROM,9,BZJ,bot di jooz dehn weh gaad mi pik dehn midi fala haad afta di laa fi mek evriting rait bitween dehn ahn gaad
7282,ROM,9,BZJ,how kom dehn kudn du it
7283,ROM,9,BZJ,da bikaaz dehn neva pen pahn fayt fi get rait wid gaad bot dehn midi pen pahn di gud tingz weh dehn du
7284,ROM,9,BZJ,soh dehn stombl oava di big stoan weh mi deh eena dehn way
7285,ROM,9,BZJ,ih rait eena di skripcha seh unu luk ah put wahn stoan eena zaiyan weh wahn mek peepl bok dehn fut ahn stombl ahn da wahn rak weh mek peepl faal dong
7286,ROM,9,BZJ,bot di wan weh chros eena hihn noh wahn shaym ataal
7287,ROM,10,BZJ,mi bradaz ahn sistaz wid aal mi haat ah wuda waahn gaad sayv di jooz dehn
7288,ROM,10,BZJ,ah pray tu gaad fi dat
7289,ROM,10,BZJ,ah noa dehn waahn pleez gaad bad bot dehn noh andastan di rait way
7290,ROM,10,BZJ,dehn noh andastan gaad way fi mek peepl bee rait wid hihn
7291,ROM,10,BZJ,insteda dat dehn di hoal aan tu fi dehn oan way fi get rait wid gaad soh dehn chrai kip di laa
7292,ROM,10,BZJ,gaad mek evriting rait fi evribadi if dehn oanli bileev eena krais
7293,ROM,10,BZJ,soh dehn noh hafu chrai nohmoh fi get rait wid gaad chroo di laa
7294,ROM,10,BZJ,moaziz mi seh dat wahn persn ku get rait wid gaad if dehn obay di laa
7295,ROM,10,BZJ,ih seh if yu waahn liv yu mos du evriting weh di laa seh
7296,ROM,10,BZJ,bot peepl weh get rait wid gaad chroo fayt wahn neva aks da hoo gwehn op da hevn fi bring krais dong
7297,ROM,10,BZJ,ahn yu noh fi seh needa hoo gwehn dong da di plays a di ded soh dat dehn ku bring krais op fahn dong deh tu wee
7298,ROM,10,BZJ,di mesij weh wi preech weh seh dat yu ku geh sayv if yu bileev eena krais deh rait eena han reech
7299,ROM,10,BZJ,akchwali di skripcha seh di mesij deh kloas tu unu ih deh eena unu mowt ahn eena unu haat
7300,ROM,10,BZJ,kaa if yu seh wid yu oan mowt dat jeezas da di laad ahn if yu bileev eena yu haat dat gaad rayz ahn op fahn di ded den gaad wahn sayv yu
7301,ROM,10,BZJ,kaa wen wi bileev eena jeezas eena wi haat gaad mek evriting rait bitween wee ahn hihn
7302,ROM,10,BZJ,ahn wen wi seh wid wi mowt dat wi bileev eena jeezas gaad sayv wi
7303,ROM,10,BZJ,ih rait dong eena di skripcha seh hihn noh wahn let dong nobadi weh chros eena ahn
7304,ROM,10,BZJ,kaa oanli wan gaad deh fi aal di peepl dehn ahn hihn wahn sayv peepl weh da joo ahn dehn wan weh da noh joo sayhn way
7305,ROM,10,BZJ,aala dehn bilangz tu di sayhn laad ahn ih wahn bles aala dehn wan weh kaal pan ahn
7306,ROM,10,BZJ,da jos laik weh rait dong eena di skripcha seh enibadi weh kaal pahn di naym a di laad wahn sayv
7307,ROM,10,BZJ,bot how peepl wahn kaal pahn di laad if dehn noh bileev eena ahn
7308,ROM,10,BZJ,ahn how dehn wahn bileev eena ahn if dehn neva yehr bowt ahn
7309,ROM,10,BZJ,ahn how dehn wahn yehr bowt ahn if nobadi neva gaahn tel dehn bowt ahn
7310,ROM,10,BZJ,ahn how peepl wahn tel dehn if nobadi noh sen dehn
7311,ROM,10,BZJ,laik weh rait eena di skripcha seh da wahn byootiful sait eevn fi si di fut a sohnbadi weh di bring di gud nyooz
7312,ROM,10,BZJ,bot som a di peepl dehn noh pay no main tu di gud nyooz
7313,ROM,10,BZJ,di prafit aizaiya seh laad hoo wahn bileev di mesij weh wi di tel dehn
7314,ROM,10,BZJ,soh den sayka weh peepl yehr di mesij bowt krais dehn kohn fi bileev eena ahn bot sohnbadi hafu goh tel peepl bowt krais fi mek dehn yehr
7315,ROM,10,BZJ,bot mek ah aks unu sohnting di jooz dehn neva yehr di mesij
7316,ROM,10,BZJ,yes dehn don yehr di mesij
7317,ROM,10,BZJ,di skripcha seh aal di peepl dehn aal oava di werl mi yehr di werd dehn weh di mesinja tel dehn
7318,ROM,10,BZJ,di werd gaan owt aal oava di werl
7319,ROM,10,BZJ,mek ah aks unu sohnting els di jooz dehn noh andastan di mesij
7320,ROM,10,BZJ,yes dehn andastan it
7321,ROM,10,BZJ,moaziz mi ansa da kweschan wen ih tel dehn fahn way bak weh gaad mi seh ah wahn bles ada nayshan jos fi mek unu jelos
7322,ROM,10,BZJ,ah wahn mek unu beks wid wahn nayshan a peepl weh noh andastan notn ataal
7323,ROM,10,BZJ,den aizaiya di prafit neva frayd ataal wen ih tel di peepl dehn seh di peepl dehn weh neva midi chrai fain mi dehn don fain mi
7324,ROM,10,BZJ,ah don apyaa tu dehn peepl weh noh midi luk fi mi
7325,ROM,10,BZJ,ahn gaad taak bowt di peepl dehn a izrel seh hoal taim ah di hoal owt mi han dehn tu dehn wan weh noh du weh ah tel dehn bot dehn mi waahn ga dehn oan way
7326,ROM,11,BZJ,soh den mek ah aks unu sohnting gaad mi seh dat ih noh waahn ih oan peepl dehn agen
7327,ROM,11,BZJ,no ih neva seh dat mee miself da wahn joo
7328,ROM,11,BZJ,ai da wan a aybraham disendant dehn ai kohn fahn benjamin famili lain
7329,ROM,11,BZJ,no gaad neva seh ih noh waahn ih peepl dehn weh hihn pik fahn bifoa ih mek di werl
7330,ROM,11,BZJ,unu noh noa weh rait eena di skripcha wen ilaija midi komplayn tu gaad bowt di jooish peepl dehn
7331,ROM,11,BZJ,ih tel gaad seh laad dehn don kil aala yu prafit dehn
7332,ROM,11,BZJ,dehn dischrai yu alta dehn
7333,ROM,11,BZJ,ai da di oanli prafit weh lef ahn dehn di chrai fi kil mee tu
7334,ROM,11,BZJ,unu memba weh gaad ansa ilaija seh
7335,ROM,11,BZJ,ih seh ah stil ga sebm towzn man weh neva bow dong tu di aidal bayl fi wership ahn
7336,ROM,11,BZJ,wel da di sayhn way ih stan now
7337,ROM,11,BZJ,yu stil ga wahn lee bit a peepl lef weh gaad pik fi wership hihn ahn fi shoa ih grays tu
7338,ROM,11,BZJ,gaad pik dehn peepl deh jos fi shoa dehn ih grays
7339,ROM,11,BZJ,ih neva pik dehn sayka notn weh dehn du
7340,ROM,11,BZJ,if gaad mi pik dehn sayka weh dehn du den grays da noh grays ataal
7341,ROM,11,BZJ,soh den dat da how ih stan
7342,ROM,11,BZJ,da noh aal di peepl a izrel mi fain weh dehn midi luk fa
7343,ROM,11,BZJ,oanli dehn wan weh gaad mi pik mi fain ahn
7344,ROM,11,BZJ,di res a dehn mi haadn dehn haat gens di chroot ahn dehn neva andastan
7345,ROM,11,BZJ,da jos laik weh rait eena di skripcha seh gaad mek dehn soh dehn kyaahn feel ahn tink
7346,ROM,11,BZJ,eevn op tu tudeh day dehn aiy noh si ahn dehn ayz noh yehr
7347,ROM,11,BZJ,da laik weh king dayvid seh mek di sayhn ting weh dehn sidong fi eet ton intu wahn chrap fi kech dehn
7348,ROM,11,BZJ,mek gaad mek dehn faal dong ahn mek ih ponish dehn
7349,ROM,11,BZJ,mek gaad mek dehn aiy daak soh dat dehn kyaahn si
7350,ROM,11,BZJ,mek dehn sofa sayka aal dehn chrobl mek dehn bak aalwayz ben oava sayka di load
7351,ROM,11,BZJ,soh mek ah aks unu wahn neks kweschan wen di jooish peepl dehn mi stombl dat mi meen seh dehn faal dong ahn neva ga no chaans fi get op agen
7352,ROM,11,BZJ,no sayka weh di jooish peepl dehn sin gaad ton tu di peepl dehn weh da noh joo ahn sayv dehn fi mek di jooz dehn jelos dehn wan weh da noh joo
7353,ROM,11,BZJ,sayka weh di jooz dehn sin dat mek blesin kohn pahn di res a werl big taim
7354,ROM,11,BZJ,now if di peepl dehn weh da noh joo geh bles sayka weh di jooz dehn neva aksep gaad salvayshan tink humoch grayta di blesin wahn bee wen di jooz dehn kohn at laas fi aksep da salvayshan now ah di taak tu unu weh da noh joo
7355,ROM,11,BZJ,ai da wahn apasl tu unu weh da noh joo an ai tink dat dis da wahn speshal werk weh gaad gi mi fi du
7356,ROM,11,BZJ,bot ah hoap ah wahn mek mi oan peepl dehn jelos unu soh dat gaad ku sayv som a dehn sayka di werk weh ai di du
7357,ROM,11,BZJ,wen di jooish peepl dehn rijek gaad ih mek di ada peepl dehn eena di werl kohn fi bilangz tu hihn
7358,ROM,11,BZJ,soh den imajin weh wahn hapm wen gaad tek di jooish peepl dehn fi bee fi hihn oan peepl dehn agen ih wahn bee di ded kohn bak tu laif
7359,ROM,11,BZJ,if paat a di bred doa geh hoali sayka weh ih geh aafa op tu gaad den di hoal doa wahn bilangz tu gaad tu
7360,ROM,11,BZJ,ahn if di root a di chree geh aafa op tu gaad den dat meen seh di branch dehn da fi hihn tu
7361,ROM,11,BZJ,unu peepl weh da noh joo da laik di branch dehn a wahn wail aliv chree weh dehn graaf eena wan weh mi don plaant
7362,ROM,11,BZJ,unu tek di plays a som a dehn branch weh mi geh kot aaf fahn di chree
7363,ROM,11,BZJ,sayka dis unu di injai di laif weh kohn wen yu da paat a da chree weh mi don plaant
7364,ROM,11,BZJ,soh den unu noh fi tink seh unu beta dan dehn branch weh mi kot aaf
7365,ROM,11,BZJ,unu mosn boas bowt dat if unu di boas bowt dat jos memba seh da noh unu di hoal op di root da di root di hoal unu op
7366,ROM,11,BZJ,bot unu wahn seh da soh ih stan
7367,ROM,11,BZJ,dehn branch mi brok aaf soh dat wee ku groa eena di plays weh dehn brok aaf fram
7368,ROM,11,BZJ,dat da chroo bot dehn mi brok aaf sayka weh dehn neva bileev
7369,ROM,11,BZJ,ahn unu deh een jos kaa unu mi bileev
7370,ROM,11,BZJ,bot unu noh fi geh swelhedid bowt dat
7371,ROM,11,BZJ,unu mos mek shoar unu kip aan di bileev gaad moa
7372,ROM,11,BZJ,if gaad neva spayr di jooish peepl dehn weh da laik di nachral branch dehn unu tink seh ih wahn spayr unu
7373,ROM,11,BZJ,soh dat mek wi si dat gaad gud bot ih ku bee haad pahn yu tu
7374,ROM,11,BZJ,gaad haad pahn dehn wan weh bileev ahn den stap bileev eena hihn
7375,ROM,11,BZJ,bot ih gud tu yu if yu kip aan di chros eena ih mersi
7376,ROM,11,BZJ,bot if yu noh chros eena ahn gaad wahn kot yu aaf tu
7377,ROM,11,BZJ,ahn di jooish peepl dehn if dehn chaynj dehn way ahn staat chros eena gaad agen den gaad wahn graaf dehn bak eena di plays weh dehn mi deh
7378,ROM,11,BZJ,kaa gaad ku du dat
7379,ROM,11,BZJ,unu weh da noh joo stan laik dehn branch weh mi kot aafa di wail aliv chree weh mi plaant fos eevn doa dat da noh how ih mi fi bee
7380,ROM,11,BZJ,bot di jooish peepl dehn stan laik dehn branch a di aliv chree weh dehn mi plaant
7381,ROM,11,BZJ,ih wahn eeziya fi gaad graaf dehn branch aan bak pahn dehn oan chree weh dehn mi brok aafa
7382,ROM,11,BZJ,mi bradaz ahn sistaz ah waahn unu andastan dis seekrit plan weh gaad neva mek peepl noa bowt
7383,ROM,11,BZJ,ah tel unu dis fi mek unu noh tink tu moch a unuself
7384,ROM,11,BZJ,dis da di seekrit di peepl a izrel noh wahn stay haadhedid fareva
7385,ROM,11,BZJ,dehn oanli wahn stan soh til aala dehn wan weh da noh joo weh gaad don pik kohn tu hihn
7386,ROM,11,BZJ,soh gaad wahn sayv aala di jooish peepl dehn
7387,ROM,11,BZJ,da laik weh rait dong eena di skripcha di sayvya wahn kom owta zaiyan ahn ih wahn tek evriting weh eevl owta jaykop disendant dehn
7388,ROM,11,BZJ,dis dami di agreement wid dehn
7389,ROM,11,BZJ,ah wahn fagiv dehn sin
7390,ROM,11,BZJ,sayka weh di jooz dehn ton dehn bak pahn di gud nyooz dehn da gaad enimi bot unu benifit fahn it
7391,ROM,11,BZJ,bot di jooz dehn da di peepl dehn weh gaad mi pik soh hihn stil lov dehn sayka weh ih mi pramis fi dehn impoatant ansesta dehn
7392,ROM,11,BZJ,gaad neva did chaynj ih main bowt di peepl dehn weh ih mi pik er di blesin weh ih mi gi dehn
7393,ROM,11,BZJ,eena di paas unu weh da noh joo neva doz obay gaad
7394,ROM,11,BZJ,bot now ih ga mersi pahn unu kaa di jooz dehn neva doz obay ahn needa
7395,ROM,11,BZJ,sayhn way now di jooish peepl dehn noh di obay gaad soh jos laik how ih mi ga mersi pahn unu now ih ku ga mersi pahn dehn tu
7396,ROM,11,BZJ,sayka weh peepl neva obay gaad ih lef dehn rait deh mek dehn goh hed ahn soh bee prizna tu dehn oan sin
7397,ROM,11,BZJ,ih du dat soh dat ih ku ga mersi pahn aala dehn
7398,ROM,11,BZJ,gaad di bles evribadi fi chroo gaad waiza dahn evribadi ahn hihn noa evriting nobadi kyaahn eksplayn notn weh gaad disaid fi du ahn nobadi kyaahn andastan fi hihn wayz da laik weh rait dong eena di skripcha nobadi neva noa weh gaad di tink nobadi noh deh weh smaat inof fi tel ahn weh fi du nobadi neva gi gaad notn soh dat hihn neva hafu gi dehn notn bak kaa da gaad mek evriting
7399,ROM,11,BZJ,hihn da di wan weh kip evriting di werk jos laik how ih shuda werk
7400,ROM,11,BZJ,evriting deh sayka hihn ahn fi fi hihn gloari
7401,ROM,11,BZJ,mek evribadi prayz gaad fareva aymen
7402,ROM,12,BZJ,soh den mi bradaz ahn sistaz sayka weh gaad ga soh moch mersi pahn unu ah di bayg unu fi gi di hoal a unu laif tu hihn az wahn sakrifais weh livin wahn sakrifais weh hoali ahn wahn sakrifais weh wahn pleez hihn
7403,ROM,12,BZJ,dat da di chroo way how wi shuda wership gaad
7404,ROM,12,BZJ,unu mosn stan laik dehn peepl eena dis werl ataal
7405,ROM,12,BZJ,noh du weh dehn du
7406,ROM,12,BZJ,insteda dat unu mos mek gaad chaynj di way unu tink soh dat evriting weh unu du wahn chaynj
7407,ROM,12,BZJ,den dat wahn mek unu noa weh gaad waahn weh gud ahn weh wahn pleez hihn ahn yu wahn noa egzakli how yu shuda liv
7408,ROM,12,BZJ,sayka di grays weh gaad mi gi mi ah di tel evri wan a unu dat unu mosn geh swelhed ahn tink seh unu da sohnting wen unu da noh notn
7409,ROM,12,BZJ,insteda dat unu mos bee sensabl wen unu tink bowt unuself
7410,ROM,12,BZJ,eech a unu mos joj unuself akaadn tu humoch fayt gaad gi unu fi chros ahn
7411,ROM,12,BZJ,evribadi ga wan badi weh ga lata difrent paats ahn eech a dehn paat ga dehn oan jab weh dehn du ahn eech paat serv di badi
7412,ROM,12,BZJ,sayhn way eevn doa wi da lata peepl wi da wan badi kaa wi da wan wid krais ahn aala wi jain aan tu wan anada az difrent paat a wan badi
7413,ROM,12,BZJ,soh evribadi ku du difrent ting akaadn tu di grays weh gaad gi dehn
7414,ROM,12,BZJ,if gaad gi dehn di gif fi prafesai den dehn mos du dat akaadn tu humoch fayt dehn ga
7415,ROM,12,BZJ,if gaad gi wi di gif fi help ada peepl den dat da weh wi shuda du
7416,ROM,12,BZJ,if wi gif da fi teech ada peepl den dat da weh wi fi du
7417,ROM,12,BZJ,if sohnbadi gif da fi inkorij ada peepl den mek dehn du dat
7418,ROM,12,BZJ,if gaad put it eena sohnbadi haat fi shayr weh dehn ga wid sohnbadi els mek dehn du dat wid aala dehn haat
7419,ROM,12,BZJ,if gaad gi wahn persn di gif fi bee wahn leeda den dehn mos leed wid aala dehn haat
7420,ROM,12,BZJ,ahn if eni a unu wahn shoa mersi tu enibadi unu mos bee hapi fi du it
7421,ROM,12,BZJ,wen unu lov enibadi unu mos lov dehn wid aala unu haat ahn noh jos priten seh yu lov dehn
7422,ROM,12,BZJ,unu fi hayt eniting weh eevl ahn hoal aan tu weh gud
7423,ROM,12,BZJ,unu fi lov wan anada laik peepl weh bilangz tu di sayhn famili
7424,ROM,12,BZJ,ahn unu fi bee hapi fi aana unu bradaz ahn sistaz moa dan how unu aana unuself unu noh fi layzi unu mos werk haad ahn unu mos serv di laad wid aala unu haat
7425,ROM,12,BZJ,sayka di gud hoap weh unu ga unu mos wayt fi weh gaad wahn du fi unu
7426,ROM,12,BZJ,ahn wen unu di goh chroo chroblz unu fi rijais ahn bayr op anda dehn
7427,ROM,12,BZJ,ahn unu fi pray aal di taim
7428,ROM,12,BZJ,wen gaad peepl noh ga weh dehn need unu mos shayr fi unu oan ting wid dehn ahn unu mos welkom dehn bileeva weh da schraynja eena unu hows
7429,ROM,12,BZJ,unu mos aks gaad fi bles di peepl dehn weh di kaaz unu sofarin
7430,ROM,12,BZJ,noh aks gaad fi put wahn kers pahn dehn bot aks gaad fi bles dehn
7431,ROM,12,BZJ,wen enibadi di rijais rijais lang wid dehn tu
7432,ROM,12,BZJ,ahn wen peepl di feel sad unu mos feel sad lang wid dehn tu
7433,ROM,12,BZJ,liv peesabl wid wan anada
7434,ROM,12,BZJ,unu noh fi goh aan haititaiti bot unu mos miks op wid peepl weh ada peepl luk dong pan
7435,ROM,12,BZJ,unu noh fi tink seh unu beta dahn ada peepl
7436,ROM,12,BZJ,if sohnbadi du unu bad unu noh fi pay dehn bak bad fi bad
7437,ROM,12,BZJ,unu mos kyaaful fi du di rait ting eena evribadi sait
7438,ROM,12,BZJ,unu mos du evriting weh unu noa fi du soh dat unu ku liv peesabl wid evribadi
7439,ROM,12,BZJ,mi dyaa bradaz ahn sistaz wen sohnbadi du unu bad unu mos neva pay dehn bak bad
7440,ROM,12,BZJ,insteda dat unu mos mek gaad joj dehn ahn gi dehn weh dehn joo kaa eena di skripcha di laad seh ai wahn mek peepl weh du ada peepl bad sofa fi di bad weh dehn du
7441,ROM,12,BZJ,ai wahn pay dehn bak
7442,ROM,12,BZJ,bot unu mos du laik weh rait dong eena di skripcha
7443,ROM,12,BZJ,ih seh if yu enimi hongri gi dehn sohnting fi eet
7444,ROM,12,BZJ,if dehn tersti gi dehn sohnting fi jrink
7445,ROM,12,BZJ,if unu du dat unu wahn pail op faiya koal pahn tap a dehn hed
7446,ROM,12,BZJ,unu mosn mek eevl geh di opa han a unu
7447,ROM,12,BZJ,unu mos win oava eevl bai di gud weh unu du
7448,ROM,13,BZJ,evribadi mos du weh dehn wan weh di rool eena di govament tel dehn fi du
7449,ROM,13,BZJ,kaa nobadi noh ga atariti fi rool eksep gaad gi dehn da atariti
7450,ROM,13,BZJ,ahn gaad da di wan weh put dehn peepl deh
7451,ROM,13,BZJ,soh den enibadi weh goh gens fi dehn atariti di goh gens weh gaad seh dehn fi du
7452,ROM,13,BZJ,enibadi weh du dat wahn di bring jojment pahn dehnself
7453,ROM,13,BZJ,dehn peepl weh di du weh rait noh frayd fi dehn wan weh di rool oava dehn
7454,ROM,13,BZJ,sayhn way di peepl dehn weh di du weh rang dehn wahn frayd fi di wan weh di rool oava dehn
7455,ROM,13,BZJ,unu noh wahn hafu frayd fi dehn wan weh eena atariti
7456,ROM,13,BZJ,if unu du weh rait dehn wahn prayz unu
7457,ROM,13,BZJ,yu si dehn wan weh deh eena atariti dehn da gaad servant weh di werk fi help unu
7458,ROM,13,BZJ,bot if unu du weh rang unu shuda frayd fi chroo kaa dehn ga powa fi ponish unu
7459,ROM,13,BZJ,dehn da gaad servant weh fi joj ahn ponish dehn peepl weh du rang
7460,ROM,13,BZJ,sayka dat unu mos du weh dehn wan weh di rool oava unu tel unu fi du
7461,ROM,13,BZJ,ahn unu noh fi du it jos bikaa dehn ga atariti fi joj unu ahn ponish unu
7462,ROM,13,BZJ,unu mos du it kaa unu noa eena unu haat dat da weh unu shuda du
7463,ROM,13,BZJ,sayhn way unu fi pay unu taks kaa dehn wan eena atariti haftu geh pay soh dat dehn ku giv aala dehn taim fi du weh aal weh gaad waahn dehn du
7464,ROM,13,BZJ,unu mos pay evribadi weh unu hoa
7465,ROM,13,BZJ,if dehn aks unu fi pay taks unu mos pay it
7466,ROM,13,BZJ,ahn unu mos rispek dehn wan weh unu fi rispek ahn aana dehn wan weh unu fi aana
7467,ROM,13,BZJ,unu noh fi hoa nobadi notn
7468,ROM,13,BZJ,di oanli ting weh unu fi hoa dehn da fi lov dehn
7469,ROM,13,BZJ,peepl weh lov wan anada di du aal weh di laa a gaad seh dehn fi du
7470,ROM,13,BZJ,di laa dehn weh gaad gi moaziz seh wahn man noh fi lef ih waif ahn goh sleep wid anada uman ahn wahn uman noh fi lef ih hozban ahn sleep wid anada man needa
7471,ROM,13,BZJ,ih seh yu noh fi kil yu noh fi teef ahn yu noh fi red yu aiy aafa notn
7472,ROM,13,BZJ,aala dehnya laa rap op eena di wan laa weh seh yu mos lov yu nayba jos laik how yu lov yuself
7473,ROM,13,BZJ,wen yu lov yu nayba yu noh wahn du ahn notn bad
7474,ROM,13,BZJ,soh den wen yu lov yu di du evriting weh di laa seh yu fi du
7475,ROM,13,BZJ,unu noa weh kaina taim wi di liv eena soh unu fi liv rait
7476,ROM,13,BZJ,unu noa seh dat di taim fi wayk op don kohn kaa di day wen gaad wahn sayv wi deh kloasa now dan di taim wen wi fos bileev eena jeezas krais
7477,ROM,13,BZJ,di nait nayli oava ahn day redi fi brok soh mek wi stap du dehn bad ting weh wikid peepl du eena daak
7478,ROM,13,BZJ,sayhn laik dehn soalja weh jres fi fait mek wi bee redi fi fait eena di lait
7479,ROM,13,BZJ,mek wi liv wahn kleen laif laik peepl weh deh eena di daylait
7480,ROM,13,BZJ,wi noh fi liv wahn loos laif ahn sleep rong
7481,ROM,13,BZJ,wi noh fi bee jronkad
7482,ROM,13,BZJ,wi noh fi di goh da no wail paati ahn du aala dehn kaina eevl ting dehn
7483,ROM,13,BZJ,wi noh fi fait wid peepl er red wi aiy aafa weh dehn ga
7484,ROM,13,BZJ,insteda dat wi fi mek di laad jeezas bee az kloas tu wi az di kloaz weh wi wayr
7485,ROM,13,BZJ,ahn wi noh fi pay no main tu aala dehn bad ting weh wi sinful haat tel wi fi du
7486,ROM,14,BZJ,unu mos aksep dehn wan weh stil week eena dehn fayt
7487,ROM,14,BZJ,noh aagyu wid dehn bowt weh dehn tink rait fi dehn du
7488,ROM,14,BZJ,sohn peepl bileev dat dehn ku eet aal kaina food bot ada peepl noh schrang eena dehn fayt yet ahn dehn noh eet no meet ataal
7489,ROM,14,BZJ,sohn peepl bileev dat ih rait fi eet aal kaina food bot dehn noh fi luk dong pahn dehn wan weh noh tink ih rait fi eet meet
7490,ROM,14,BZJ,ahn dehn peepl weh noh tink ih rait fi eet aal kaina food noh fi joj dehn wan weh tink ih rait fi eet it
7491,ROM,14,BZJ,kaa aftaraal gaad don aksep dehn fi bee fi hihn oan
7492,ROM,14,BZJ,unu noh fi joj sohnbadi els servant
7493,ROM,14,BZJ,di wan weh di servant di werk fa da hihn wahn tel ahn if ih di du gud er if ih di du bad
7494,ROM,14,BZJ,oanli di laad ku disaid if dehn di du rait soh mek hihn mek shoar dat dehn di du it
7495,ROM,14,BZJ,sohn peepl tink dat wan day hoaliya dan di neks day ahn sohn ada peepl tink dat evri day da di saym
7496,ROM,14,BZJ,evribadi mos mek op dehn main fi dehn oanself bowt weh rait
7497,ROM,14,BZJ,di wan weh tink wan day hoaliya dan di neks hihn di du dat fi aana di laad
7498,ROM,14,BZJ,ahn di wan weh tink dat ih rait fi eet aal kaina food hihn di eet fi aana di laad kaa ih di tel gaad tanks fi di food
7499,ROM,14,BZJ,da di sayhn way wid di wan weh noh eet meet
7500,ROM,14,BZJ,non a wi liv jos fi du weh wee waahn ahn non a wi ded jos kaa wee waahn
7501,ROM,14,BZJ,kaa wail wi di liv wi aatu pleez di laad
7502,ROM,14,BZJ,ahn wen wi ded wi goh fi bee wid di laad
7503,ROM,14,BZJ,soh den weda wi liv er weda wi ded wi bilangz tu di laad
7504,ROM,14,BZJ,kaa dat da weh mek jeezas krais ded ahn rayz op bak agen soh dat hihn ku bee laad oava evribadi dehn wan weh don ded ahn dehn wan weh noh ded yet
7505,ROM,14,BZJ,soh non a unu shuda joj unu brada
7506,ROM,14,BZJ,ahn non a unu shuda tink dat unu beta dan unu brada
7507,ROM,14,BZJ,kaa aala wi wahn stan op fronta gaad weh wahn joj wi
7508,ROM,14,BZJ,dis da weh rait dong eena di skripcha di laad seh az shoar az ai liv evribadi wahn neel dong ahn wership mee ahn evribadi wahn seh wid dehn oan mowt dat ai da gaad
7509,ROM,14,BZJ,soh den evri wan a wi wahn hafu ansa tu gaad fi weh wi du eena dis werl
7510,ROM,14,BZJ,soh wi noh fi joj wan anada nohmoh
7511,ROM,14,BZJ,insteda dat evribadi shuda mek op dehn main dat dehn noh wahn du notn weh wahn mek dehn brada er sista stombl er faal eena sin
7512,ROM,14,BZJ,ai bilangz tu di laad jeezas ahn sayka dat ai noa dat no food noh deh weh noh rait fi eet
7513,ROM,14,BZJ,bot if sohnbadi bileev dat ih noh rait fi eet sohnting den ih noh rait fi da persn fi eet it
7514,ROM,14,BZJ,if wahn brada geh opset sayka sohnting weh yu eet yu noh di waak eena lov
7515,ROM,14,BZJ,yu noh fi mek notn weh yu eet dischrai yu brada weh jeezas krais ded fa
7516,ROM,14,BZJ,yu noh fi du notn weh yoo bileev fi bee gud if dat wahn mek yu brada sin ahn mek ada peepl kandem yu
7517,ROM,14,BZJ,kaa fi bee paat a gaad kingdom noh ga notn fi du wid ting weh wi eet er ting weh wi jrink
7518,ROM,14,BZJ,gaad kingdom da bowt how wi fi liv schrayt ahn peesabl wid peepl ahn bowt di jai weh di hoali spirit put eena wi haat
7519,ROM,14,BZJ,di wan weh di serv krais eena dis way di mek gaad pleez wid ahn ahn peepl wahn laik weh ih du tu
7520,ROM,14,BZJ,soh den wi mos aalwayz chrai ahn du dehn ting weh wahn bring pees ahn weh wahn help wi mek wan anada fayt geh schranga
7521,ROM,14,BZJ,unu noh fi dischrai di werk a gaad sayka food
7522,ROM,14,BZJ,gaad alow yu fi eet aal kaina food bot yu mosn eet notn weh wahn mek wahn nada persn sin
7523,ROM,14,BZJ,unu noh fi eet meet ner jrink wain ner du notn els weh wahn mek yu brada sin
7524,ROM,14,BZJ,wateva yu bileev bowt weh rait fi eet er fi jrink yu mos lef dat bitween yuself ahn gaad
7525,ROM,14,BZJ,wen sohnbadi di du weh dehn bileev fi bee rait ahn dehn noh dowt dehn wahn bles fi chroo ahn dehn noh wahn feel gilti bowt notn weh dehn du
7526,ROM,14,BZJ,bot if sohnbadi dowt eena dehn haat wen dehn eet eni kaina food den dehn di kandem dehnself kaa dehn noh bileev dehn di du weh rait
7527,ROM,14,BZJ,if wee du sohnting weh wi noh bileev rait wi di sin
7528,ROM,15,BZJ,wee weh stan schrang eena di wayz a gaad aatu help dehn wan weh noh schrang yet
7529,ROM,15,BZJ,wi noh fi jos du weh wee waahn fi fi weeself
7530,ROM,15,BZJ,evri wan a wee mos pleez wi bradaz ahn sistaz dehn
7531,ROM,15,BZJ,dat wahn help dehn ahn dehn wahn geh schranga eena dehn fayt
7532,ROM,15,BZJ,eevn jeezas krais neva du aal weh ih du jos fi pleez fi hihnself
7533,ROM,15,BZJ,ih rait dong eena di skripcha seh peepl insolt unu bot weh dehn seh insolt mee tu
7534,ROM,15,BZJ,evriting weh mi rait dong eena di skripcha fahn way bak mi rait dong fi teech wi ahn inkorij wi soh dat wi ku luk faawod wid payshens tu weh wahn kohn
7535,ROM,15,BZJ,gaad da di wan weh inkorij wi ahn gi wi payshens
7536,ROM,15,BZJ,ah di pray dat hihn wahn mek unu gree wid wan anada ahn liv peesabl az unu fala krais jeezas
7537,ROM,15,BZJ,den aala unu tugeda wid wan haat wahn prayz gaad di faada a wi laad jeezas krais
7538,ROM,15,BZJ,soh unu mos aksep wan anada jos laik how jeezas krais aksep unu soh dat peepl wahn prayz gaad
7539,ROM,15,BZJ,kaa ah di tel unu seh jeezas krais kohn fi serv di jooish peepl dehn fi shoa dat gaad di du weh ih mi pramis wi ansesta dehn
7540,ROM,15,BZJ,ahn jeezas krais kohn tu fi mek di peepl weh da joo prayz gaad kaa ih ga mersi pahn dehn
7541,ROM,15,BZJ,da laik weh di skripcha seh soh den ah wahn prayz yu monks aal di nayshan dehn
7542,ROM,15,BZJ,ah wahn sing prayz tu yu naym
7543,ROM,15,BZJ,ahn ih rait agen eena di skripcha seh unu weh da noh joo shuda prayz gaad lang wid dehn wan weh gaad don pik
7544,ROM,15,BZJ,ahn ih rait seh agen aala unu weh da noh joo shuda prayz di laad
7545,ROM,15,BZJ,mek aal di peepl dehn prayz ahn
7546,ROM,15,BZJ,ahn aizaiya tu seh wahn persn fahn jesi famili lain wahn kohn
7547,ROM,15,BZJ,gaad wahn mek ih rool oava aal di nayshan dehn dehn wahn put dehn hoap eena hihn
7548,ROM,15,BZJ,ah pray dat gaad weh gi hoap wahn mek unu ful op wid jai ahn pees az unu chros eena ahn
7549,ROM,15,BZJ,den di powa a di hoali spirit wahn mek unu luk faawod moa ahn moa tu weh gaad wahn du
7550,ROM,15,BZJ,mi bradaz ahn sistaz
7551,ROM,15,BZJ,ah feel shoar bowt unu dat unu da gud peepl
7552,ROM,15,BZJ,unu noa aal weh unu need fi noa ahn unu wahn ku teech wan anada
7553,ROM,15,BZJ,stilyet eena dis leta ah noh wahn frayd fi di rimain unu bowt som a di ting dehn weh ah midi tel unu bowt
7554,ROM,15,BZJ,ah noh di haid notn kaa gaad gi mi dis speshal werk fi du
7555,ROM,15,BZJ,ih sen mi fi werk fi krais jeezas monks di peepl dehn weh da noh joo
7556,ROM,15,BZJ,ih mek ah werk laik wahn prees fi tel dehn peepl di gud nyooz weh gaad gi wi soh dat dehn wan weh da noh joo ku bileev eena krais ahn bee wahn sakrifais weh pleez gaad
7557,ROM,15,BZJ,di hoali spirit mek dehn haat kleen ahn mek dehn bee gaad oan peepl dehn
7558,ROM,15,BZJ,soh sayka weh ai da wan wid krais jeezas ah ku bee prowd a mi werk fi gaad
7559,ROM,15,BZJ,ai noh wahn taak bowt notn eksep fi weh jeezas krais tel mi fi seh ahn du soh dat dehn wan weh da noh joo wuda obay gaad
7560,ROM,15,BZJ,da di spirit a gaad gi mi di powa fi du di mirakl dehn ahn di sain dehn weh ah du
7561,ROM,15,BZJ,soh wail ah midi chravl fahn jeroosalem aal di way rong di ayrya a ilirikom ah midi tel peepl di gud nyooz bowt jeezas krais
7562,ROM,15,BZJ,ai reeli waahn tel di gud nyooz tu peepl weh neva yehr bowt jeezas krais yet
7563,ROM,15,BZJ,da way deh ai wahn du weh no ada persn neva staat tu du
7564,ROM,15,BZJ,da laik wahn man weh di bil wahn hows pahn wahn fongdayshan weh nobadi els neva bil pan laik weh di skripcha seh di peepl dehn weh nobadi neva tel bowt jeezas krais dehn wahn si
7565,ROM,15,BZJ,ahn dehn wan weh neva yehr bowt ahn dehn wahn andastan
7566,ROM,15,BZJ,sayka dis werk lata taim ah mi waahn kohn fi si unu an ah kudn kohn
7567,ROM,15,BZJ,bot now dat ah don du mi werk eena dehn ayrya rong ya ah plan fi kohn si unu
7568,ROM,15,BZJ,ah midi luk faawod fi yaaz now fi si unu soh wen ah paas kloas deh pahn mi way tu spayn ah wahn stay wid unu fi wahn lee wail ahn injai unu kompni
7569,ROM,15,BZJ,afta dat unu ku help mi owt ahn sen mi pahn mi way agen
7570,ROM,15,BZJ,bot now ah gwehn da jeroosalem fi help gaad peepl dehn deh
7571,ROM,15,BZJ,kaa di cherch memba dehn da masidoanya ahn akaiya mi waahn gi wahn gif tu gaad peepl dehn da jeroosalem weh noh ga notn
7572,ROM,15,BZJ,dehn mek op dehn main fi du dat
7573,ROM,15,BZJ,ahn da chroo wi shuda help dehn wan da jeroosalem weh noh ga notn
7574,ROM,15,BZJ,kaa dehn peepl weh da noh joo mi geh fi dehn paat eena gaad blesin fahn di jooz dehn
7575,ROM,15,BZJ,soh den dehn wan weh da noh joo shuda help di jooz dehn ahn bles dehn wid weh dehn need fi liv
7576,ROM,15,BZJ,afta ah shoar dat di poa da jeroosalem geh di moni ah wahn lef fi spayn ahn stap ahn vizit unu pahn mi way
7577,ROM,15,BZJ,ah noa dat wen ah kohn tu unu ah wahn ful op wid blesin weh jeezas krais gi mi fi unu
7578,ROM,15,BZJ,mi bradaz ahn sistaz sayka wi fayt eena wi laad jeezas krais ahn di lov weh gaad spirit put eena wi haat ah di bayg unu fi jain wid mi eena mi schrogl ahn pray tu gaad fi mi wid aala unu haat
7579,ROM,15,BZJ,pray dat di peepl dehn eena judeeya weh noh bileev eena jeezas noh wahn haam mi ahn pray dat gaad peepl dehn eena jeroosalem wahn bee hapi fi di lee asistans weh ah wahn kehr fi dehn
7580,ROM,15,BZJ,pray fi dehn ting deh soh dat if da gaad wil ah wahn kohn tu unu wid jai eena mi haat an ah wahn spen sohn taim deh wid unu ahn wi wahn inkorij wan anada
7581,ROM,15,BZJ,ah pray dat gaad weh gi wi pees wahn bee wid aala unu
7582,ROM,15,BZJ,aymen
7583,ROM,16,BZJ,wi sista feebi weh di serv di cherch da senchreeya da wahn gud persn
7584,ROM,16,BZJ,ah di aks unu fi gi ahn wahn haati welkom kaa shee bilangz tu di laad ahn dat da di way weh peepl weh bilangz tu di laad shuda welkom wan anada
7585,ROM,16,BZJ,si if unu ku help ahn wid eniting weh ih wuda need kaa shee mi help lata peepl ahn ih mi help mee tu
7586,ROM,16,BZJ,ah di sen heloa tu prisila ahn akwila
7587,ROM,16,BZJ,dehn midi werk fi krais jeezas wid mi tu
7588,ROM,16,BZJ,dehn mi redi fi ded fi sayka mee
7589,ROM,16,BZJ,mee ahn aal di cherch peepl dehn weh da noh joo tel dehn tanks
7590,ROM,16,BZJ,an ah di sen seh heloa tu di peepl dehn eena di cherch weh meet da dehn hows
7591,ROM,16,BZJ,ah di tel mi dyaa fren epaneetas heloa
7592,ROM,16,BZJ,ih dami di fos wan fi bileev eena jeezas krais eena aysha ayrya
7593,ROM,16,BZJ,ah di sen seh heloa tu mayri weh midi werk haad fi unu
7594,ROM,16,BZJ,ah di sen seh heloa tu anjranika ahn joonyas
7595,ROM,16,BZJ,dehn da joo jos laik mee ahn dehn mi deh da jayl wid mi tu
7596,ROM,16,BZJ,dehn don geh plenti aana monks di apasl dehn ahn dehn mi bileev eena jeezas krais bifoa mee
7597,ROM,16,BZJ,ah di tel ampliyatos heloa
7598,ROM,16,BZJ,hihn da mi dyaa fren eena di laad
7599,ROM,16,BZJ,ah di tel erbaanos heloa
7600,ROM,16,BZJ,hihn di werk fi krais lang wid mi
7601,ROM,16,BZJ,ah di tel mi dyaa fren stakis heloa
7602,ROM,16,BZJ,an ah di tel apelis heloa
7603,ROM,16,BZJ,hihn geh tes lata taim fi shoa dat ih chroo tu jeezas krais
7604,ROM,16,BZJ,ah di tel aristabilos famili heloa
7605,ROM,16,BZJ,ah di tel heroadyan heloa
7606,ROM,16,BZJ,hihn da joo jos laik mee
7607,ROM,16,BZJ,an ah di tel mi bradaz ahn sistaz weh deh da narsisas hows heloa
7608,ROM,16,BZJ,ah di tel chraifeena ahn chrifosa weh da too laydi weh werk fi di laad heloa
7609,ROM,16,BZJ,an ah di tel mi dyaa fren persis heloa tu
7610,ROM,16,BZJ,shee werk haad fi di laad
7611,ROM,16,BZJ,tel roofos heloa
7612,ROM,16,BZJ,di laad mi pik hihn owt speshal
7613,ROM,16,BZJ,an ah di tel roofos ma heloa
7614,ROM,16,BZJ,shee mi help mi jos laik ai dami fi shee oan pikni
7615,ROM,16,BZJ,ah di sen seh heloa tu asinkritos flegon hermiz pachroabas hermas ahn di ada brejrin dehn weh deh wid dehn
7616,ROM,16,BZJ,ah di sen seh heloa tu filoloagos joolya nehryos ahn ih sista an olimpas ahn aala gaad peepl dehn weh deh wid dehn
7617,ROM,16,BZJ,greet wan anada wid wahn hoali kis
7618,ROM,16,BZJ,aal di peepl dehn fahn aal di cherch dehn sen seh heloa
7619,ROM,16,BZJ,mi bradaz ahn sistaz ah di bayg unu fi wach owt fi dehn peepl weh mek unu aagyu wid wan anada ahn opset peepl ahn weh mek dehn ton weh fahn gaad ahn staat tu bileev ada ting
7620,ROM,16,BZJ,dehn di du tingz weh goh gens weh wi mi teech unu
7621,ROM,16,BZJ,unu mosn ga notn fi du wid dehn
7622,ROM,16,BZJ,dehn peepl weh du da kaina ting deh dehn noh du di werk a wi laad jeezas krais
7623,ROM,16,BZJ,dehn di werk fi satisfai fi dehn oanself
7624,ROM,16,BZJ,dehn ga sweet mowt ahn dehn taak fansi fi kanfyooz op di main a di peepl dehn weh noh noa dat dehn di du bad
7625,ROM,16,BZJ,evribadi yehr how unu di fala di way a di gud nyooz wid aala unu haat ahn dat mek ah ful op wid jai fi weh unu di du
7626,ROM,16,BZJ,bot ah waahn unu ga sens fi noa fi du weh gud ahn mek unu noh ga notn fi du wid eevl
7627,ROM,16,BZJ,ahn soon gaad weh gi wi pees wahn dischrai saytan powa ahn put ahn anda yu fut
7628,ROM,16,BZJ,mek di grays a wi laad jeezas krais deh pahn unu
7629,ROM,16,BZJ,timoti weh werk wid mi seh fi tel unu heloa ahn lushyos ahn jayson ahn sosipater dehn seh fi tel unu heloa tu
7630,ROM,16,BZJ,dehn da jooz jos laik mee
7631,ROM,16,BZJ,ahn mee tershos weh da unu brada weh rait dis leta fi paal ai di tel unu heloa tu
7632,ROM,16,BZJ,gaiyos tel unu heloa
7633,ROM,16,BZJ,ai di stay da fi hihn hows ahn aal di peepl dehn da di cherch meet da fi hihn hows tu
7634,ROM,16,BZJ,erastos weh da di chrejara fi di siti ahn wi brada kwartos seh fi tel unu heloa
7635,ROM,16,BZJ,ah pray seh dat di grays a wi laad jeezas krais wahn deh wid aala unu
7636,ROM,16,BZJ,aymen mek wi prayz gaad gaad ku mek unu stan schranga ahn schranga eena unu fayt akaadn tu di gud nyooz bowt jeezas krais weh ah midi tel unu ahn akaadn tu aal di chroo ting dehn weh mi haid fahn peepl fahn wen di werl staat
7637,ROM,16,BZJ,bot now gaad don mek aal di peepl dehn eena di werl noa bowt di gud nyooz chroo weh di prafit dehn mi seh ahn weh mi rait dong soh dat di peepl dehn ku bileev ahn obay krais
7638,ROM,16,BZJ,gaad da di oanli wan weh ga wizdom eena evriting
7639,ROM,16,BZJ,mek wi prayz hihn fareva chroo jeezas krais aymen
7640,1CO,1,BZJ,dis leta da fahn mee paal weh gaad kaal fi bee wahn apasl a krais jeezas kaa dat da weh gaad waahn
7641,1CO,1,BZJ,ah di rait dis leta lang wid brada sostineez
7642,1CO,1,BZJ,wi di rait tu unu weh da gaad cherch da korint unu weh gaad kaal fi bee fi hihn oan hoali peepl dehn weh da wan wid krais jeezas
7643,1CO,1,BZJ,ahn wi di rait tu aala dehn peepl aal oava weh pray eena di naym a wi laad jeezas krais kaa hihn da fi wee laad ahn fi dehn laad tu
7644,1CO,1,BZJ,wi di pray seh dat gaad wi faada ahn di laad jeezas krais gi unu grays ahn pees eena unu haat
7645,1CO,1,BZJ,ah di tel gaad tanks aal di taim fi ih blesin pahn unu wen unu kohn fi bee wan wid krais jeezas
7646,1CO,1,BZJ,sayka weh unu bilangz tu hihn ih don mek unu rich eena evri way eena aal weh unu seh ahn aal weh unu noa
7647,1CO,1,BZJ,di mesij bowt jeezas krais don tek root eena unu haat
7648,1CO,1,BZJ,sayka dat unu ga aala di gif dehn weh unu need weh di hoali spirit gi unu wail unu di wayt fi da taim wen di laad jeezas krais kohn bak
7649,1CO,1,BZJ,ih wahn kip aan di mek unu schrang aal di way tu di en soh dat gaad noh wahn fain no faalt wid unu pahn da day wen wi laad jeezas krais kohn bak
7650,1CO,1,BZJ,unu ku chros gaad fi du aal weh ih pramis
7651,1CO,1,BZJ,ih don kaal unu fi shayr unu laif wid ih son wi laad jeezas krais
7652,1CO,1,BZJ,mi bradaz ahn sistaz ah di bayg unu bai di atariti a di naym a wi laad jeezas krais fi mek unu gree wid wan anada soh dat unu noh ga no divizhan monks unu
7653,1CO,1,BZJ,unu fi bee wan eena di way unu tink ahn eena weh unu du
7654,1CO,1,BZJ,ah di tel unu dis kaa som a di peepl dehn fahn kloawi hows don bring werd tu mi seh dat kwaaril di goh aan monks unu
7655,1CO,1,BZJ,mek ah eksplayn weh ah meen som a unu di seh ai di fala paal
7656,1CO,1,BZJ,sohn ada wan a unu di seh ai di fala apolos
7657,1CO,1,BZJ,ahn stil sohn neks wan di seh ai di fala peeta
7658,1CO,1,BZJ,den sohn ada wan seh ai di fala jeezas krais
7659,1CO,1,BZJ,weh hapm
7660,1CO,1,BZJ,jeezas krais divaid op eena peesiz
7661,1CO,1,BZJ,dehn neva nayl mee paal pahn di kraas fi unu
7662,1CO,1,BZJ,ahn wen unu geh baptaiz dehn neva baptaiz unu eena paal naym
7663,1CO,1,BZJ,ah tank di laad dat ai neva baptaiz non a unu eksep krispos ahn gaiyos
7664,1CO,1,BZJ,soh den nobadi kyaahn seh unu mi baptaiz eena fi mee naym
7665,1CO,1,BZJ,ah mi did baptaiz stefanas tu ahn aala dehn weh liv da ih hows
7666,1CO,1,BZJ,ada dan dat ah noh memba if ah mi baptaiz nobadi els jeezas krais neva sen mee fi baptaiz peepl
7667,1CO,1,BZJ,ih sen mi fi preech di gud nyooz
7668,1CO,1,BZJ,an ah noh fi preech it wid no lata priti werdz kaa ah noh waahn jeezas krais det pahn di kraas laas ih powa
7669,1CO,1,BZJ,di mesij bowt di kraas noh mek no sens ataal tu dehn wan weh laas ahn deh pahn dehn way tu dischrokshan bot tu wee weh gaad di sayv da mesij shoa fi hihn powa chroo weh jeezas krais du pahn di kraas
7670,1CO,1,BZJ,ih rait dong eena di skripcha seh ah wahn dischrai di wizdom a dehn wan weh tink dehn soh waiz an ah wahn bring aala dehn andastandin tu notn
7671,1CO,1,BZJ,soh weh dat lef dehn peepl weh ga lata wizdom
7672,1CO,1,BZJ,weh dehn wan weh teech moaziz laa deh
7673,1CO,1,BZJ,ahn weh dehn wan deh eena dis werl weh ku aagyu gud
7674,1CO,1,BZJ,gaad don shoa dat aal di wizdom weh peepl ga eena dis werl da loan schupidnis tu hihn
7675,1CO,1,BZJ,gaad mek it soh dat di peepl dehn eena dis werl kyaahn geh fi noa hihn chroo fi dehn oan wizdom
7676,1CO,1,BZJ,insteda dat ih yooz dis soakaal foolish mesij weh wee preech fi sayv dehn wan weh di bileev eena ahn
7677,1CO,1,BZJ,di jooz dehn waahn si mirakl ahn dehn peepl weh da noh joo di chrai figa ting owt bai fi dehn oan wizdom
7678,1CO,1,BZJ,bot now wee di tel peepl bowt jeezas krais how ih don ded pahn di kraas
7679,1CO,1,BZJ,di jooz dehn tek dat fi big ofens ahn dehn wan weh da noh joo seh dat dat da loan naansens
7680,1CO,1,BZJ,bot wi preech bowt jeezas krais tu aala dehn wan weh gaad kaal fi kohn tu ahn fi sayv dehn weda dehn da joo er noh joo
7681,1CO,1,BZJ,jeezas da gaad powa ahn gaad wizdom
7682,1CO,1,BZJ,kaa eevn wen gaad du ting weh luk laik schupidnis weh hihn du mek way moa sens dahn peepl wizdom
7683,1CO,1,BZJ,ahn wen ih luk laik gaad week eevn den hihn ga moa powa dahn aal di schrent a man
7684,1CO,1,BZJ,mi bradaz ahn sistaz memba weh kaina peepl unu yoostu bee wen gaad kaal unu
7685,1CO,1,BZJ,di peepl dehn a dis werl neva si lata unu az waiz er powaful ahn da noh lata unu baan eena impoatant famili
7686,1CO,1,BZJ,bot gaad pik di sayhn ting dehn weh peepl eena di werl tink noh mek no sens ataal fi shaym dehn wan weh ga di wizdom a dis werl
7687,1CO,1,BZJ,ahn ih pik dehn wan weh noh ga no powa ataal fi shaym dehn wan weh tink dehn schrang
7688,1CO,1,BZJ,gaad pik dehn ting weh peepl luk dong pan ahn tink seh dehn noh wot notn ahn ih yooz dehn sayhn ting deh fi bring dong tu notn aal weh di peepl a di werl tink impoatant
7689,1CO,1,BZJ,sayka dis nobadi kyaahn boas bowt notn fronta gaad
7690,1CO,1,BZJ,gaad da di wan weh mek unu kohn fi bee wan wid krais jeezas
7691,1CO,1,BZJ,da hihn mek jeezas bee fi wee wizdom ahn da bikaaz a jeezas mek wi deh rait wid gaad
7692,1CO,1,BZJ,ih set wi free ahn mek wi kohn fi bee gaad hoali peepl
7693,1CO,1,BZJ,soh den laik weh rait eena di skripcha if peepl waahn boas mek dehn boas bowt weh di laad du
7694,1CO,2,BZJ,mi bradaz ahn sistaz wen ai mi kohn tu unu fi tel unu di chroot bowt gaad ah neva yooz no fansi werdz laik peepl weh ga lata laanin
7695,1CO,2,BZJ,kaa ai mi mek op mi main fi taak bowt notn eksep jeezas krais weh mi ded pahn di kraas
7696,1CO,2,BZJ,ah mi kohn tu unu week ahn frayd an ah midi chrimbl bad
7697,1CO,2,BZJ,wen ah mi taak er preech tu unu bowt jeezas ah neva taak wid no priti werdz weh kohn fahn hyooman wizdom fi chrai kanvins unu
7698,1CO,2,BZJ,insteda dat wen ah taak bowt jeezas unu kohn fi si di powa a gaad spirit di werk eena mi
7699,1CO,2,BZJ,soh den unu noa fi chroo dat unu neva chros eena hyooman wizdom bot unu chros eena di powa a gaad
7700,1CO,2,BZJ,stilyet wen wi di taak tu peepl hoofa fayt eena jeezas krais schrang wi taak tu dehn wid lata wizdom
7701,1CO,2,BZJ,wi noh yooz di kaina wizdom weh di peepl ner di roola dehn a dis werl ga
7702,1CO,2,BZJ,aala dehn wahn soon kohn tu notn
7703,1CO,2,BZJ,bot di kaina wizdom wi di taak bowt da gaad seekrit wizdom weh ih mi ga haid weh fahn lang taim
7704,1CO,2,BZJ,dat da di wizdom weh gaad mi disaid fi yooz fi fi wee gloari eevn bifoa ih mek di werl
7705,1CO,2,BZJ,non a dehn roola a dis werl neva andastan da kaina wizdom deh kaa if dehn mi andastan it dehn neva mi wahn kroosifai di laad a gloari pahn di kraas
7706,1CO,2,BZJ,bot laik weh rait eena di skripcha seh nobadi neva si ahn nobadi neva yehr ahn nobadi neva yet imajin aal weh gaad ga plan fi dehn wan weh lov ahn
7707,1CO,2,BZJ,bot wi noa dehnya ting kaa gaad mek ih hoali spirit shoa dehn tu wi
7708,1CO,2,BZJ,gaad spirit saach owt evriting eevn aal di seekrit ting dehn bowt gaad
7709,1CO,2,BZJ,kaa nobadi noh noa weh wahn nada persn di tink bowt eena dehn main eksep da persn
7710,1CO,2,BZJ,sayhn way nobadi noh andastan weh deh eena gaad main eksep di spirit a gaad
7711,1CO,2,BZJ,wee noh tink ahn andastan ting laik di peepl dehn eena dis werl
7712,1CO,2,BZJ,gaad gi wee fi hihn hoali spirit soh dat wee ku andastan aal di blesin dehn weh gaad gi wi
7713,1CO,2,BZJ,soh den wen wi tel unu dehnya ting wi noh di taak wid di kaina wizdom weh wi geh fahn peepl bot wi di taak dehn tingz weh gaad hoali spirit shoa wi
7714,1CO,2,BZJ,da da sayhn hoali spirit help wi fi teech peepl weh ga gaad spirit di chroo ting dehn weh di hoali spirit tel wi
7715,1CO,2,BZJ,di persn weh noh ga gaad spirit eena dehn kyaahn andastan dehn ting weh gaad spirit gi wi kaa dehn ting da loan schupidnis tu dehn
7716,1CO,2,BZJ,da oanli gaad spirit ku mek peepl andastan dehn ting
7717,1CO,2,BZJ,bot peepl weh mek gaad spirit gaid dehn ku joj evriting karek
7718,1CO,2,BZJ,bot nobadi kyaahn joj dehn
7719,1CO,2,BZJ,kaa laik weh rait eena di skripcha seh hoo ku andastan weh di laad di tink eena ih main
7720,1CO,2,BZJ,hoo deh weh ku gi hihn advais ahn soh tel hihn weh fi du
7721,1CO,2,BZJ,bot wee tink di sayhn way jeezas krais tink
7722,1CO,3,BZJ,mi bradaz ahn sistaz ah kudn taak tu unu laik how ah taak tu peepl weh mek gaad spirit kanchroal dehn
7723,1CO,3,BZJ,ah mi hafu taak tu unu sayhn laik how ah taak tu peepl weh bilangz tu dis werl laik lee pikni weh noh andastan di way a jeezas krais yet
7724,1CO,3,BZJ,soh ah mi hafu gi unu milk fi jrink
7725,1CO,3,BZJ,ah neva gi unu meet fi eet kaa unu neva redi fi dat yet
7726,1CO,3,BZJ,ahn unu stil noh redi far it
7727,1CO,3,BZJ,unu kip aan di liv laik dis werl di kanchroal unu
7728,1CO,3,BZJ,unu waahn weh ada peepl ga ahn unu aagyu wid wan anada ahn noh gree wid wan anada
7729,1CO,3,BZJ,unu da jos laik peepl eena dis werl fi chroo
7730,1CO,3,BZJ,som a unu seh ai di fala paal
7731,1CO,3,BZJ,wahn nada wan seh ai di fala apolos
7732,1CO,3,BZJ,dat shoa fi chroo dat unu di du jos laik di peepl dehn a dis werl
7733,1CO,3,BZJ,aftaraal da hoo da apolos
7734,1CO,3,BZJ,ahn hoo da paal
7735,1CO,3,BZJ,wee da jos gaad servant dehn weh di taak bowt gaad tu unu soh dat unu kohn fi bileev eena jeezas krais
7736,1CO,3,BZJ,mee ahn apolos jos di du di werk weh gaad gi wi fi du
7737,1CO,3,BZJ,ai mi plaant di seed eena unu haat ahn apolos waata it bot gaad da di wan weh mek di plaant groa
7738,1CO,3,BZJ,soh den di wan weh plaant di seed ahn di wan weh waata it dehn da noh notn
7739,1CO,3,BZJ,gaad da di oanli wan weh konk kaa da hihn mek di plaant dehn groa
7740,1CO,3,BZJ,di wan weh plaant ahn di wan weh waata di werk tuwaadz di sayhn ting
7741,1CO,3,BZJ,ahn gaad wahn gi evribadi dehn riwaad fi di werk weh dehn du
7742,1CO,3,BZJ,mee ahn apolos da paadna weh di werk tugeda fi gaad
7743,1CO,3,BZJ,ahn unu da gaad gyaadn ahn gaad hows weh hihn di bil
7744,1CO,3,BZJ,bai gaad grays ai ton wahn waiz maasta bilda
7745,1CO,3,BZJ,ai don put dong di schrang fongdayshan ahn sohnbadi els di bil pahn tap a it
7746,1CO,3,BZJ,bot evribadi hafu kyaaful how dehn di bil
7747,1CO,3,BZJ,jeezas krais da di oanli salid fongdayshan weh deh
7748,1CO,3,BZJ,nobadi kyaahn put dong no ada fongdayshan
7749,1CO,3,BZJ,now wen peepl di bil pahn tap a dis fongdayshan som a dehn ku yooz goal er silva er preshos stoan
7750,1CO,3,BZJ,ada peepl ku yooz boad er graas er schraa fi bil wid
7751,1CO,3,BZJ,now wen da day kohn wen gaad wahn joj evribadi peepl wahn ku si weh kaina werk eech persn midi du
7752,1CO,3,BZJ,pahn da day faiya wahn tes evribadi werk ahn ih wahn shoa jos weh kaina werk dehn midi du
7753,1CO,3,BZJ,if weh wahn persn don bil pahn tap a di fongdayshan noh bon op eena di faiya gaad wahn gi dehn dehn riwaad fi dehn werk
7754,1CO,3,BZJ,bot if weh wahn persn don bil geh bon op eena di faiya da persn wahn laas evriting
7755,1CO,3,BZJ,ih wahn bee sayv bot laik sohnbadi weh bayli get owta di faiya
7756,1CO,3,BZJ,unu noh noa seh dat unu da gaad templ ahn fi hihn hoali spirit liv eena unu
7757,1CO,3,BZJ,if enibadi dischrai gaad templ gaad wahn dischrai da persn tu
7758,1CO,3,BZJ,kaa gaad templ hoali ahn unu unuself mek op gaad templ
7759,1CO,3,BZJ,noh mek non a unu fool unuself
7760,1CO,3,BZJ,if eni a unu tink seh unu waiz akaadn tu di peepl dehn eena dis werl unu beta bee wahn fool ahn put weh unu oan wizdom soh dat unu ku bee waiz fi chroo
7761,1CO,3,BZJ,kaa weh di peepl a dis werl tink da wizdom da noh no wizdom ataal eena gaad sait
7762,1CO,3,BZJ,laik weh rait eena di skripcha seh di laad di kech dehn wan weh tink dehn smaat eena dehn oan smaatnis
7763,1CO,3,BZJ,ahn den ih rait dong eena di skripcha agen seh di laad noa seh dat weh dehn peepl weh ga di wizdom a dis werl tink bowt noh wot notn
7764,1CO,3,BZJ,soh den nobadi shuda boas bowt weh peepl ku du kaa notn noh deh weh noh bilangz tu unu
7765,1CO,3,BZJ,evribadi bilangz tu unupaal apolos ahn peeta
7766,1CO,3,BZJ,ahn evriting bilangz tu unudis werl ahn laif ahn det dehn ting weh deh now ahn dehn ting weh wahn hapm laytaaala dehn bilangz tu unu
7767,1CO,3,BZJ,ahn unu bilangz tu jeezas krais ahn jeezas krais bilangz tu gaad
7768,1CO,4,BZJ,soh den peepl shuda noa dat mee ahn apolos da jeezas krais servant dehn ahn gaad put wee in chaaj fi mek peepl noa di seekrit ting dehn bowt hihn
7769,1CO,4,BZJ,now dehn wan weh dehn put in chaaj mos shoa dat dehn wahn du eniting weh dehn maasta tel dehn fi du
7770,1CO,4,BZJ,now ih noh bada mee ataal if unu er enibadi els joj mi
7771,1CO,4,BZJ,akchwali ai noh eevn joj mi oanself
7772,1CO,4,BZJ,eena fi mee haat ai noh tink dat ai gilti a notn
7773,1CO,4,BZJ,bot dat noh meen ai noh ga no faalt
7774,1CO,4,BZJ,di laad da di wan weh joj mee
7775,1CO,4,BZJ,soh unu noh fi joj nobadi bifoa di rait taim kohn
7776,1CO,4,BZJ,unu fi wayt til di laad kohn
7777,1CO,4,BZJ,hihn wahn bring tu lait dehn ting weh deh eena di daak now
7778,1CO,4,BZJ,ih wahn mek evribadi noa weh deh eena evribadi haat
7779,1CO,4,BZJ,dat da wen gaad wahn prayz evribadi akaadn tu how dehn dizerv fi geh prayz
7780,1CO,4,BZJ,mi bradaz ahn sistaz ah di yooz mee ahn apolos az wahn egzampl fi teech unu dat aal unu hafu du da fala di rool dehn weh mi rait dong eena di skripcha ahn notn els
7781,1CO,4,BZJ,den unu wahn stap di seh dat wan leeda beta dan di neks
7782,1CO,4,BZJ,da hoo mek unu beta dan ada peepl
7783,1CO,4,BZJ,da gaad gi unu evriting weh unu ga rait
7784,1CO,4,BZJ,soh den if dat da chroo wai unu di boas ahn mek ih luk laik gaad noh gi unu notn
7785,1CO,4,BZJ,unu tink seh unu don ga aal weh unu need noh
7786,1CO,4,BZJ,unu don geh rich unu di liv laik king widowt fi wee help
7787,1CO,4,BZJ,ah wish unu dami king fi chroo soh wi ku rool lang wid unu
7788,1CO,4,BZJ,kaa tu mee ih luk laik gaad put wee weh da apasl way dong da laas plays
7789,1CO,4,BZJ,jos laik peepl weh kandem fi ded ih parayd wi owt eena poblik fronta di hoal werl ahn aal di aynjel dehn
7790,1CO,4,BZJ,sayka weh wee bilangz tu jeezas krais wee luk laik wee da fool bot sayka hihn unu geh waiz
7791,1CO,4,BZJ,wee week bot unu oanli schrang peepl aana unu bot dehn luk dong pahn wee
7792,1CO,4,BZJ,eevn op tu tudeh wi noh ga nof ting fi eet ahn jrink
7793,1CO,4,BZJ,wi noh ga notn bot tayr op kloaz fi wayr
7794,1CO,4,BZJ,peepl stay di beet wi op
7795,1CO,4,BZJ,wi noh eevn ga no way fi liv
7796,1CO,4,BZJ,wi di nak bowt fahn plays tu plays
7797,1CO,4,BZJ,wee werk haad wid wi oan han dehn
7798,1CO,4,BZJ,wen peepl du wi op wi bles dehn
7799,1CO,4,BZJ,wen dehn persikyoot wi wi bayr payshens wid dehn
7800,1CO,4,BZJ,wen peepl slanda wi wi ansa dehn bak wid kain werdz
7801,1CO,4,BZJ,rait now di peepl a dis werl konk wi az gyaabij
7802,1CO,4,BZJ,dehn tink wi noh wot notn ataal ah noh di rait dis fi mek unu feel shaym
7803,1CO,4,BZJ,ai di rait dis fi teech unu how unu fi liv kaa unu da jos laik mi oan pikni dehn weh ah lov
7804,1CO,4,BZJ,eevn if unu ga ten towzn peepl fi teech unu bowt krais jeezas ai da jos laik wahn pa tu unu kaa da mee mi teech unu di gud nyooz bowt hihn fos
7805,1CO,4,BZJ,soh den ah waahn unu fala mai egzampl
7806,1CO,4,BZJ,dat da wai ah di sen timoti tu unu
7807,1CO,4,BZJ,ah lov hihn jos laik mi oan son
7808,1CO,4,BZJ,hihn da wan a di laad faytful servant
7809,1CO,4,BZJ,ih wahn rimain unu bowt how ai fala weh krais jeezas teech
7810,1CO,4,BZJ,dat da weh ai di teech eena aala di cherch dehn evriway
7811,1CO,4,BZJ,som a unu midi geh prowd kaa unu mi tink seh ah neva mi wahn kohn kohn si unu
7812,1CO,4,BZJ,bot if di laad waahn ih noh wahn bee lang ataal bifoa ah kohn si unu
7813,1CO,4,BZJ,den ah wahn fain owt if dehn wan weh goh aan prowd ga powa fi chroo er dehn da jos loan mowt
7814,1CO,4,BZJ,gaad kingdom noh ga notn fi du wid no fansi werdz bot da di powa a gaad
7815,1CO,4,BZJ,weh unu waahn ah du wen ah kohn kohn si unu
7816,1CO,4,BZJ,unu waahn ah kohn wid wahn stik er unu waahn ah taak saafwan tu unu wid lov
7817,1CO,5,BZJ,now ah kyaahn bileev di nyooz weh peepl di spred bowt dat sohn peepl monks unu eena di cherch di liv sohn loos laif weh wos dahn weh dehn wan weh noh noa gaad di liv
7818,1CO,5,BZJ,ai di yehr seh dat wahn man di sleep wid ih oan stepmada ahn fi si unu stil prowd a unuself insteda dat unu shuda sari ahn heng unu hed eena shaym
7819,1CO,5,BZJ,unu shuda put owt da man weh di liv laik dat fahn monks unu
7820,1CO,5,BZJ,eevn doa ah noh dehdeh wid unu eena badi ah wahn dehdeh wid unu eena spirit
7821,1CO,5,BZJ,ai don joj di man aredi eena di naym a di laad jeezas sayhn laik ah mi deh rait deh wid unu
7822,1CO,5,BZJ,wen unu gyada tugeda ai wahn dehdeh wid unu eena spirit bai di powa a di laad jeezas
7823,1CO,5,BZJ,den unu fi han da man oava tu saytan eevn if ih badi geh dischrai soh dat ih spirit ku bee sayv pahn di day wen di laad wahn kohn bak
7824,1CO,5,BZJ,ih noh rait fi mek unu boas bowt how unu soh spirichwal
7825,1CO,5,BZJ,unu noh noa seh dat jos wahn lee bit a ees mek di hoal bred doa rayz
7826,1CO,5,BZJ,get rid a da oal ees
7827,1CO,5,BZJ,den unu wahn kleen laik fresh bred doa weh noh gat een no ees kaa dat da how unu stay kaa krais da fi wee paasoava lam weh don sakrifais fi wee
7828,1CO,5,BZJ,soh noh selibrayt di paasoava fees wid sin ahn eevl eena unu laif
7829,1CO,5,BZJ,dat da laik wen yu di eet bred weh gat een oal ees
7830,1CO,5,BZJ,pahn di ada han wen wi ga di paasoava fees wi laif shuda bee kleen ahn aanis weh da laik bred weh mek widowt ees
7831,1CO,5,BZJ,ah mi don rait eena mi leta tu unu dat unu noh fi ga notn fi du wid peepl weh liv loos
7832,1CO,5,BZJ,now ah noh di taak bowt di peepl dehn a dis werl weh noh noa gaad weh di liv loos laif er weh red aiy er dehn wan weh teef er weh di wership aidal
7833,1CO,5,BZJ,if da dehn ah midi taak bowt den unu mi wahn hafu get owta dis werl fi chroo fi get weh fahn peepl laik dat
7834,1CO,5,BZJ,bot now ai di rait unu fi eksplayn dat unu fi noh ga notn fi du wid nobadi weh kaal dehnself wahn bileeva ahn stilyet di liv loos laif er ga red aiy er di wership aidal er di slanda peepl er da jronkad er teef
7835,1CO,5,BZJ,unu noh shuda eevn sidong fi eet wid nobadi weh du dehn ting deh
7836,1CO,5,BZJ,da noh mai bizniz fi joj peepl weh noh bilangz tu di cherch bot unu shuda joj unu oan cherch memba dehn
7837,1CO,5,BZJ,gaad wahn joj aala dehn wan weh noh bilangz tu di cherch
7838,1CO,5,BZJ,da laik weh di skripcha seh unu fi mek di eevl man kom owt fahn monks unu
7839,1CO,6,BZJ,if wan a unu ga eniting gens wahn nada bileeva yu noh fi kehr ahn da koat fronta dehn joj weh noh noa gaad
7840,1CO,6,BZJ,insteda dat mek gaad peepl handl di kays dehnself
7841,1CO,6,BZJ,unu noh noa seh dat di taim di kohn wen gaad peepl dehn wahn joj di hoal werl
7842,1CO,6,BZJ,soh den if unu wahn joj di hoal werl fi chroo unu kyaahn joj dehn lee lee evriday ting dehn
7843,1CO,6,BZJ,unu noh noa seh dat wee wahn joj aynjel
7844,1CO,6,BZJ,wel den if wee wahn joj aynjel wi wosa shuda ku joj dehn aadineri ting eena dis laif soh if dehn kaina ting kom op da wai unu wahn kehr dehn fronta dehn joj weh di cherch noh ga no rispek fa
7845,1CO,6,BZJ,ai di seh dis fi mek unu shaym unu waahn tel mi seh dat unu noh ga nobadi monks unu weh ga wizdom fi joj wen unu bradaz ga tingz gens wan anada
7846,1CO,6,BZJ,insteda mek gaad peepl handl di kays bradaz di kehr wan anada da koat
7847,1CO,6,BZJ,dehn di mek dehn wan weh noh bileev eena gaad joj dehn kays fi dehn jos weh unu hafu kehr unu kays da koat fi setl it shoa seh unu noh di waak rait wid gaad ataal
7848,1CO,6,BZJ,ih beta fi mek ada peepl du unu bad ahn teef unu ahn jos lef it soh
7849,1CO,6,BZJ,bot insteda dat unu di cheet unu oan bradaz ahn sistaz ahn di rang dehn unu noh noa seh dat aala dehn wikid peepl noh wahn ga no paat eena gaad kingdom
7850,1CO,6,BZJ,noh fool unuself
7851,1CO,6,BZJ,aala dehn wan weh wership aidal ahn dehn peepl weh sleep rong ahn weh cheet pahn dehn waif er dehn hozban ahn dehn man weh sleep wid nada man ahn peepl weh teef er dehn wan weh ga red aiy er weh da jronkad ahn dehn wan weh slanda ada peepl ahn weh rab peeplnon a dehn noh wahn ga no paat eena gaad kingdom
7852,1CO,6,BZJ,som a unu yoostu bee jos laik dehn peepl deh
7853,1CO,6,BZJ,bot unu sin dehn don wash weh ahn gaad set unu wan said fi fi hihn oanself
7854,1CO,6,BZJ,sayka weh di laad jeezas krais ahn di spirit a gaad du fi unu evriting rait bitween unu ahn gaad now
7855,1CO,6,BZJ,peepl seh ai free fi du eniting weh ai waahn
7856,1CO,6,BZJ,no laa noh deh fi stap mi
7857,1CO,6,BZJ,bot da noh evriting weh yu ku du gud fi yu
7858,1CO,6,BZJ,eevn doa ai ku seh ai free fi du eniting weh ai waahn ahn no laa noh deh fi stap mi ai noh waahn mek notn weh ai du mek ai bee wahn slayv tu it
7859,1CO,6,BZJ,ada peepl ku seh food da fi di stomok ahn di stomok da fi food
7860,1CO,6,BZJ,dat da chroo bot gaad wahn dischrai di too a dehn
7861,1CO,6,BZJ,di laad noh mek peepl badi fi di sleep rong
7862,1CO,6,BZJ,ih mek peepl badi soh dat dehn ku serv hihn
7863,1CO,6,BZJ,ahn di laad da di wan weh gi peepl evriting weh gud fi dehn badi
7864,1CO,6,BZJ,ahn gaad wahn rayz op bak fi wee badi fahn di ded wid di sayhn powa weh ih rayz op bak wi laad jeezas wid
7865,1CO,6,BZJ,unu noh riyalaiz dat fi unu badi da paat a jeezas krais badi tu
7866,1CO,6,BZJ,unu tink seh ih rait fi jain paat a di badi a jeezas krais tu wahn prastichoot
7867,1CO,6,BZJ,neva unu noh noa seh dat wen wahn man jain ih badi tu wahn prastichoot hihn ahn di prastichoot kohn fi bee wan
7868,1CO,6,BZJ,kaa di skripcha seh di too a dehn wahn bee wan
7869,1CO,6,BZJ,bot wen peepl jain dehnself tu di laad den dehn kohn fi bee wan spirit wid hihn
7870,1CO,6,BZJ,unu mos ron fahn eni kaina sin weh ga fi du wid seks
7871,1CO,6,BZJ,aal di ada sin dehn weh peepl komit noh goh gens dehn oan badi
7872,1CO,6,BZJ,bot wen peepl sleep rong dehn di sin gens dehn oan badi
7873,1CO,6,BZJ,unu noh noa seh dat unu badi da di templ weh di hoali spirit liv eena
7874,1CO,6,BZJ,da gaad gi unu ih spirit soh unu noh bilangz tu unu oanself
7875,1CO,6,BZJ,unu bilangz tu gaad
7876,1CO,6,BZJ,gaad don pay wahn hai prais fi unu
7877,1CO,6,BZJ,soh den unu shuda aana gaad wid unu badi
7878,1CO,7,BZJ,now ah wahn deel wid dehn ting weh unu mi rait tu mi bowt eena unu leta
7879,1CO,7,BZJ,yes ih gud if wahn man noh marid
7880,1CO,7,BZJ,bot sayka weh soh moch loos livin deh rong evri man shuda ga ih oan waif ahn evri uman shuda ga ih oan hozban
7881,1CO,7,BZJ,di man weh marid shuda satisfai ih waif
7882,1CO,7,BZJ,sayhn way di marid uman shuda satisfai ih hozban
7883,1CO,7,BZJ,di waif noh ga no rait fi seh no tu ih hozban
7884,1CO,7,BZJ,ih badi bilangz tu ih hozban
7885,1CO,7,BZJ,sayhn way di hozban noh ga no rait fi seh no tu ih waif
7886,1CO,7,BZJ,fi hihn badi bilangz tu ih waif
7887,1CO,7,BZJ,unu noh fi hoal unuself bak fahn wan anada eksep wen unu agree tugeda fi du dat jos fi wahn lee wail soh dat unu ku spen taim fi pray
7888,1CO,7,BZJ,az soon az da taim oava goh bak ahn bee wid wan anada
7889,1CO,7,BZJ,da way deh unu noh wahn gi saytan no room fi temp unu sayka weh unu kyaahn kanchroal unuself
7890,1CO,7,BZJ,ai noh di seh dat dat da weh unu hafu du
7891,1CO,7,BZJ,ah jos di tel unu weh ai tink gud fi mek unu du
7892,1CO,7,BZJ,ah wish aala unu kuda bee jos laik mee
7893,1CO,7,BZJ,bot evribadi ga dehn oan speshal gif fahn gaad
7894,1CO,7,BZJ,sohn ga di gif fi geh marid ahn sohn ga di gif fi stay singl
7895,1CO,7,BZJ,now dis da weh ah di seh tu unu weh noh marid ahn tu dehn laydi weh dehn hozban ded ih gud if unu noh geh marid jos laik mee
7896,1CO,7,BZJ,bot if unu kyaahn kanchroal unuself den ih beta unu marid kaa ih beta fi unu geh marid dan fi bon wid los
7897,1CO,7,BZJ,now dis da weh ah di seh tu unu weh marid
7898,1CO,7,BZJ,dis da noh jos mee di taak dis da wahn koman fahn di laad wahn waif noh sopoas tu lef ih hozban
7899,1CO,7,BZJ,bot if ih doo lef ahn ih noh fi geh marid agen
7900,1CO,7,BZJ,eeda ih stay singl er goh bak tu ih hozban
7901,1CO,7,BZJ,ahn wahn hozban noh fi divoas ih waif
7902,1CO,7,BZJ,now ah di seh dis tu di res a unu dis da fahn mee da noh fahn di laad if wahn man weh bileev eena di laad ga wahn waif weh noh bileev eena di laad ahn di waif agree fi kip aan di liv wid ahn di man noh fi divoas ih waif
7903,1CO,7,BZJ,sayhn way soh if wahn uman weh bileev ga wahn hozban weh noh bileev ahn di hozban agree fi kip aan di liv wid ahn di uman noh fi divoas ih hozban
7904,1CO,7,BZJ,kaa di hozban weh noh bileev don kohn fi bee wan wid ih waif soh gaad wahn aksep di hozban laik wan a ih oan
7905,1CO,7,BZJ,ahn kaa di waif weh noh bileev don kohn fi bee wan wid ih hozban gaad wahn aksep di waif laik wan a ih oan
7906,1CO,7,BZJ,if dat da neva soh den dehn pikni neva mi wahn bee hoali fi gaad
7907,1CO,7,BZJ,bot da way deh dehn hoali fi gaad
7908,1CO,7,BZJ,bot if di hozban er di waif weh noh bileev waahn goh mek dehn goh
7909,1CO,7,BZJ,wen dat hapm di hozban er waif weh bileev free fi goh dehn oan way
7910,1CO,7,BZJ,gaad waahn wi liv eena pees
7911,1CO,7,BZJ,unu waif unu neva noa if unu hozban weh noh bileev wuda bileev eena di laad sayka unu
7912,1CO,7,BZJ,ahn unu hozban how unu noa if unu waif weh noh bileev wudn bileev eena di laad sayka unu
7913,1CO,7,BZJ,now evribadi shuda stay sayhn way how dehn mi deh wen di laad jeezas kaal dehn fi fala ahn
7914,1CO,7,BZJ,dis da di koman weh ah di gi aal di cherch dehn
7915,1CO,7,BZJ,if wahn man mi don serkomsaiz wen gaad kaal ahn mek ih stay how ih mi deh
7916,1CO,7,BZJ,ahn if wahn man neva serkomsaiz wen gaad kaal ahn ih noh fi ron goh goh geh serkomsaiz
7917,1CO,7,BZJ,if wahn man serkomsaiz er if ih noh serkomsaiz dat noh meen notn
7918,1CO,7,BZJ,wen yu di du weh gaad seh dat da weh konk moa dahn eniting els
7919,1CO,7,BZJ,evribadi shuda kip aan di sayhn way how dehn mi deh wen gaad kaal dehn
7920,1CO,7,BZJ,if yu dami slayv wen gaad kaal yu noh mek dat bada yu
7921,1CO,7,BZJ,bot if yu geh di chaans fi bee free tek it
7922,1CO,7,BZJ,kaa enibadi weh dami slayv wen di laad kaal dehn di laad free dehn fahn di powa a sin
7923,1CO,7,BZJ,sayhn way if yu mi free wen di laad kaal yu den now yu da wahn slayv fi jeezas krais
7924,1CO,7,BZJ,gaad don pay wahn hai prais fi unu soh noh goh bee slayv fi nobadi els
7925,1CO,7,BZJ,mi bradaz ahn sistaz eech a unu shuda waak wid gaad eena di sayhn kandishan weh unu mi deh eena wen ih kaal unu
7926,1CO,7,BZJ,now ah di seh dis bowt dehn wan weh noh marid yet gaad neva gi mi no koman bowt it bot ah di tel unu weh ai joj fi bee rait
7927,1CO,7,BZJ,ahn gaad weh shoa mersi gi mi wizdom soh dat wen ah di taak peepl ku bileev weh ah di tel dehn
7928,1CO,7,BZJ,now sayka weh wi di goh chroo sohn haad taim ah tink ih beta fi evribadi fi stay sayhn laik how dehn deh
7929,1CO,7,BZJ,if yu marid stay marid
7930,1CO,7,BZJ,ahn if yu noh marid noh goh geh marid
7931,1CO,7,BZJ,bot if wahn man weh noh marid goh goh geh marid ih noh di sin
7932,1CO,7,BZJ,ahn if wahn verjin geh marid ih noh di sin needa
7933,1CO,7,BZJ,ah jos di chrai sayv unu fahn aala di prablem dehn weh yu wahn ga wen yu marid
7934,1CO,7,BZJ,mi bradaz ahn sistaz dis da weh ah meen di taim shaat ahn di laad soon kohn bak
7935,1CO,7,BZJ,soh eevn if yu marid noh oanli ga yu main set pahn yu marij bot pahn di laad
7936,1CO,7,BZJ,mek dehn wan weh di baal goh aan laik dehn noh sad
7937,1CO,7,BZJ,mek dehn wan weh di rijais goh aan laik dehn noh di rijais
7938,1CO,7,BZJ,ahn mek dehn weh di bai ting liv laik dehn noh ga notn
7939,1CO,7,BZJ,dehn wan weh ga bizniz wid di ting dehn eena dis werl noh shuda spen aal dehn taim pahn dehn ting
7940,1CO,7,BZJ,kaa dis werl laik how wi noa it now wahn soon paas weh
7941,1CO,7,BZJ,ah noh waahn unu wori bowt notn
7942,1CO,7,BZJ,wahn man weh noh marid oanli kansaan bowt di laad werk ahn how ih ku pleez di laad
7943,1CO,7,BZJ,bot wahn man weh marid kansaan ihself wid di ting dehn a dis werl ahn how ih ku pleez ih waif
7944,1CO,7,BZJ,soh ih ga too ting weh di haal ahn eena too difrent dairekshan aal di taim
7945,1CO,7,BZJ,rait soh wahn laydi weh ih hozban ded er wahn laydi weh da verjin oanli kansaan bowt di laad werk aal di taim kaa dehn waahn gi dehn hoal self tu di laad
7946,1CO,7,BZJ,bot wahn marid uman kansaan bowt di ting dehn a dis werl ahn how ih ku pleez ih hozban
7947,1CO,7,BZJ,ah di tel unu dis fi help unu
7948,1CO,7,BZJ,ah noh di chrai stap unu fahn du weh unu waahn du
7949,1CO,7,BZJ,ah waahn unu liv eena di rait way ahn noh mek notn stap unu fahn serv di laad wid aala unu haat
7950,1CO,7,BZJ,now if wahn man ingayj tu wahn laydi ahn ih ga chrobl fi kanchroal ihself ahn taim di paas den dehn shuda geh marid
7951,1CO,7,BZJ,notn noh rang wid dat
7952,1CO,7,BZJ,bot if ih ku kanchroal ihself ahn ih don mek op ih main dat ih noh waahn geh marid tu di yong laydi den dis man di du di rait ting tu
7953,1CO,7,BZJ,soh den di man weh geh marid tu ih yong laydi di du di rait ting
7954,1CO,7,BZJ,bot di man weh noh geh marid di du eevn beta
7955,1CO,7,BZJ,wahn laydi weh marid noh free fahn ih hozban az lang az ih stil livin
7956,1CO,7,BZJ,bot if ih hozban ded di uman free fi geh marid tu eni man ih waahn az lang az da man bilangz tu di laad
7957,1CO,7,BZJ,bot ai tink dat da laydi wahn bee hapiya if ih stay singl
7958,1CO,7,BZJ,an ah bileev dat gaad spirit di gaid mi wen ah seh dis
7959,1CO,8,BZJ,now dis da weh ah di seh bowt food weh aafa op tu aidal da chroo weh dehn seh dat aala wi noa sohnting bowt dis sobjek
7960,1CO,8,BZJ,ahn wen peepl tink dehn noa sohnting dehn geh swelhedid
7961,1CO,8,BZJ,bot wen wi lov wan anada wi help wan anada fi waak beta wid gaad
7962,1CO,8,BZJ,if sohnbadi tink dehn noa sohnting dat shoa seh dehn noh noa notn ataal
7963,1CO,8,BZJ,bot if sohnbadi lov gaad den gaad noa da persn
7964,1CO,8,BZJ,soh den wi sopoas tu eet food weh aafa tu aidal
7965,1CO,8,BZJ,wel wi noa seh dat aidal da noh no gaad ataal
7966,1CO,8,BZJ,ahn wi noa dat dehn noh ga no ada gaad eksep di wan gaad
7967,1CO,8,BZJ,eevn if peepl ga lata ting eena hevn ahn eena dis werl weh dehn kaal gaad ahn weh dehn kaal laad stilyet wi noa dat wee oanli ga wan gaad di faada
7968,1CO,8,BZJ,da hihn mek evriting ahn now wee liv fi hihn
7969,1CO,8,BZJ,ahn wi noa dat oanli wan laad jeezas krais deh
7970,1CO,8,BZJ,gaad mek evriting chroo hihn ahn da hihn gi wi laif
7971,1CO,8,BZJ,bot noh evribadi noa dis
7972,1CO,8,BZJ,sohn peepl weh doz bileev eena aidal stil tink seh di aidal dehn reel soh wen dehn di eet food weh dehn noa mi aafa op tu aidal dehn bileev dat di food stil bilangz tu di aidal
7973,1CO,8,BZJ,now sayka weh dehn main week dehn tink seh dehn di du rang wen dehn eet da food deh
7974,1CO,8,BZJ,bot food noh mek wi no beta eena gaad sait
7975,1CO,8,BZJ,wi noh ga notn fi looz wid gaad if wi noh eet
7976,1CO,8,BZJ,ahn wi noh ga notn fi gayn needa if wi eet
7977,1CO,8,BZJ,bot unu mos kyaaful
7978,1CO,8,BZJ,noh jos kaa unu free fi eet eniting weh unu waahn unu wahn mek unu brada er sista weh ga weeka main dan unu sin
7979,1CO,8,BZJ,sopoaz sohnbadi weh noh noa yet weh da di rait ting fi du bowt dis si wan a unu weh noa weh rait di eet food eena di templ weh peepl wership aidal
7980,1CO,8,BZJ,wen dehn si unu dehn wahn tink seh ih aarait fi eet food weh aafa op tu aidal
7981,1CO,8,BZJ,soh den dis ting weh yoo noa wahn dischrai di ada brada weh krais don ded fa kaa hihn noh noa no beta yet
7982,1CO,8,BZJ,wen unu du dat unu di sin gens unu brada ahn unu di hert ahn kaa unu di inkorij ahn fi du weh hihn tink noh rait fi ih du
7983,1CO,8,BZJ,dat meen yoo di sin gens jeezas krais
7984,1CO,8,BZJ,soh den if weh ai eet wahn mek mi brada faal eena sin ai noh wahn eet nohmoh meet agen kaa ai noh waahn bee rispansabl fi mek mi brada sin
7985,1CO,9,BZJ,ai da noh wahn free man
7986,1CO,9,BZJ,ai da noh wahn apasl
7987,1CO,9,BZJ,ai noh don si di laad jeezas wid mi oan aiy
7988,1CO,9,BZJ,ahn sayka mi werk az wahn apasl unu neva kohn fi bilangz tu di laad
7989,1CO,9,BZJ,eevn if ada peepl noh tink seh ai da reeli wahn apasl unu da livin proof seh dat ai da wan
7990,1CO,9,BZJ,wen peepl kweschan mi az tu weda ai da wahn apasl er nat dis da weh ah ansa dehn seh wee noh ga di rait fi geh food ahn jrink fahn unu widowt hafu pay far it
7991,1CO,9,BZJ,wee noh ga di rait fi bring wi waif weh bileev eena di laad lang wid wi wen wi di chravl sayhn laik weh di ada apasl dehn ahn di laad breda dehn ahn peeta du
7992,1CO,9,BZJ,soh da oanli mee ahn baanabas haftu werk fi fi wee livin wail wi di werk fi di laad
7993,1CO,9,BZJ,no soalja noh hafu pay ih oan way rait
7994,1CO,9,BZJ,no faama noh deh weh plaant grayp ahn kyaahn eet non a it aafa di vain
7995,1CO,9,BZJ,ahn wich shepad deh weh main sheep ahn noh geh fi jrink non a di milk
7996,1CO,9,BZJ,ai noh tink op dehn ting owta mai oan hed yu noh kaa moaziz laa seh di sayhn ting
7997,1CO,9,BZJ,ih seh noh tai op di bul mowt soh ih kyaahn eet wail yu di yooz ahn fi grain op di grayn
7998,1CO,9,BZJ,now unu tink seh gaad mi seh dat jos fi sayka di bul
7999,1CO,9,BZJ,da wee gaad midi taak bowt wen ih seh dat
8000,1CO,9,BZJ,sayhn laik how di faama weh plow di feel ahn di wan weh reep di krap ekspek fi dehn shayr a di krap di laad werka dehn shuda geh fi dehn pay tu
8001,1CO,9,BZJ,wee mi plaant spirichwal seed eena unu haat
8002,1CO,9,BZJ,da tu moch fi aks unu bak fi ting fi eet ahn wayr fi weh wi du fi unu
8003,1CO,9,BZJ,if ada peepl ga di rait fi ekspek bak ting fahn unu den wee ga eevn moa rait dan dehn
8004,1CO,9,BZJ,stilyet wee giv op da rait deh
8005,1CO,9,BZJ,insteda dat wi put op wid aal kaina ting jos soh dat notn noh stap di gud nyooz bowt jeezas krais fahn goh owt
8006,1CO,9,BZJ,unu noh noa seh dat dehn wan weh werk eena di templ geh dehn rashan rait fahn deh
8007,1CO,9,BZJ,ahn dehn wan weh aafa op di animal sakrifais pahn di alta eena di templ dehn noh geh fi dehn shayr a di meet weh dehn sakrifais
8008,1CO,9,BZJ,sayhn way di laad gi aadaz dat dehn wan weh preech di gud nyooz bowt jeezas krais shuda mek dehn livin fahn aafa di gud nyooz weh dehn di preech
8009,1CO,9,BZJ,bot ai neva yet mek yoos a eni a dehn raits deh
8010,1CO,9,BZJ,an ah neva rait tu unu jos soh ah ku staat tu klaym dehn raits now needa
8011,1CO,9,BZJ,ah wuda raada ded fos dan fi mek enibadi tek weh mi rait fi boas bowt dat
8012,1CO,9,BZJ,stilyet wen ah di preech di gud nyooz bowt jeezas krais ah noh ga no rait fi boas kaa da gaad koman mi fi du it an ah haftu du it
8013,1CO,9,BZJ,ih wahn bee bad fi mee if ai noh preech di gud nyooz evriway
8014,1CO,9,BZJ,if ai di preech owta mi oan free wil den ah dizerv fi geh pay
8015,1CO,9,BZJ,bot eevn if ah du it kaa da mi jooti da gaad kaal mee fi du dis werk
8016,1CO,9,BZJ,soh den weh da mi riwaad
8017,1CO,9,BZJ,da dis di privilij weh ah gat fi preech di gud nyooz widowt hafu geh pay far it
8018,1CO,9,BZJ,den ah noh wahn hafu dimanz mi ful raits fi weh ah preech di gud nyooz
8019,1CO,9,BZJ,ai da wahn free man
8020,1CO,9,BZJ,ai da noh nobadi slayv
8021,1CO,9,BZJ,stilyet ai mek miself bee evribadi slayv soh dat ah ku bring az moch peepl az ah kud fi noa krais
8022,1CO,9,BZJ,wen ah deh wid di jooish peepl dehn ai liv jos laik dehn soh dat ai ku mek dehn geh fi noa krais
8023,1CO,9,BZJ,ahn eevn doa mee miself noh deh anda moaziz laa nohmoh ah liv laik dat wen ah deh wid dehn wan weh fala it soh dat ah ku win dehn fi krais
8024,1CO,9,BZJ,sayhn way wen ah deh wid peepl weh noh liv akaadn tu moaziz laa ai liv jos laik dehn soh dat ah ku win dehn fi krais
8025,1CO,9,BZJ,ah noh di seh dat ai noh du weh gaad laa seh kaa now ai di liv akaadn tu krais laa
8026,1CO,9,BZJ,ahn wen ah deh wid dehn wan weh week eena dehn fayt ai week tu soh dat ah ku mek dehn week wan kohn fi noa krais
8027,1CO,9,BZJ,soh akaadn tu how aal peepl di liv ai chaynj how ai liv fi soot dehn
8028,1CO,9,BZJ,ai du dat soh dat ah ku win dehn oava fi krais eni way ah kud
8029,1CO,9,BZJ,ai du aala dis soh dat di gud nyooz ku spred aal oava ahn soh dat ai ku shayr eena di blesin weh di gud nyooz bring
8030,1CO,9,BZJ,unu noa dat eena wahn rays evribadi weh di tek paat wahn ron bot oanli wan wahn win di praiz
8031,1CO,9,BZJ,sayhn way unu tu shuda ron eena soch a way dat unu win di praiz
8032,1CO,9,BZJ,evribadi weh di ron eena di rays wahn du aal weh dehn ku du fi mek dehn badi fit soh dat dehn ku ron beta
8033,1CO,9,BZJ,dehn du aala dat fi geh wahn krong weh noh wahn laas lang
8034,1CO,9,BZJ,bot wee wahn geh wan weh wahn laas fareva
8035,1CO,9,BZJ,dat da wai ai ron schrayt fi di finishin lain
8036,1CO,9,BZJ,ai da noh laik dehn baksa weh di ponch loan breez
8037,1CO,9,BZJ,ai chreet mi badi rof ahn kip it anda kanchroal
8038,1CO,9,BZJ,if ah noh du dat mee miself ku geh diskwalifai fahn di rays afta ai don preech tu ada peepl
8039,1CO,10,BZJ,mi bradaz ahn sistaz ah waahn rimain unu bowt weh mi hapm tu wi ansesta dehn
8040,1CO,10,BZJ,aala dehn mi waak anda di protekshan a wahn klowd ahn dehn paas chroo di see
8041,1CO,10,BZJ,dis dami jos laik dehn mi geh baptaiz eena di klowd ahn di see az moaziz falowaz dehn
8042,1CO,10,BZJ,aala dehn mi eet di sayhn food fahn hevn
8043,1CO,10,BZJ,ahn aala dehn mi jrink di sayhn jrink weh gaad mi gi dehn kaa gaad oan rak mi deh wid dehn
8044,1CO,10,BZJ,da rak dami krais
8045,1CO,10,BZJ,stilyet gaad neva pleez wid moas a dehn soh ih dischrai dehn ahn dehn badi mi skyata aal oava di dezert
8046,1CO,10,BZJ,now aala dehn ting hapm soh dat wee ku tek waanin ahn noh falafut fi wee ansesta dehn ahn red wi aiy pahn ting weh eevl laik weh dehn mi du
8047,1CO,10,BZJ,wi noh fi wership aidal laik weh som a dehn mi du
8048,1CO,10,BZJ,laik weh rait eena di skripcha seh di peepl mi sidong fi eet ahn jrink ahn den dehn ton it intu wahn wail paati
8049,1CO,10,BZJ,wi noh fi get intu loos livin laik weh som a dehn du
8050,1CO,10,BZJ,sayka dat twenichree towzn a dehn mi ded eena wan day
8051,1CO,10,BZJ,wi noh fi chrai tes krais laik weh som a dehn du ahn dehn mi ded fahn snayk bait
8052,1CO,10,BZJ,ahn wi noh fi grombl laik weh som a dehn peepl mi du ahn mek di aynjel a det fahn gaad kil dehn
8053,1CO,10,BZJ,aala dehn ting mi hapm fi mek wi noa weh wahn hapm tu wee tu if wee du weh dehn du
8054,1CO,10,BZJ,aala dis don rait dong eena di skripcha fi waan wi kaa wee di liv eena di laas dayz
8055,1CO,10,BZJ,soh if eni wan a unu tink seh unu di stan op schrang unu beta kyaaful dat unu noh faal dong
8056,1CO,10,BZJ,evri kaina tes weh unu goh chroo da di sayhn kaina tes dehn weh ada peepl goh chroo tu
8057,1CO,10,BZJ,bot gaad faytful ahn hihn noh wahn mek di taim a testin geh soh bad dat unu kyaahn bayr it
8058,1CO,10,BZJ,bot wen di tes kohn gaad wahn gi unu di schrent fi stan it ahn ih wahn shoa unu wahn way owta it
8059,1CO,10,BZJ,soh den mi dyaa fren dehn unu noh fi wership aidal ataal
8060,1CO,10,BZJ,ah di taak tu unu laik peepl weh ga sens
8061,1CO,10,BZJ,unu ku mek op unu oan main bowt weh ah di tel unu
8062,1CO,10,BZJ,wen wi tek kamyoonyan ahn bles di kop ahn jrink owta it wi di shayr eena di blesin a krais blod
8063,1CO,10,BZJ,ahn wen wi brok di bred ahn eet aafa it wi di shayr eena di blesin a krais badi
8064,1CO,10,BZJ,aala wi eet aafa di wan bred ahn dat shoa dat wi da wan badi
8065,1CO,10,BZJ,now tink bowt di peepl a izrel dehn wen dehn eet di ting dehn weh sakrifais tu gaad aala dehn di tek paat eena di wership da di alta
8066,1CO,10,BZJ,soh da weh ah di chrai seh
8067,1CO,10,BZJ,di aidal ahn di food weh sakrifais tu ahn dehn meen eniting
8068,1CO,10,BZJ,no weh ah di seh da dat wen peepl weh noh noa gaad sakrifais tu aidal dehn di sakrifais tu deeman noh tu gaad
8069,1CO,10,BZJ,ah noh waahn unu tek paat eena notn wid no deeman
8070,1CO,10,BZJ,yu kyaahn jrink di wain fahn di kop weh di laad gi ahn jrink fahn di kop weh peepl don yooz fi wership deeman wid
8071,1CO,10,BZJ,sayhn way yu kyaahn eet ahn ga paat eena di laad taybl ahn di taybl a deeman
8072,1CO,10,BZJ,weh unu waahn du
8073,1CO,10,BZJ,unu waahn mek gaad jelos
8074,1CO,10,BZJ,wee schranga dahn gaad den
8075,1CO,10,BZJ,sohn peepl seh wee free fi du eniting weh wee waahn
8076,1CO,10,BZJ,no laa kyaahn stap wi
8077,1CO,10,BZJ,bot da noh evriting gud fi bil wi op
8078,1CO,10,BZJ,noh oanli tink bowt unu oanself bot tink bowt weh gud fi ada peepl tu
8079,1CO,10,BZJ,unu free fi eet eniting weh dehn sel da maakit
8080,1CO,10,BZJ,noh bada chrobl yu kanshans ahn aks weh di meet kohn fram
8081,1CO,10,BZJ,kaa da laik weh di skripcha seh dis ert ahn evriting weh deh eena it bilangz tu di laad
8082,1CO,10,BZJ,if sohnbadi weh noh bileev eena jeezas invait yu fi goh eet wid dehn goh ahn eet eniting weh dehn put fronta yu
8083,1CO,10,BZJ,noh chrobl yu kanshans ahn aks weh di food kohn fram
8084,1CO,10,BZJ,bot if sohnbadi tel yu seh dehn sakrifais da food tu aidal yu noh fi eet it kaa ih mait bee wahn prablem fi di wan weh tel yu dat ahn ih mait chrobl ih kanshans
8085,1CO,10,BZJ,ah noh di seh dat if unu eet di food ih wahn bada unu kanshans
8086,1CO,10,BZJ,bot ih wahn chrobl di kanshans a di wan weh tel yu bowt it
8087,1CO,10,BZJ,now den sohnbadi mait aks wai ai fi hoal dong pahn mai freedom jos fi eez sohnbadi els kanshans
8088,1CO,10,BZJ,if ai tank gaad fi mi food bifoa ah eet it den wai enibadi shuda kandem mi jos kaaz ai eet it
8089,1CO,10,BZJ,soh evriting weh unu du weda da eet er jrink er eniting els unu fi du evriting eena soch a way dat gaad geh di gloari far it
8090,1CO,10,BZJ,unu noh fi disrispek di jooz dehn ner peepl weh da noh joo needa dehn peepl weh bilangz tu gaad cherch
8091,1CO,10,BZJ,unu shuda du laik weh ai du
8092,1CO,10,BZJ,eena evriting weh ai du ai chrai fi pleez evribadi
8093,1CO,10,BZJ,ai noh chrai fi geh notn fi miself bot ai werk fi help ada peepl soh dehn ku geh sayv
8094,1CO,11,BZJ,soh unu shuda fala weh ai du jos laik how ai fala weh krais du
8095,1CO,11,BZJ,ah prowd a unu dat unu memba mi eena evriting ahn unu kip aan di fala aal di teechin dehn weh ah mi paas dong tu unu
8096,1CO,11,BZJ,bot ah waahn unu andastan dat krais da di hed a evri man ahn di hozban da di hed a di waif ahn gaad da di hed a krais
8097,1CO,11,BZJ,soh eni man weh kova ih hed wen ih di pray er wen ih di prafesai noh di aana krais ataal
8098,1CO,11,BZJ,ahn eni laydi weh noh kova ih hed wen ih di pray er wen ih di prafesai noh di aana ih hozban
8099,1CO,11,BZJ,da sayhn laik ih shayv ih hed
8100,1CO,11,BZJ,if wahn laydi noh kova ih hed den ih shuda mek dehn kot aaf ih hyaa bot if da wahn shaym fi mek dehn kot aaf ih hyaa er shayv ahn den mek ih wayr sohnting pahn ih hed
8101,1CO,11,BZJ,wahn man noh fi kova ih hed kaa gaad mek man laik ihself ahn ih mek ahn fi bring aana tu hihn
8102,1CO,11,BZJ,bot gaad mek di uman fi bring aana tu di man
8103,1CO,11,BZJ,ahn da chroo seh dat gaad neva mek man fahn owta di uman bot gaad mek di uman fahn owta di man
8104,1CO,11,BZJ,ahn gaad neva mek man fi di uman bot ih mek di uman fi di man
8105,1CO,11,BZJ,da sayka dat ahn sayka di aynjel dehn di laydi dehn fi wayr sohnting pahn dehn hed
8106,1CO,11,BZJ,di kovarin pahn dehn hed da fi shoa dat dehn deh anda dehn hozban atariti
8107,1CO,11,BZJ,stilyet wen wi di liv fi di laad di laydi kyaahn du widowt di man ahn di man kyaahn du widowt di laydi
8108,1CO,11,BZJ,eevn doa di fos laydi kom owta man sayhn way now laydi baan man
8109,1CO,11,BZJ,bot evriting kohn fahn gaad
8110,1CO,11,BZJ,bot unu joj fi unu oanselfih rait fi wahn laydi pray tu gaad wen ih hed noh kova
8111,1CO,11,BZJ,eevn di way how gaad mek naycha eena dis werl mek yu noa seh dat if wahn man ga lang hyaa peepl noh wahn rispek ahn
8112,1CO,11,BZJ,bot lang hyaa da wahn laydi gloari
8113,1CO,11,BZJ,gaad gi ahn lang hyaa fi wahn kovarin fi ih hed
8114,1CO,11,BZJ,bot if enibadi waahn aagyu bowt dat aal ah ga fi seh da dat da how wee du ting eena di cherch ahn wee ahn aal di ada cherch dehn feel di sayhn way bowt it
8115,1CO,11,BZJ,now wen ah di taak tu unu bowt di neks ting ah kyaahn prayz unu ataal
8116,1CO,11,BZJ,kaa ih luk laik wen unu kohn tugeda fi wership ih du unu moa bad dahn gud
8117,1CO,11,BZJ,fos ting ah yehr dat wen unu meet unu ga divizhan monks unu an ah doo bileev da chroo
8118,1CO,11,BZJ,ah noa dat unu wil ga divizhan monks unu kaa dat da how unu wahn noa hoo da di wan dehn weh gaad pleez wid
8119,1CO,11,BZJ,dat da wai wen unu gyada tugeda unu noh reeli kohn fi eet di laad sopa
8120,1CO,11,BZJ,kaa wen unu eet evri wan a unu goh hed ahn eet unu oan food ahn unu noh wayt pahn nobadi
8121,1CO,11,BZJ,sohn peepl stay hongri ahn sohn geh jronk
8122,1CO,11,BZJ,weh hapm
8123,1CO,11,BZJ,unu noh ga hows fi eet ahn jrink eena
8124,1CO,11,BZJ,unu chreet gaad cherch laik dert ahn shaym di peepl weh noh ga notn
8125,1CO,11,BZJ,weh ah fi seh tu unu
8126,1CO,11,BZJ,unu waahn ah prayz unu fi dat
8127,1CO,11,BZJ,oa no non ataal kaa weh ah di paas aan tu unu da weh ai geh fahn di laad
8128,1CO,11,BZJ,da sayhn nait wen di laad jeezas geh sel owt ih pik op di bred ahn wen ih don tank gaad far it ih brok it ahn seh dis da mai badi weh ah di gi fi unu eet dis bred soh dat unu ku memba mi
8129,1CO,11,BZJ,sayhn way jeezas tek di kop afta dehn don eet ahn seh dis kop a wain da fi mee blod weh da di nyoo agreement weh gaad mek wid ih peepl dehn
8130,1CO,11,BZJ,enitaim unu jrink di wain jrink it fi memba mi
8131,1CO,11,BZJ,kaa enitaim unu eet dis bred ahn jrink fahn dis kop da laik unu di seh jeezas mi ded fi wi
8132,1CO,11,BZJ,ahn unu fi du dat til hihn kohn bak
8133,1CO,11,BZJ,soh enibadi weh eet dis bred ahn jrink fahn dis kop eena wahn kyaalis way weh noh aana di laad dehn gilti a sin kaa dehn noh di aana di laad badi ahn ih blod
8134,1CO,11,BZJ,dats wai evribadi shuda chek eena dehn haat gud fi si if dehn rait wid gaad bifoa dehn eet di bred ahn jrink fahn di kop
8135,1CO,11,BZJ,kaa wen sohnbadi di eet di bred ahn jrink fahn di kop ahn dehn dehnself noh noa weh di laad badi meen eena aala dis dehn wahn di bring di laad jojment pahn dehnself wail dehn di eet di bred ahn jrink fahn di kop
8136,1CO,11,BZJ,dat da wai lata unu soh week ahn sik ahn som a unu eevn ded if wee chek eena fi wee haat gud fos den di laad noh wahn joj wi
8137,1CO,11,BZJ,yu si wen di laad joj wi ahn ponish wi ih du it soh dat ih noh hafu kandem wi lang wid di res a peepl dehn eena di werl
8138,1CO,11,BZJ,soh mi bradaz ahn sistaz wen unu gyada tugeda fi eet di laad sopa unu fi wayt pahn wan anada
8139,1CO,11,BZJ,if unu reeli hongri den eet hoam da unu hows soh dat wen unu gyada tugeda unu noh wahn bring di laad jojment pahn unuself
8140,1CO,11,BZJ,now az fi di ada ting dehn ah wahn tel unu bowt dehndeh wen ah kohn si unu
8141,1CO,12,BZJ,now mi bradaz ahn sistaz ah waahn unu noa di chroot bowt di gif dehn weh di hoali spirit gi
8142,1CO,12,BZJ,unu noa dat wen unu neva noa gaad yet dehn aidal weh kyaahn eevn taak midi leed unu aschray
8143,1CO,12,BZJ,soh ah waahn unu andastan dat if di hoali spirit di leed sohnbadi dehn kyaahn kers jeezas ahn nobadi kyaahn seh jeezas da di laad eksep di hoali spirit di gaid dehn
8144,1CO,12,BZJ,yu ga aal kaina spirichwal gif bot aala dehn kohn fahn di sayhn spirit a gaad
8145,1CO,12,BZJ,difrent way deh fi serv bot da di sayhn laad wi di serv
8146,1CO,12,BZJ,ahn yu ga difrent way how evri bileeva serv gaad bot da di sayhn gaad gi dehn dehn gif ahn shoa dehn how fi yooz dehn
8147,1CO,12,BZJ,gaad gi eech wan a wi wahn speshal gif fi shoa seh dat fi hihn spirit deh eena wee ahn wi fi yooz eech wan a dehn gif fi help evribadi els
8148,1CO,12,BZJ,gaad spirit ku mek wan persn seh wahn mesij fahn gaad weh ful a wizdom ahn da sayhn spirit ku mek wahn nada wan taak wid lata nalij
8149,1CO,12,BZJ,da di sayhn spirit weh gi wan persn speshal fayt ahn ton rong ahn gi wahn neks wan di powa fi heel difrent kaina dizeez
8150,1CO,12,BZJ,di spirit mek wan persn ku du mirakl ahn ih mek wahn nada wan noa how fi prafesai den di spirit gi sohnbadi di gif fi mek dehn noa di difrens bitween gud ahn eevl spirit
8151,1CO,12,BZJ,gaad spirit mek wan persn ku taak eena difrent kaina tongz ahn ih mek wahn nada wan noa how fi eksplayn weh dehn di seh
8152,1CO,12,BZJ,da wan spirit du aala dehnya ting ahn da hihn wan seh hoo fi geh wich gif
8153,1CO,12,BZJ,wahn badi ga lata paats ahn aala dehn paats mek op di wan badi jos laik jeezas krais badi
8154,1CO,12,BZJ,rait soh weda wi da jooz er nat weda wi da slayv er weda wi free wen di spirit a gaad baptaiz wi dat mek wi paat a wan badi ahn gaad gi aala wi da sayhn spirit weh liv eena wi haat
8155,1CO,12,BZJ,di badi noh jos ga wan paat
8156,1CO,12,BZJ,ih ga lata paats
8157,1CO,12,BZJ,if di fut seh ai da noh wahn han soh ai da noh wahn paat a di badi dat noh meen seh di fut da noh stil paat a di badi
8158,1CO,12,BZJ,ahn if di ayz seh ai da noh wahn aiy soh ai da noh paat a di badi dat noh meen seh di ayz da noh stil paat a di badi
8159,1CO,12,BZJ,if di hoal badi dami jos aiy den how ih mi wahn yehr
8160,1CO,12,BZJ,ahn if di hoal badi dami jos ayz da how ih kuda mi smel
8161,1CO,12,BZJ,bot gaad put aal di difrent paats a di badi sayhn plays weh hihn mi waahn dehn
8162,1CO,12,BZJ,if di badi dami jos wan paat den da weh kaina badi dat mi wahn bee
8163,1CO,12,BZJ,no kain yes lata paats deh bot oanli wan badi
8164,1CO,12,BZJ,soh den di aiy kyaahn tel di han ai noh need yoo ahn di hed kyaahn tel di fut ai noh need yoo needa
8165,1CO,12,BZJ,in fak dehn paat a di badi weh luk laik dehn wuda bee di weekis da dehndeh da di moas impoatant paat dehn
8166,1CO,12,BZJ,ahn dehn paat a di badi weh wi tink noh wot soh moch dehndeh da di wan dehn weh wi tek kayr a di moas
8167,1CO,12,BZJ,ahn wi kyaaful fi kova op dehn paat weh nobadi noh sopoas tu si
8168,1CO,12,BZJ,bot wi noh hafu kova op dehn paat weh luk gud nof fi peepl si
8169,1CO,12,BZJ,bot gaad set op di badi eena soch a way dat dehn paat dehn weh wi tink noh wot soh moch geh aana moa dan dehn ada wan
8170,1CO,12,BZJ,gaad du dis soh dat no kwaarilin noh deh eena di badi bot fi mek aal di paat dehn get lang wid wan anada
8171,1CO,12,BZJ,if wan paat sofa aal di ada paat dehn sofa lang wid it ahn if wan paat geh prayz den aal di ada paat dehn hapi far it
8172,1CO,12,BZJ,now da unu mek op krais badi
8173,1CO,12,BZJ,evri wan a unu da paat a fi hihn badi
8174,1CO,12,BZJ,da sayhn way ih stan eena di cherch
8175,1CO,12,BZJ,gaad put evriting eena plays fos ih pik sohn fi bee apasl sekant yu ga di prafit dehn den terd di teecha dehn
8176,1CO,12,BZJ,den gaad pik sohn fi du mirakl ahn sohn neks wan fi ga di gif fi heel peepl
8177,1CO,12,BZJ,den yu ga dehn wan weh help ada peepl ahn dehn wan weh ga di gif fi plan tingz ahn geh peepl fi werk tugeda
8178,1CO,12,BZJ,ahn den yu ga dehn wan weh ih gi di gif fi taak eena difrent kaina tongz
8179,1CO,12,BZJ,soh evribadi da apasl
8180,1CO,12,BZJ,er prafit
8181,1CO,12,BZJ,er teecha
8182,1CO,12,BZJ,evribadi du mirakl
8183,1CO,12,BZJ,evribadi noh ga di gif fi heel er fi taak eena tongz er fi tel yu weh di langwij dehn meen
8184,1CO,12,BZJ,soh den set unu haat pahn dehn gif weh beta dahn aal di res
8185,1CO,12,BZJ,ahn now ah wahn shoa unu wahn moch beta way
8186,1CO,13,BZJ,eevn if ai kuda taak eena aal di langwij dehn weh peepl taak ahn weh di aynjel dehn taak if ah noh lov ada peepl aal weh ah di seh noh amonk tu notn
8187,1CO,13,BZJ,da jos laik di naiz weh sohnbadi mek wen dehn di beet pat batam er lik simbal
8188,1CO,13,BZJ,ahn if ah ku prafesai ahn andastan aal di seekrit tingz a gaad ahn noa evriting weh deh fi noa ahn if ai mi ga fayt weh ku moov di mongtin dehn an ai noh ga lov fi nobadi ai da noh notn
8189,1CO,13,BZJ,eevn if ah gi weh evriting weh ah ga ahn giv op mi badi mek dehn bon it op an ah noh lov ada peepl non a dat noh wahn du mi no gud
8190,1CO,13,BZJ,yu si wen yu lov ada peepl unu wahn bayr payshens wid dehn
8191,1CO,13,BZJ,unu wahn kain tu dehn ahn unu noh wahn jelos dehn
8192,1CO,13,BZJ,unu noh wahn tink tu moch a unuself ahn unu noh wahn bee prowd ahn chreet peepl bad
8193,1CO,13,BZJ,if unu lov peepl unu noh wahn bee selfish ahn aalwayz waahn unu oan way aal di taim
8194,1CO,13,BZJ,wen yu lov peepl yu noh wahn eezi fi geh beks ahn yu noh wahn di kip chrak a hoo aal du yu ting
8195,1CO,13,BZJ,if unu lov ada peepl unu noh wahn rijais oava notn weh eevl bot unu wahn rijais oava di chroot
8196,1CO,13,BZJ,if unu lov peepl unu wahn neva giv op
8197,1CO,13,BZJ,unu fayt wahn aalwayz schrang
8198,1CO,13,BZJ,unu wahn laayal ahn noh wahn looz hoap
8199,1CO,13,BZJ,unu wahn bee redi fi bileev gud tingz bowt peepl
8200,1CO,13,BZJ,unu wahn ku bayr evriting
8201,1CO,13,BZJ,lov wahn laas fareva
8202,1CO,13,BZJ,di gif fi prafesai ahn taak eena tongz ahn evri kaina nalij noh wahn deh agen
8203,1CO,13,BZJ,kaa eevn wen wi prafesai wi noh noa evriting
8204,1CO,13,BZJ,wi jos noa paat a it
8205,1CO,13,BZJ,bot wen di taim kohn wen evriting wahn bee how dehn sopoas tu bee wi noh wahn jos haaf noa ting ahn wi noh wahn jos haaf du ting nohmoh
8206,1CO,13,BZJ,wen ah dami pikni ah doz taak laik pikni ahn tink laik pikni ahn andastan laik pikni
8207,1CO,13,BZJ,bot now dat ah geh big ah put weh aala dehn pikni wayz
8208,1CO,13,BZJ,rait now di way wi di si tingz da laik wen yu di luk eena wahn lukin glaas weh fagi
8209,1CO,13,BZJ,bot den wen da taim kohn wi wahn si fays tu fays
8210,1CO,13,BZJ,ai oanli noa paat a evriting now bot den ai wahn noa evriting gud gud jos laik how gaad noa mee
8211,1CO,13,BZJ,now den chree ting deh weh wahn laas fayt hoap ahn lov
8212,1CO,13,BZJ,bot lov da di graytis wan owta di chree a dehn
8213,1CO,14,BZJ,soh moa dahn eniting els unu fi mek lov bee di ting weh unu goh afta di moas
8214,1CO,14,BZJ,ahn unu shuda set unu haat fi geh di spirichwal gif dehn weh di hoali spirit gi espeshali di gif a prafesi
8215,1CO,14,BZJ,kaa if sohnbadi ga di gif weh mek dehn ku taak eena tongz dehn wahn di taak tu gaad noh tu peepl ahn nobadi wahn kyaahn andastan dehn
8216,1CO,14,BZJ,dehn wahn di seh weh di hoali spirit tel dehn fi seh weh nobadi els noh noa bowt
8217,1CO,14,BZJ,bot dehn wan weh di prafesai di help dehn ahn inkorij dehn ahn komfert dehn
8218,1CO,14,BZJ,dehn wan weh taak eena tongz jos di help fi dehn oanself fi geh schranga bot dehn wan weh di prafesai di help aala di peepl dehn eena di cherch fi geh schranga
8219,1CO,14,BZJ,now ai wuda waahn aala unu ga di gif fi taak eena tongz bot ah wuda raada dat unu prafesai
8220,1CO,14,BZJ,dehn wan weh prafesai grayta dan dehn wan weh ku taak eena tongz eksep sohnbadi deh weh ku interpit weh dehn di seh soh dat di peepl eena di cherch ku benifit fahn it
8221,1CO,14,BZJ,soh mi bradaz ahn sistaz wen ah kohn tu unu if ah staat tu taak eena tongz weh unu noh andastan how dat wahn help unu if gaad noh shoa mi er mek ah noa weh ih meen er how ih wahn help mi if sohnbadi noh prafesai er teech mi
8222,1CO,14,BZJ,da di sayhn ting wid di inschrument dehn weh dehn play myoozik wid eevn if dehn noh ga no laif if sohnbadi di play floot er haap nobadi wahn noa weh choon dehn di play if dehn noh di play di karek noat dehn
8223,1CO,14,BZJ,ahn if di persn weh di bloa di byoogl noh bloa it gud ahn klyaa den nobadi noh wahn geh redi fi waar
8224,1CO,14,BZJ,da di sayhn way wid unu
8225,1CO,14,BZJ,nobadi noh wahn andastan weh unu di taak bowt if unu di taak difrent kaina langwij weh peepl kyaahn andastan
8226,1CO,14,BZJ,unu wuda di taak tu loan breez
8227,1CO,14,BZJ,da chroo dat lata difrent langwij deh eena di werl bot aala dehn meen sohnting
8228,1CO,14,BZJ,bot if ah noh andastan di langwij weh sohnbadi di taak den mee ahn di wan weh di taak wahn bee schraynja tu wan anada
8229,1CO,14,BZJ,soh sins unu waahn di spirichwal gif dehn soh bad weh di hoali spirit gi den beta unu aks ahn fi help unu fi laan fi yooz di gif dehn weh wahn mek di cherch geh schranga
8230,1CO,14,BZJ,soh enibadi weh ga di gif fi taak eena tongz shuda pray tu gaad fi mek dehn ga di gif fi interpit weh dehn di seh tu
8231,1CO,14,BZJ,kaa if ai pray eena wahn difrent langwij da mi spirit di pray bot mi main noh geh notn fahn it kaa ai noh andastan weh ai di seh
8232,1CO,14,BZJ,soh weh ah fi du
8233,1CO,14,BZJ,ah wahn pray wid mi spirit bot ah wahn pray wid mi main tu
8234,1CO,14,BZJ,ah wahn sing prayz tu gaad wid mi spirit bot sayhn way ah wahn sing prayz wid mi main tu
8235,1CO,14,BZJ,wen unu di tank gaad wid jos unu spirit da how aadineri peepl weh kohn da unu meetn wahn ku seh aymen tu weh unu di gi tanks fa if dehn noh andastan weh unu di seh
8236,1CO,14,BZJ,unu mait di gi gaad tanks eena wahn wandaful way bot dat noh di du notn ataal fi di ada persn
8237,1CO,14,BZJ,ai tank gaad dat ai taak eena tongz moa dahn aala unu
8238,1CO,14,BZJ,stilyet wen ah deh eena wahn cherch meetn ah wuda raada seh faiv werdz weh ai ku andastan soh dat ah ku teech di peepl dehn dan ten towzn werdz eena wahn langwij weh nobadi noh noa
8239,1CO,14,BZJ,mi bradaz ahn sistaz unu noh fi tink laik pikni
8240,1CO,14,BZJ,insteda dat unu shuda bee laik lee pikni wen ih kohn tu eevl bot unu fi bee laik groanop peepl wen ih kohn tu how unu tink
8241,1CO,14,BZJ,da laik weh di laad seh eena di skripcha ah wahn bring peepl fahn ada nayshan weh taak ada langwij fi taak tu mi peepl dehn
8242,1CO,14,BZJ,ahn dehn stil noh wahn lisn tu mi
8243,1CO,14,BZJ,soh den wen peepl taak eena difrent tongz da fi wahn sain tu peepl weh noh bileev eena di laad bot di gif fi teech gaad mesij da fi dehn wan weh bileev
8244,1CO,14,BZJ,soh if di peepl a di cherch gyada tugeda ahn den aala dehn staat tu taak difrent kaina tongz sayhn taim ahn peepl weh noh noa bowt dehn kaina ting er weh noh bileev eena di laad kom eena di cherch meetn unu noh tink seh dehn wahn seh dat aala unu krayzi
8245,1CO,14,BZJ,bot if evribadi di prafesai wen sohnbadi weh noh bileev eena di laad kom eena di cherch meetn wen dehn yehr weh dehn di seh dehn wahn kohn fi noa dat dehn da sina ahn dehn wahn waahn chaynj dehn wayz sayka weh dehn yehr
8246,1CO,14,BZJ,den wen evriting eena dehn haat kom owt eena di oapm dehn wahn neel dong ahn wership gaad ahn tel di peepl seh gaad deh wid unu fi chroo soh den mi bradaz ahn sistaz dis da weh ah di seh wen unu kohn tugeda fi wership wan persn wahn sing wan wahn teech wahn neks wan wahn tel sohnting weh gaad shoa ahn wan ga wahn mesij eena tongz ahn wahn nada wan wahn interpit weh hihn seh
8247,1CO,14,BZJ,jos mek evriting weh unu du bee fi mek di peepl eena di cherch geh schranga
8248,1CO,14,BZJ,no moa dan too er chree fi taak eena difrent tongz ahn mek dehn tek tern
8249,1CO,14,BZJ,ahn sohnbadi fi dehdeh fi interpit weh dehn seh
8250,1CO,14,BZJ,bot if nobadi noh dehdeh fi interpit weh dehn di seh den mek dehn noh seh notn
8251,1CO,14,BZJ,mek dehn jos taak tu dehnself ahn gaad
8252,1CO,14,BZJ,too er chree peepl weh ga di gif fi prafesai ku taak ahn di res fi lisn gud ahn joj weda er nat weh dehn di seh da fahn gaad
8253,1CO,14,BZJ,bot if sohnbadi els weh di sidong eena di meetn geh wahn mesij fahn gaad den di persn weh di taak fi stap taak ahn mek da persn seh weh gaad tel ahn fi seh
8254,1CO,14,BZJ,aala unu ku prafesai wan bai wan soh dat evribadi ku laan ahn geh inkorij
8255,1CO,14,BZJ,dehn wan weh ga di gif fi prafesai ku kanchroal di gif weh dehn gat
8256,1CO,14,BZJ,gaad waahn evriting du eena wahn aadali ahn peesabl way
8257,1CO,14,BZJ,sayhn way eena aal di cherch dehn wehpaa gaad peepl dehn meet di uman dehn noh fi seh notn eena di cherch meetn
8258,1CO,14,BZJ,dehn noh fi taak dehsoh ahn dehn fi bee anda atariti jos laik weh moaziz laa seh
8259,1CO,14,BZJ,if di laydi dehn waahn noa bowt sohnting mek dehn aks dehn hozban bowt it wen dehn get hoahn
8260,1CO,14,BZJ,da wahn shaymful ting fi mek wahn laydi taak eena di cherch meetn
8261,1CO,14,BZJ,unu tink seh dat di werd a gaad kohn fahn unu fos er dat unu da di oanli wan weh ih kohn tu
8262,1CO,14,BZJ,enibadi weh tink seh dehn da gaad mesinja er tink seh dehn ga wahn spirichwal gif hafu riyalaiz dat weh ai di seh da wahn koman fahn gaad
8263,1CO,14,BZJ,if dehn noh pay no main tu weh ah seh den nobadi noh fi pay dehn no main needa
8264,1CO,14,BZJ,soh den mi bradaz ahn sistaz unu fi eega fi prafesai ahn noh stap nobadi fahn taak eena difrent tongz
8265,1CO,14,BZJ,jos mek shoar unu du evriting eena aada ahn eena wahn deesent way
8266,1CO,15,BZJ,now mi bradaz ahn sistaz mek ah rimain unu bowt di gud nyooz weh ah mi preech tu unu ahn weh unu aksep eena unu haat
8267,1CO,15,BZJ,da da sayhn mesij deh unu fayt bil pan
8268,1CO,15,BZJ,da sayka da sayhn mesij unu di geh sayv if unu hoal aan tu itanles unu mi bileev fi notn
8269,1CO,15,BZJ,kaa ai paas aan tu unu di moas impoatant ting weh mi paas aan tu mee dat krais mi ded fi wi sin dehn jos laik weh di skripcha seh den ih beri ahn rayz op bak fahn di ded laik weh di skripcha seh tu
8270,1CO,15,BZJ,den jeezas apyaa tu peeta ahn den ih apyaa tu di twelv apasl dehn
8271,1CO,15,BZJ,den ih apyaa tu moa dan faiv honjrid a wi bradaz ahn sistaz dehn sayhn taim
8272,1CO,15,BZJ,moas a dehn stil alaiv bot som a dehn don ded
8273,1CO,15,BZJ,afta dat ih apyaa tu jaymz den ih apyaa tu aal di apasl dehn
8274,1CO,15,BZJ,pahn di laas ih apyaa tu mee tu eevn doa ai dami laik sohnbadi weh mi baan da di rang taim
8275,1CO,15,BZJ,kaa ai da di lees a aal di ada apasl dehn
8276,1CO,15,BZJ,ai noh eevn fit fi mek dehn kaal mee wahn apasl kaa ai mi mek di peepl a gaad sofa
8277,1CO,15,BZJ,bot da sayka di grays a gaad mek ai bee hoo mee now
8278,1CO,15,BZJ,gaad neva shoa mi ih grays fi notn kaa ai werk haada dahn aal di res a apasl dehn
8279,1CO,15,BZJ,main yu da noh mee miself di werk bot da di grays a gaad weh deh wid mi
8280,1CO,15,BZJ,soh den weda da mi mee er dehn weh mi preech di impoatant ting da dat unu mi bileev weh wi mi preech
8281,1CO,15,BZJ,now if wee don preech seh dat krais don rayz fahn di ded den how kom som a unu di seh dat di ded noh wahn rayz op bak agen
8282,1CO,15,BZJ,if dat da chroo den dat meen dat gaad neva did rayz krais bak fahn di ded
8283,1CO,15,BZJ,ahn if gaad neva rayz op krais bak fahn di ded den aala fi wee preechin ahn unu fayt eena krais dami fi notn
8284,1CO,15,BZJ,ahn eevn moa dan dat ih wuda meen dat wee di lai bowt gaad kaa wi mi seh ih don mek krais rayz op bak fahn di ded wen ih neva rayz fi chroo if di ded noh wahn rayz op agen
8285,1CO,15,BZJ,kaa if gaad noh wahn mek peepl weh don ded rayz op bak agen dat meen dat ih neva mek krais rayz op bak agen needa
8286,1CO,15,BZJ,wel if gaad neva mek krais rayz op bak fahn di ded unu mi bileev eena jeezas krais fi notn ahn dat meen dat unu stil laas eena unu sin dehn
8287,1CO,15,BZJ,den dat wuda meen tu dat aala dehn wan weh don ded weh mi bileev eena krais dehn laas fareva ahn dehn di geh ponish fi dehn sin dehn
8288,1CO,15,BZJ,if wi hoap weh deh eena krais oanli gud fi dis laif den wee da peepl weh dehn reeli hafu sari fa moa dahn aal di res a peepl eena di werl
8289,1CO,15,BZJ,bot krais mi rayz op bak fahn di ded hihn da di fos wan fi rayz op bak owta wahn hoal lata peepl weh mi don ded
8290,1CO,15,BZJ,kaa jos laik how wan man bring det eena di werl sayhn way soh wan man mek dehn wan weh don ded rayz op bak agen fahn di ded
8291,1CO,15,BZJ,jos laik how evribadi ded sayka weh dehn dami wan wid di fos man adam evribadi weh da wan wid krais wahn liv agen
8292,1CO,15,BZJ,bot evribadi wahn rayz op bak eena dehn oan aada
8293,1CO,15,BZJ,jeezas dami di fos wan fi rayz op bak fahn di ded den fi hihn peepl dehn wahn rayz op bak wen hihn kohn bak
8294,1CO,15,BZJ,den afta dat di en wahn kohn
8295,1CO,15,BZJ,krais wahn win owt oava aala dehn roolaz ahn spirichwal atariti ahn powaz
8296,1CO,15,BZJ,den krais wahn han oava di kingdom tu gaad di faada
8297,1CO,15,BZJ,krais hafu rool til gaad don win owt oava aala ih enimi dehn ahn put dehn anda fi hihn fut
8298,1CO,15,BZJ,di laas enimi weh gaad wahn dischrai wahn bee det
8299,1CO,15,BZJ,kaa ih rait dong eena di skripcha seh gaad don put evriting anda ih fut
8300,1CO,15,BZJ,now wen ih seh evriting don put anda ih fut dat noh meen dat gaad ihself mi geh put anda ih fut kaa gaad da di wan weh put evriting anda krais
8301,1CO,15,BZJ,bot wen evriting don geh put anda krais den krais di son wahn put fi hihnself anda gaad weh don put evriting anda krais
8302,1CO,15,BZJ,den gaad wahn rool oava evriting evriway
8303,1CO,15,BZJ,soh den if di ded noh wahn rayz op bak fahn di ded den weh sens ih mek fi peepl geh baptaiz eena di plays a dehn wan weh don ded
8304,1CO,15,BZJ,soh weh dehn wahn du dat fa if di ded noh wahn rayz op bak agen
8305,1CO,15,BZJ,ahn da wai wee di put fi weeself eena daynja evri owa a di day
8306,1CO,15,BZJ,mi bradaz ahn sistaz ai fays det evri day da weh ah soh prowd a weh krais jeezas wi laad du fi unu mek ah seh dis
8307,1CO,15,BZJ,unu tink seh ai mi fait aaf dehn man weh stan laik wail bees da efisos jos fi satisfai fi mee oanself
8308,1CO,15,BZJ,dat neva mi wahn du mee no gud
8309,1CO,15,BZJ,if di ded noh wahn rayz op bak den da laik weh dehn seh mek wi jos eet ahn jrink kaa tumaaro wi wahn ded eniway
8310,1CO,15,BZJ,noh mek nobadi fool unu
8311,1CO,15,BZJ,bad kompni spail gud karakta
8312,1CO,15,BZJ,kohn tu unu sensiz man stap unu sinful wayz
8313,1CO,15,BZJ,som a unu shuda shaym a unuself kaa unu noh noa gaad
8314,1CO,15,BZJ,sohnbadi mait aks how gaad wahn mek peepl rayz op bak fahn di ded
8315,1CO,15,BZJ,da weh kaina badi dehn wahn ga
8316,1CO,15,BZJ,weh kaina schupid kweschan dat
8317,1CO,15,BZJ,wen yu plaant seed eena di grong di seed noh wahn staat fi sprowt ahn groa eksep ih ded fos
8318,1CO,15,BZJ,da noh di big plaant weh wahn groa yu put eena di grong da di lee jrai seed fahn wateva yu di plaant weda da weet er wateva els yu di plaant
8319,1CO,15,BZJ,da gaad gi di seed di badi weh hihn waahn ih gat
8320,1CO,15,BZJ,hihn mek wahn difrent kaina plaant groa fahn eech kaina seed
8321,1CO,15,BZJ,rait soh yu ga difrent kaina flesh
8322,1CO,15,BZJ,peepl ahn animal ahn berd ahn fish ga dehn oan kaina flesh
8323,1CO,15,BZJ,sayhn way yu ga di kaina badi eena di skai ahn di kain pahn dis ert
8324,1CO,15,BZJ,bot di byooti a di wan dehn eena di skai difrent fahn di byooti a di wan dehn weh deh pahn di ert
8325,1CO,15,BZJ,di son ga wan kaina byooti ahn di moon ahn di staar dehn ga wahn neks kain
8326,1CO,15,BZJ,eevn di staar dehn ga difrent kaina byooti monks dehnself
8327,1CO,15,BZJ,da soh ih wahn bee wen gaad rayz op bak dehn wan weh mi ded
8328,1CO,15,BZJ,dehnya badi weh wee ga now wahn ded ahn ratn bot wen dehn rayz op bak agen dehn wahn neva ded agen
8329,1CO,15,BZJ,wen dehnya badi beri dehn week ahn oagli bot wen gaad rayz dehn op bak fahn di ded dehn wahn byootiful ahn schrang dehn da aadineri hyooman badi now bot wen dehn rayz op bak fahn di ded dehn wahn bee spirichwal badi
8330,1CO,15,BZJ,jos laik how dehn ga hyooman badi dehn ga spirichwal badi
8331,1CO,15,BZJ,di skripcha seh gaad mek di fos man adam fi bee wahn persn weh get laif
8332,1CO,15,BZJ,bot di laas adam kohn fi bee wahn spirit weh giv laif
8333,1CO,15,BZJ,di wan weh mi ga di badi weh mi mek owta dert mi kohn fos
8334,1CO,15,BZJ,den afta dat di wan weh mi ga di spirichwal badi mi kohn
8335,1CO,15,BZJ,gaad mi mek di fos man owta di dos a di ert
8336,1CO,15,BZJ,di sekant man mi kohn fahn hevn
8337,1CO,15,BZJ,di peepl dehn weh bilangz tu dis werl ga badi jos laik adam hoofa badi mi mek owta dos
8338,1CO,15,BZJ,ahn dehn wan weh bilangz tu hevn ga badi jos laik krais weh kohn fahn hevn
8339,1CO,15,BZJ,jos laik how wi mi ga badi weh stan laik di badi a di wan weh gaad mek owta dos sayhn way soh wi wahn bee laik di wan weh kohn fahn hevn
8340,1CO,15,BZJ,mi bradaz ahn sistaz dis da weh ah di seh tu unu dis badi weh da flesh ahn blod kyaahn shayr eena gaad kingdom
8341,1CO,15,BZJ,dehnya badi weh ku ded kyaahn liv fareva
8342,1CO,15,BZJ,unu lisn tu dis mek ah tel unu wahn seekrit aala wi noh wahn ded bot gaad wahn chaynj wi
8343,1CO,15,BZJ,dat wahn hapm az kwik az wen sohnbadi kwint dehn aiy wen di laas chrompit bloa
8344,1CO,15,BZJ,kaa wen da chrompit song gaad wahn mek dehn wan weh don ded rayz op bak wid wahn nyoo badi weh kyaahn ded
8345,1CO,15,BZJ,ahn aala wi wahn chaynj
8346,1CO,15,BZJ,fi wee badi weh mek owta dos hafu ton intu badi weh da fahn hevn dehnya badi weh ku ded hafu ton intu badi weh kyaahn ded
8347,1CO,15,BZJ,dis badi weh mek owta dos wahn chaynj intu di kaina badi weh kyaahn ded
8348,1CO,15,BZJ,den weh di skripcha seh wahn kohn chroo
8349,1CO,15,BZJ,ih seh di laad don dischrai det hihn win di vikchri
8350,1CO,15,BZJ,det wehpaa yu vikchri deh
8351,1CO,15,BZJ,det wehpaa yu powa deh fi hert mi
8352,1CO,15,BZJ,da sayka sin mek det ku hert wi ahn da moaziz laa mek sin ga powa
8353,1CO,15,BZJ,bot mek wi gi gaad tanks kaa da hihn gi wi di vikchri oava sin ahn det chroo wi laad jeezas krais soh den mi dyaa bradaz ahn sistaz unu fi stan op schrang
8354,1CO,15,BZJ,noh mek notn moov unu
8355,1CO,15,BZJ,unu kip aan di du di laad werk wid evriting weh unu gat
8356,1CO,15,BZJ,kaa unu noa dat evriting weh unu du fi di laad noh wahn bee fi notn
8357,1CO,16,BZJ,now kansaanin di moni weh unu wahn kalek fi help gaad peepl dehn unu fi du jos laik weh ah mi tel di cherch dehn da galaysha fi du
8358,1CO,16,BZJ,pahn di fos day a evri week eech wan a unu fi put sohn moni wan said akaadn tu humoch moni unu mek soh dat unu noh wahn hafu di kalek op no moni wen ah kohn
8359,1CO,16,BZJ,den wen ah kohn ah wahn sen dehn wan weh unu seh unu chros fi kehr di moni weh unu kalek op az wahn gif fi di bileeva dehn da jeroosalem
8360,1CO,16,BZJ,ah wahn gi dehn sohn leta fi kehr soh dat dehn wan da jeroosalem ku noa seh dat da wee sen dehn
8361,1CO,16,BZJ,bot if unu tink seh ih beta fi mek ai goh tu den dehn ku goh lang wid mi
8362,1CO,16,BZJ,wen ah kohn fahn masidoanya ah wahn kohn luk fi unu kaa ah di plan fi paas chroo masidoanya
8363,1CO,16,BZJ,ah mait stay wid unu fi wahn lee wail maybi fi di hoal winta soh dat unu ku sen mi pahn mi way tu wateva plays ah gwehn
8364,1CO,16,BZJ,ah noh jos waahn kohn fi wahn shaat vizit if di laad wilin ah waahn spen wahn langa taim wid unu
8365,1CO,16,BZJ,bot ah wahn stay da efisos til pentikaas kaa wahn reeli gud apachooniti deh ya fi du wahn big werk fi gaad eevn doa lata peepl deh gens mi
8366,1CO,16,BZJ,if timoti reech wichpaa unu deh mek shoar unu mek ih feel welkom kaa hihn di du di laad werk jos laik mee
8367,1CO,16,BZJ,noh mek nobadi luk dong pan ahn
8368,1CO,16,BZJ,sen ahn pahn ih way eena pees soh dat ih ku kohn bak tu mi kaa ah di luk faawod fi si ahn soon lang wid di ada brada dehn
8369,1CO,16,BZJ,now kansaanin brada apolos ah midi chrai get ahn fi goh si unu lang wid di ada brada dehn bot ih noh waahn goh rait now
8370,1CO,16,BZJ,wen ih geh di chaans ih wahn kohn si unu
8371,1CO,16,BZJ,unu mos deh pahn unu gyaad
8372,1CO,16,BZJ,kip di fayt weh unu ga eena di laad ahn ga korij ahn unu mos bee schrang
8373,1CO,16,BZJ,evriting weh unu du unu fi du wid lov
8374,1CO,16,BZJ,bradaz ahn sistaz unu noa dat stefanas ahn ih famili dehn dami di fos wan dehn eena akaiya fi bileev eena krais
8375,1CO,16,BZJ,ahn dehn di gi dehn hoal laif di werk fi gaad peepl dehn
8376,1CO,16,BZJ,ah di bayg unu fi put unuself anda peepl laik dehn ahn serv dehn ahn enibadi els weh werk haad lang wid dehn
8377,1CO,16,BZJ,ah mi glad dat stefanas ahn fortyunaatos ahn akaykos mi kohn
8378,1CO,16,BZJ,dehn mi mek op fi weh unu neva deh ya
8379,1CO,16,BZJ,dehn mi reeli chyaa mi op jos laik how dehn mi du fi unu tu
8380,1CO,16,BZJ,unu fi lisn tu peepl laik dehn ahn aana dehn
8381,1CO,16,BZJ,dehn cherch eena aysha dischrik sen seh heloa tu unu
8382,1CO,16,BZJ,akwila ahn prisila ahn di cherch weh meet da dehn hows di sen seh heloa wid aal dehn haat eena di naym a di laad
8383,1CO,16,BZJ,aal di bradaz ahn sistaz dehn sen seh heloa tu
8384,1CO,16,BZJ,unu mos greet wan anada wid wahn hoali kis
8385,1CO,16,BZJ,now ah di rait dis paat eena mi oan hanraitin da mee paal di tel unu heloa
8386,1CO,16,BZJ,enibadi weh noh lov di laad ga wahn kers pahn dehn
8387,1CO,16,BZJ,mek wi laad kohn soon ah pray dat di grays a di laad jeezas deh wid unu
8388,1CO,16,BZJ,ah lov aala unu weh bilangz tu krais jeezas
8389,1CO,16,BZJ,aymen
8390,2CO,1,BZJ,dis leta da fahn mee paal weh da wahn apasl a krais jeezas kaa dat da weh gaad waahn
8391,2CO,1,BZJ,ah di rait dis leta lang wid wi brada timoti
8392,2CO,1,BZJ,wi di rait tu di cherch da korint siti ahn tu aala gaad peepl dehn aal oava akaiya
8393,2CO,1,BZJ,wi di pray seh dat gaad wi faada ahn wi laad jeezas krais gi unu grays ahn pees eena unu haat
8394,2CO,1,BZJ,wi prayz gaad weh aal mersi kohn fram
8395,2CO,1,BZJ,hihn da di faada a wi laad jeezas krais ahn hihn da di gaad weh gi wi aal di komfert weh wi need
8396,2CO,1,BZJ,hihn komfert wi eena aala wi chroblz soh dat wee ku komfert dehn wan weh di goh chroo fi dehn oan chroblz tu
8397,2CO,1,BZJ,wi komfert dehn wid di sayhn komfert weh gaad gi wee
8398,2CO,1,BZJ,kaa jos laik how wee sofa plenti sayka weh wee bilangz tu krais sayhn way hihn gi wee lata komfert
8399,2CO,1,BZJ,if wi di sofa da fi unu benifit ahn fi mek unu geh sayv
8400,2CO,1,BZJ,kaa wen gaad komfert wee da fi mek wee ku komfert unu ahn inkorij unu
8401,2CO,1,BZJ,den unu wahn ku ga di payshens fi goh chroo di sayhn sofarin dehn weh wee di goh chroo
8402,2CO,1,BZJ,wi ga evri kanfidens eena unu dat az unu shayr eena fi wee sofarin unu wahn shayr eena gaad komfert tu
8403,2CO,1,BZJ,mi bradaz ahn sistaz ah waahn unu noa bowt di chroblz weh wi mi gaahn chroo wen wi mi deh eena aysha dischrik
8404,2CO,1,BZJ,wi sofarin mi soh terabl dat wi mi tink dat wi neva mi wahn mek it owt alaiv
8405,2CO,1,BZJ,in fak wi mi tink dat wi mi wahn ded fi chroo
8406,2CO,1,BZJ,bot dis mek wi stap chros eena wiself ahn staat chros eena gaad weh ku rayz op peepl bak fahn di ded
8407,2CO,1,BZJ,gaad mi did sayv wi fahn di terabl daynja a det ahn wee ga fi wee hoap eena hihn soh wee noa fi shoar dat hihn wahn kip aan di sayv wi
8408,2CO,1,BZJ,gaad wahn bles wi sayka weh unu pray fi wi
8409,2CO,1,BZJ,ahn sayka dat lata peepl wahn tank gaad kaa soh moch a dehn pryaaz fi mek wi stay sayf geh ansa
8410,2CO,1,BZJ,wan ting deh weh wi prowd bowt wi kanshans klyaa dat wi mi aalwayz deel wid unu eena wahn aanis ahn sinsyaa ahn gaadli way wen wi mi deh wid unu
8411,2CO,1,BZJ,wi mi aalwayz pen pahn gaad grays ahn noh pahn wi oan hyooman wizdom
8412,2CO,1,BZJ,dat da how wi ak tuwaadz evribadi espeshali unu
8413,2CO,1,BZJ,wi noh di rait notn tu unu weh unu kyaahn reed ahn andastan
8414,2CO,1,BZJ,ah hoap dat wan a deez dayz unu wahn andastan wi eena evriting eevn doa unu noh andastan wi soh gud rait now soh dat pahn da day wen di laad jeezas kohn bak unu wahn ku bee az prowd a wee laik how wee prowd a unu
8415,2CO,1,BZJ,ah mi soh shoar dat unu soh prowd a wee dat ah mi plan fi kohn luk fi unu fos den unu wahn benifit fahn mi vizit too taim
8416,2CO,1,BZJ,kaa ah mi waahn kohn si unu pahn mi way tu masidoanya ahn pahn mi way bak fahn deh den unu kuda mi sen mi pahn mi way tu judeeya
8417,2CO,1,BZJ,unu mosi di wanda if ai da laik dehn peepl eena dis werl weh kyaahn mek op dehn main bowt notn wan spel dehn seh yes ahn di neks minit dehn seh no az shoar az gaad neva tel lai wi werd tu unu dami aalwayz yes ahn neva no kaa jeezas krais gaad son weh mee ahn sailas ahn timoti mi tel unu bowt da noh sohnbadi weh seh yes wan minit ahn no di neks
8418,2CO,1,BZJ,bot jeezas da aalwayz gaad yes
8419,2CO,1,BZJ,hihn aalwayz agree wid gaad
8420,2CO,1,BZJ,kaa chroo jeezas evri wan a gaad pramis dehn kohn chroo
8421,2CO,1,BZJ,dat da weh mek wi seh aymen eena jeezas krais naym enitaim wi di gi gaad gloari
8422,2CO,1,BZJ,da gaad da di wan weh mek wi stan op schrang fi krais da hihn pik wee ahn gi wi di powa fi du fi hihn werk
8423,2CO,1,BZJ,hihn don put fi hihn stamp pahn wee fi shoa dat wee da fi hihn oan peepl
8424,2CO,1,BZJ,ahn ih put ih spirit eena wi haat fi mek wi noa dat wi wahn geh aal weh ih ga fi wi
8425,2CO,1,BZJ,now ah kaal pahn gaad az witnis dat ah di tel di chroot di reezn ah neva kohn bak da korint da kaa ah neva waahn hert unu nohmoh
8426,2CO,1,BZJ,now wi noh di chrai fi tel unu weh unu fi bileev kaa unu fayt eena jeezas schrang
8427,2CO,1,BZJ,insteda dat wi di werk tugeda wid unu fi mek unu rijais
8428,2CO,2,BZJ,soh ah mek op mi main noh fi mek unu feel soh sad pahn mi neks vizit
8429,2CO,2,BZJ,kaa if ah mek unu feel sad den da hoo els wahn mek ah feel hapi eksep unu sayhn wan weh ah mi mek feel sad
8430,2CO,2,BZJ,dat da wai ah mi rait tu unu da way deh soh dat wen ah kohn si unu di veri wan dehn weh sopoas tu mek mi hapi noh wahn mek ah feel sad
8431,2CO,2,BZJ,kaa ah noa seh fi chroo dat wen ai hapi aala unu wahn hapi tu
8432,2CO,2,BZJ,kaa ih mi hert mi bad fi rait da leta tu unu ih mi brok mi haat ahn ih oanli mek ah krai
8433,2CO,2,BZJ,ah neva rait tu unu fi mek unu feel sad bot fi mek unu noa humoch ah lov unu
8434,2CO,2,BZJ,now ah noh waahn egzajarayt bot eena sohn wayz da man weh kaaz aal di chrobl hert aala unu moa dan how ih hert mee
8435,2CO,2,BZJ,moas a unu don kandem di man fi weh ih du ahn dat da inof ponishment far ahn
8436,2CO,2,BZJ,soh den unu shuda fagiv ahn ahn inkorij ahn soh dat ih noh geh soh sad dat ih noh eevn waahn goh aan
8437,2CO,2,BZJ,soh pleez mek shoar dat ih noa dat unu lov ahn
8438,2CO,2,BZJ,di reezn wai ah rait tu unu da fi tes unu fi si if unu redi fi obay evriting weh ah tel unu fi du
8439,2CO,2,BZJ,ai fagiv enibadi weh unu fagiv
8440,2CO,2,BZJ,ahn wen ai fagiv dehn if eniting deh fi fagiv ah du it fi fi unu sayk wid krais az mi witnis
8441,2CO,2,BZJ,ah du dat soh dat saytan kyaahn owtsmaat wi eena notn
8442,2CO,2,BZJ,kaa wi noa gudwan weh aal hihn di plan op eena fi hihn main gens wi
8443,2CO,2,BZJ,wen ah reech chroawaz siti fi preech di gud nyooz bowt krais ah si dat di laad mi don mek wahn way fi mek ah werk deh
8444,2CO,2,BZJ,bot mi main neva deh at eez kaa ah neva fain mi brada taitos deh
8445,2CO,2,BZJ,soh ah seh gudbai tu di peepl dehn deh ahn gaan aan tu masidoanya
8446,2CO,2,BZJ,ah giv tanks tu gaad weh aalwayz leed wi eena krais vikchri maach
8447,2CO,2,BZJ,ahn now ih di yooz wee fi spred di gud nyooz evriway dat peepl ku noa krais ahn fi noa hihn da laik di smel a wahn sweet perfyoom
8448,2CO,2,BZJ,kaa wee da jos laik di smel a insens weh krais di aafa op tu gaad ahn dis smel di spred monks dehn wan weh di geh sayv ahn monks dehn wan weh deh pahn di road tu dischrokshan
8449,2CO,2,BZJ,fi dehn peepl weh deh pahn dehn way tu dischrokshan wee da wahn bad smel weh leed tu det bot wee da wahn sweet smel tu dehn wan weh di geh sayv
8450,2CO,2,BZJ,akchwali nobadi noh fit fi du dis werk
8451,2CO,2,BZJ,yu si wee da noh laik lata peepl weh waahn geh rich aafa preech gaad mesij
8452,2CO,2,BZJ,bot wee preech di werd a gaad wid di atariti weh krais gi wi ahn wid wahn sinsyaa haat fronta gaad kaa da hihn sen wi
8453,2CO,3,BZJ,ih mait song laik wi di staat tu prayz op wiself agen noh chroo
8454,2CO,3,BZJ,bot wee da noh laik sohn peepl weh hafu bring rekomendayshan leta tu unu er aks unu fi eni
8455,2CO,3,BZJ,kaa unu unuself da fi wee rekomendayshan leta
8456,2CO,3,BZJ,fi unu laif da wahn leta weh rait dong pahn fi wee haat ahn evribadi ku noa ahn si di gud werk weh wi du monks unu
8457,2CO,3,BZJ,evribadi ku si dat krais rait dis leta ihself ahn sen it wid wee
8458,2CO,3,BZJ,dis leta neva rait wid ink bot wid di spirit a di livin gaad
8459,2CO,3,BZJ,ih neva kaav owt eena stoan bot pahn peepl haat
8460,2CO,3,BZJ,wi ku seh aala dehnya ting kaa wi noa fi chroo dat wi ku chros gaad sayka krais
8461,2CO,3,BZJ,da noh dat wee tink seh wee ku du eniting bai wiself da gaad gi wi di powa fi du aal weh wi du
8462,2CO,3,BZJ,da gaad mek wee fit fi bee fi hihn servant dehn fi di nyoo agreement weh hihn mek wid fi hihn peepl
8463,2CO,3,BZJ,dis nyoo agreement da fahn di hoali spirit da noh fahn no laa weh rait dong
8464,2CO,3,BZJ,kaa da laa deh bring det bot di spirit gi laif
8465,2CO,3,BZJ,now di laa weh mi kaav owt eena stoan mi kandem wi tu det
8466,2CO,3,BZJ,wen gaad mi gi moaziz da laa deh moaziz fays midi shain soh moch wid di braitnis a gaad dat di peepl dehn kudn eevn luk pahn it fi tu lang eevn doa di braitnis don midi fayd weh
8467,2CO,3,BZJ,soh if di laa weh bring det kohn wid soh moch gloari den weh yu tink a di nyoo agreement weh di spirit bring
8468,2CO,3,BZJ,if di oal agreement weh bring det mi ga soh moch gloari den di nyoo wan weh mek wi bee rait wid gaad ga eevn moa in fak di fos gloari weh di oal agreement mi ga da noh notn tu di gloari weh di nyoo wan ga
8469,2CO,3,BZJ,soh if di oal agreement weh geh put wan said mi ga soh moch gloari den di nyoo wan weh wahn laas fareva ga moch moa
8470,2CO,3,BZJ,di ting weh neva mi sopoas tu laas lang ga gloari
8471,2CO,3,BZJ,soh den da wan weh wahn laas fareva ful op wid eevn moa gloari
8472,2CO,3,BZJ,now den sayka weh wi ga dat fi luk faawod tu wi noh hafu frayd fi taak owt playn fi gaad ataal
8473,2CO,3,BZJ,wee da noh laik moaziz weh mi kova ih fays soh dat di peepl a izrel dehn kudn si dat di gloari pahn ih fays midi fayd weh
8474,2CO,3,BZJ,bot jos laik how moaziz fays mi kova op sayhn way da jos laik di peepl a izrel dehn main mi kova oava wid wahn vayl soh dat dehn noh andastan di chroot bowt di laa wen dehn reed it
8475,2CO,3,BZJ,oanli wen dehn bileev eena krais da vayl ku geh tek weh fahn aafa dehn main
8476,2CO,3,BZJ,eevn op tu tudeh day wen dehn di reed di laa weh gaad gi moaziz dehn stil noh andastan
8477,2CO,3,BZJ,bot wen enibadi ton tu di laad gaad mek di vayl kom aafa fi dehn main
8478,2CO,3,BZJ,now di laad da di spirit ahn eniway wichpaa di spirit a di laad deh peepl geh free
8479,2CO,3,BZJ,soh now dat gaad don moov di vayl fahn aafa fi wee fays di gloari a di laad di shain owt fahn wee laik wahn miro ahn da sayhn gloari weh kohn fahn di laad weh da di spirit wahn chaynj wi mek wee bee moa laik hihn ahn da gloari wahn geh moa ahn moa
8480,2CO,4,BZJ,soh den laik how da gaad eena ih mersi gi wi dis speshal werk fi du wi noh wahn giv op
8481,2CO,4,BZJ,wee noh ga notn fi du wid dehn seekrit ahn shaymful tingz weh peepl du
8482,2CO,4,BZJ,ahn wee noh di chrai fool nobadi ner twis gaad mesij
8483,2CO,4,BZJ,gaad da wi witnis dat wi di tel di chroot soh dat ada peepl ku noa dat wee di tel di chroot
8484,2CO,4,BZJ,ahn eevn if dehn ga sohn peepl weh noh andastan dis mesij weh wee preech ih wuda bee dehn wan weh deh pahn dehn way tu dischrokshan
8485,2CO,4,BZJ,dehn noh bileev weh wee di seh kaa saytan weh da di gaad a dis werl don blain dehn aiy soh dat dehn kyaahn si di lait a di gud nyooz bowt di gloari a krais weh shoa wi egzakli weh gaad stan laik
8486,2CO,4,BZJ,yu si wee noh goh rong di preech bowt fi weeself wee preech bowt di laad jeezas krais
8487,2CO,4,BZJ,aal wee seh bowt fi weeself da dat wee da fi unu servant fi jeezas sayk
8488,2CO,4,BZJ,da gaad da di wan weh seh mek lait shain fahn owta di daaknis da hihn weh mek fi hihn lait shain eena fi wee haat
8489,2CO,4,BZJ,ahn da lait weh di shain fahn krais fays mek wi noa di gloari a gaad
8490,2CO,4,BZJ,stilyet eevn doa wee ga dis chreja eensaida fi wee week badi weh da jos laik kaman klay pat wee noa dat di reel grayt powa kohn fahn gaad ahn noh fahn wee
8491,2CO,4,BZJ,lata taim wi ga chrobl pahn evri said bot dat kyaahn baks wi een soh dat wi noh ga no way owt
8492,2CO,4,BZJ,eevn wen wi noh noa weh fi du wi neva giv op
8493,2CO,4,BZJ,dehn persikyoot wi bot gaad aalwayz deh wid wi dehn nak wi dong bot wi aalwayz get op ahn goh agen
8494,2CO,4,BZJ,yes wi aalwayz deh eena daynja a det sayka weh wi serv jeezas
8495,2CO,4,BZJ,fi wee badi shayr eena fi hihn det soh dat fi hihn laif ku shoa eena wee tu
8496,2CO,4,BZJ,kaa wail wi di liv wi aalwayz di geh ekspoaz tu det soh dat peepl ku si jeezas laif eena wi
8497,2CO,4,BZJ,soh den wee aalwayz di fays det soh dat unu ku noa spirichwal laif
8498,2CO,4,BZJ,da laik weh sohnbadi mi seh eena di skripcha dehn seh ah mi bileev soh ah taak
8499,2CO,4,BZJ,wel wee ga da sayhn kaina fayt soh wee taak kaa wee bileev
8500,2CO,4,BZJ,wi noa dat di sayhn gaad weh rayz op bak wi laad jeezas fahn di ded wahn rayz wee op lang wid jeezas ahn den gaad wahn kehr wee ahn unu da di sayhn plays weh hihn deh
8501,2CO,4,BZJ,yes aala dis da fi fi unu sayk
8502,2CO,4,BZJ,ahn az moa ahn moa peepl kohn fi bileev eena krais sayka di grays a gaad lata tanks wahn di goh op tu gaad ahn hihn wahn geh moa ahn moa gloari
8503,2CO,4,BZJ,dat da wai wi neva giv op
8504,2CO,4,BZJ,eevn doa wi badi di ways weh stilyet di spirit eena wi di geh schranga ahn schranga evri day
8505,2CO,4,BZJ,dehn lee bit a chrobl weh wi di goh chroo fi dis shaat taim da noh notn tu di hoal lata gloari weh wi wahn geh weh wahn laas fareva
8506,2CO,4,BZJ,yu si wee set wi haat pahn dehn ting weh wi kyaahn si noh pahn dehn ting weh wi ku si
8507,2CO,4,BZJ,dehn ting weh wi ku si noh laas lang bot dehn ting weh wi kyaahn si wahn laas fareva ahn eva
8508,2CO,5,BZJ,wi noa dat dis badi weh wi liv eena now pahn dis ert da laik wahn tent
8509,2CO,5,BZJ,if dis tent geh dischrai gaad ihself wahn mek wahn nyoo wan fi wi wan weh deh op da hevn ahn weh wahn laas fareva
8510,2CO,5,BZJ,da chroo dat wail wi di liv eena dis badi wi di groan kaa wi waahn put aan wi nyoo badi bad
8511,2CO,5,BZJ,wen wi put aan wi nyoo badi wi noh jos wahn deh bowt widowt notn fi kova wi op
8512,2CO,5,BZJ,dehnya badi weh wi ga now da laik wahn hevi berdn weh di mek wi moan ahn groan
8513,2CO,5,BZJ,da noh kaa wi waahn ded soh moch bot wi waahn gaad put aan di kaina badi pahn wi weh wahn liv fareva
8514,2CO,5,BZJ,gaad da di wan weh don get wi redi fi dis chaynj ahn hihn gi wi fi hihn hoali spirit soh dat wi ku noa dat weh hihn tel wi wahn hapm fi chroo
8515,2CO,5,BZJ,soh den wi ku tek haat eevn doa wi noa seh az lang az wi di liv eena dehnya badi ya wi noh deh hoam wid di laad yet kaa wi di liv bai weh wi bileev noh jos bai weh wi ku si
8516,2CO,5,BZJ,soh mek wi tek korij
8517,2CO,5,BZJ,ah noa wi wuda raada deh owta dehnya badi kaa den wi wahn ku deh hoam wid di laad jeezas
8518,2CO,5,BZJ,soh weda wi deh weh fahn hihn eena dis badi er widowt dis badi wi aalwayz du wi bes fi pleez hihn
8519,2CO,5,BZJ,kaa aala wi wahn hafu stan fronta krais fi mek ih joj wi
8520,2CO,5,BZJ,eech wan a wi wahn geh weh wi dizerv fi evriting weh wi du eena dis laif weda gud er bad
8521,2CO,5,BZJ,soh sayka weh wi noa weh ih meen fi fyaa di laad wi chrai haad fi kanvins peepl fi ton tu di laad
8522,2CO,5,BZJ,gaad noa wi chroo ahn chroo an ah hoap dat eena unu haat unu noa wee gud tu
8523,2CO,5,BZJ,wi noh di chrai tel unu dat wee soh gud
8524,2CO,5,BZJ,bot wi di chrai fi gi unu wahn gud reezn fi bee prowd a wi soh dat unu ku ansa dehn wan weh boas bowt weh peepl luk laik pahn di owtsaid insteda how dehn stan eena dehn haat
8525,2CO,5,BZJ,if weh wi di seh song kaina krayzi den dat da bitween wee ahn gaad
8526,2CO,5,BZJ,bot if wi di taak sens da fi fi unu benifit
8527,2CO,5,BZJ,da sayka di lov a krais mek ah du weh ah du
8528,2CO,5,BZJ,laik how wee bileev dat wan man ded fi evribadi den dat meen dat aala wi don ded tu di oal laif weh wi yoostu liv
8529,2CO,5,BZJ,jeezas don ded fi evribadi soh dat aala dehn wan weh geh fi hihn nyoo laif noh wahn liv fi pleez fi dehnself nohmoh
8530,2CO,5,BZJ,insteda dat dehn wahn liv fi pleez krais weh mi ded fi dehn ahn rayz op bak fahn di ded fi sayka dehn
8531,2CO,5,BZJ,soh now wee noh joj nobadi laik how peepl weh da noh bileeva wuda joj dehn
8532,2CO,5,BZJ,wee doz eevn joj krais laik dat bot wi noh du dat agen
8533,2CO,5,BZJ,now wen sohnbadi da wan wid jeezas krais dehn da wahn nyoo persn
8534,2CO,5,BZJ,dehn da noh di saym agen kaa da oal way a laif gaan ahn evriting nyoo da gaad du aala dis
8535,2CO,5,BZJ,ih mek wi get bak rait wid hihn chroo weh jeezas krais du pahn di kraas
8536,2CO,5,BZJ,now ih gi wee di speshal werk fi help mek ada peepl get rait wid gaad tu
8537,2CO,5,BZJ,dat meen dat gaad midi werk chroo krais fi bring bak di peepl dehn a di werl tu ihself ahn ih noh hoal dehn sin gens dehn nohmoh
8538,2CO,5,BZJ,ih lef wee fi tel peepl di mesij bowt how dehn ku get bak rait wid gaad
8539,2CO,5,BZJ,soh den krais sen wee fi taak tu unu fi hihn
8540,2CO,5,BZJ,wi di bayg unu jos laik da krais ihself di bayg unu seh kohn bak tu gaad
8541,2CO,5,BZJ,sayka wee gaad put aala fi wee sin pahn krais eevn doa hihn neva sin soh dat wen wee da wan wid krais evriting get rait bitween wee ahn gaad
8542,2CO,6,BZJ,soh den wee weh di werk tugeda wid gaad di bayg unu fi mek gud yoos a di grays weh gaad gi unu
8543,2CO,6,BZJ,kaa gaad seh wen di rait taim kohn ah lisn tu yu ahn wen di day fi mek ah sayv yu kohn ah wahn help yu
8544,2CO,6,BZJ,lisn tu mi now da di rait taim
8545,2CO,6,BZJ,tudeh da di day fi mek peepl geh sayv wi di chrai liv eena wahn way soh dat nobadi kyaahn fain no faalt wid di werk weh wi di du
8546,2CO,6,BZJ,wi noh waahn du notn fi kip bak nobadi fahn fain di laad
8547,2CO,6,BZJ,bot eena evriting weh wi du wee shoa dat wee reeli di serv gaad fi chroo kaa wen wi goh chroo wi chroblz ahn sofarin ahn haad taim ih mek wi ga payshens
8548,2CO,6,BZJ,sohntaim dehn beet wi ahn dehn pich wi eena jayl wi geh hert eena raiyat ahn wi werk til wi waahn jrap sohntaim wi eevn hafu goh widowt sleep ahn food
8549,2CO,6,BZJ,bot stil wi proov dat wee di du gaad werk bai di kleen laif weh wi liv ahn bai wi andastandin ahn payshens ahn wi kainis ahn wi chroo lov ahn di powa a di hoali spirit
8550,2CO,6,BZJ,wi mi faytful fi preech di chroot ahn gaad powa midi werk eena wi
8551,2CO,6,BZJ,wen wi liv rait wid gaad dat da wi wepan weh wi yooz fi atak ahn fi difen wiself
8552,2CO,6,BZJ,weda er nat peepl aana wi er bring wi dong weda dehn taak bad bowt wi er prayz wi wee stil serv gaad
8553,2CO,6,BZJ,wee aanis bot dehn stil seh dat wee noh di tel di chroot
8554,2CO,6,BZJ,evribadi noa wi bot dehn goh aan laik dehn noh noa wi
8555,2CO,6,BZJ,wi fays det evri day bot si wi ya wi stil livin
8556,2CO,6,BZJ,wi geh sohn bad beetn bot dehn stil noh kil wi
8557,2CO,6,BZJ,wi haat hevi bot wi stil ku rijais
8558,2CO,6,BZJ,wi poa bot lata peepl geh rich chroo wee
8559,2CO,6,BZJ,wee noh oan notn bot stil evriting bilangz tu wee
8560,2CO,6,BZJ,wi dyaa bradaz ahn sistaz da korint wi di tel di chroot wen wi seh dat wi oapm op wi haat tu unu
8561,2CO,6,BZJ,wee da noh di wan dehn weh shet op wi haat fahn unu da unu weh hoal bak unu lov fahn wee
8562,2CO,6,BZJ,ah di taak tu unu sayhn laik if unu dami mi oan pikni dehn
8563,2CO,6,BZJ,oapm op unu haat tu wi noh jos laik how wee mi du
8564,2CO,6,BZJ,unu noh fi jain op wid nobadi weh noh bileev eena jeezas
8565,2CO,6,BZJ,how gudnis ahn wikidnis wahn bee paadna
8566,2CO,6,BZJ,ahn how lait ahn daaknis wahn ku get lang
8567,2CO,6,BZJ,how krais ahn saytan wahn eva ku gree
8568,2CO,6,BZJ,ahn weh sohnbadi weh bileev eena krais ahn sohnbadi weh noh bileev ga fi du wid wan anada
8569,2CO,6,BZJ,eni aidal bizniz fi deh eena gaad templ
8570,2CO,6,BZJ,no kaa da wee da di templ a di livin gaad
8571,2CO,6,BZJ,da laik weh gaad seh ai wahn liv eena fi mee peepl dehn
8572,2CO,6,BZJ,ah wahn waak monks dehn
8573,2CO,6,BZJ,ah wahn bee dehn gaad ahn dehn wahn bee mai peepl
8574,2CO,6,BZJ,ahn di laad seh soh den unu fi kom owt fahn monks dehn wan weh noh bileev
8575,2CO,6,BZJ,noh ga notn fi du wid dehn
8576,2CO,6,BZJ,unu noh fi ga notn fi du wid notn weh doti
8577,2CO,6,BZJ,den ai wahn welkom unu
8578,2CO,6,BZJ,ai wahn bee unu faada ahn unu wahn bee mi son ahn mi daata dehn
8579,2CO,6,BZJ,dat da weh di laad almaiti seh
8580,2CO,7,BZJ,mi dyaa fren dehn gaad mek aala dehn pramis tu wi soh den mek wi kip weh fahn evriting weh noh wahn mek wi badi ahn wi spirit kleen fahn sin
8581,2CO,7,BZJ,mek wi du wi bes fi liv wahn hoali laif owta rispek fi gaad
8582,2CO,7,BZJ,unu mos oapm op unu haat tu wi kaa wi neva du nobadi notn wi neva leed nobadi aschray ahn wi neva chaans nobadi
8583,2CO,7,BZJ,ah noh di seh dis fi kandem unu kaa laik weh ah seh wi lov unu soh moch dat wi wahn aalwayz deh tugeda wid unu weda wi livin er ded
8584,2CO,7,BZJ,ah ga kanfidens dat ah ku taak free tu unu
8585,2CO,7,BZJ,ah oanli prowd a unu ahn unu inkorij mi wahn lat ahn unu oanli mek mi hapi eevn doa wi di goh chroo soh moch chroblz
8586,2CO,7,BZJ,eevn wen wi mi kohn da masidoanya wi badi neva ga no chaans fi res
8587,2CO,7,BZJ,chroblz midi kom aata wi fahn aal kaana
8588,2CO,7,BZJ,peepl midi kwaaril wid wi pahn di owtsaid ahn eena wi haat wi mi frayd bad
8589,2CO,7,BZJ,bot gaad weh da di wan weh inkorij dehn wan hoofa haat hevi mi inkorij wi wen taitos kohn
8590,2CO,7,BZJ,ahn wi neva geh inkorij jos kaa hihn kohn bot sayka di way how unu inkorij hihn
8591,2CO,7,BZJ,ah mi oanli hapi wen ih tel mi humoch unu midi luk faawod fi si mi ahn how unu mi sari bowt aal weh mi hapm ahn how unu kudn wayt fi sopoat mi
8592,2CO,7,BZJ,eevn if di leta weh ah mi rait tu unu mi hert unu feelinz ah noh sari dat ah mi rait it
8593,2CO,7,BZJ,fos ah mi feel bad bowt it kaa ah noa ih mi mek unu feel sad fi wahn lee wail
8594,2CO,7,BZJ,now ah hapi noh kaa ai mi mek unu feel sari fi weh unu mi du bot bikaaz unu unuself mi sari fi weh unu du ahn dat mek unu ton fahn unu sin dehn
8595,2CO,7,BZJ,ahn dat da di kaina sari weh gaad waahn ih peepl dehn ga soh wee neva du no damij tu unu eena no way
8596,2CO,7,BZJ,wen gaad mek sohnbadi sari ih mek dehn haat chaynj ahn den dehn ton fahn dehn sin dehn ahn geh sayv
8597,2CO,7,BZJ,ah noh sari bowt dat
8598,2CO,7,BZJ,bot wen yu sari laik how di peepl eena dis werl mek yu feel sari ahn noh ton fahn yu sin dehn ih oanli wahn leed tu spirichwal det
8599,2CO,7,BZJ,luk how gaad yooz di saro weh unu di feel sayka aal weh mi hapm
8600,2CO,7,BZJ,ih mek unu eega fi proov seh dat unu reeli waahn unu haat kleen
8601,2CO,7,BZJ,ih mek unu beks ahn worid ahn frayd
8602,2CO,7,BZJ,ih mek unu waahn si mi
8603,2CO,7,BZJ,ih mek unu waahn si di wan weh du rang geh ponish ahn ih mek unu kay ahn waahn du evriting fi set tingz schrayt bitween wi
8604,2CO,7,BZJ,di reezn wai ah mi rait tu unu da neva fi paint owt hoo mi du rang er hoo mi geh rang du tu dehn
8605,2CO,7,BZJ,ah mi rait tu unu soh dat ah ku mek it playn tu unu eena gaad sait humoch unu reeli kyaa fi wi
8606,2CO,7,BZJ,dat da weh mi inkorij wi
8607,2CO,7,BZJ,ahn pahn tap a dat wi mi soh glad fi si how hapi taitos mi hapi dat unu mi welkom ahn ahn set ih haat at eez
8608,2CO,7,BZJ,ah mi tel taitos how ah mi soh prowd a unu ahn unu neva disapaint mi
8609,2CO,7,BZJ,wi mi aalwayz tel unu di chroot ahn weh ah midi boas bowt unu tu taitos dami chroo
8610,2CO,7,BZJ,now hihn geh fi lov aala unu moa dan eva wen ih memba how aala unu mi redi fi du weh ih tel unu
8611,2CO,7,BZJ,soh den taitos di lov unu moa ahn moa wen ih di memba how aala unu mi redi fi du weh ih tel unu ahn how unu welkom ahn wid soh moch rispek
8612,2CO,7,BZJ,ah di rijais kaa ah noa dat ah ku pen pahn unu
8613,2CO,8,BZJ,mi bradaz ahn sistaz wi waahn unu noa bowt di grays a gaad weh ih gi tu di cherch dehn da masidoanya
8614,2CO,8,BZJ,dehn midi goh chroo wahn lata chrobl ahn haad taim bot stilyet dehn mi wilin fi giv eevn doa dehn mi soh poa ahn di jai weh dehn mi ga midi ron oava
8615,2CO,8,BZJ,ai deh ya fi tel unu dat aldoa nobadi neva tel dehn fi du it dehn giv weh dehn kuda mi afoad ahn eevn moa
8616,2CO,8,BZJ,dehn mi bayg wi wid aala dehn haat fi mek dehn ga di jai fi deh monks dehn wan weh di giv tu gaad peepl dehn weh ga need
8617,2CO,8,BZJ,dehn du moa dan dat tu
8618,2CO,8,BZJ,fos dehn gi dehnself tu di laad den tu wee jos laik weh di laad mi waahn
8619,2CO,8,BZJ,soh den wi inkorij taitos weh help unu staat dis speshal werk a kainis fi goh aan ahn help unu fi finish it
8620,2CO,8,BZJ,unu du evriting beta dahn enibadi elsunu ga schranga fayt unu ku ekspres unuself beta ahn unu noa moa ting unu kudn wayt fi giv ahn unu lov wi beta
8621,2CO,8,BZJ,now ah waahn unu bee kaina dan evribadi els wen ih kohn tu unu givin
8622,2CO,8,BZJ,ah noh di gi unu dis az wahn koman ah jos waahn tes unu owt fi si if unu lov schranga dan ada peepl wan
8623,2CO,8,BZJ,unu noa how wi laad jeezas krais mi soh kain tu wi eevn doa hihn mi soh rich sayka wee ih mek ihself geh poa soh dat chroo fi hihn poanis wee ku bee rich
8624,2CO,8,BZJ,now ah wuda advaiz unu fi finish weh unu staat
8625,2CO,8,BZJ,laas yaa unu dami di fos wan dehn fi staat giv ahn unu dami di fos wan dehn weh mi waahn giv
8626,2CO,8,BZJ,soh sayhn way how unu mi waahn staat di werk bad unu mos waahn finish it
8627,2CO,8,BZJ,giv weh unu kud akaadn tu weh unu ga
8628,2CO,8,BZJ,ih noh mata humoch yu ga az lang az yu wilin fi giv
8629,2CO,8,BZJ,gaad waahn yu gi weh yu ga noh weh yu noh ga
8630,2CO,8,BZJ,ah noh di chrai fi put presha pahn unu ahn mek it eeziya fi sohn neks wan
8631,2CO,8,BZJ,ih oanli fyaa fi mek unu shayr wid dehn laik how dehn ga soh lee bit
8632,2CO,8,BZJ,den wahn neks taim dehn ku shayr wid unu wen unu need it
8633,2CO,8,BZJ,eena da way deh evribadi wahn geh weh dehn need
8634,2CO,8,BZJ,laik weh rait eena di skripcha seh di wan weh gyada wahn lat neva ga notn lef ahn di wan weh gyada lee bit ga nof
8635,2CO,8,BZJ,bot ah tank gaad dat hihn mek taitos wilin fi help unu jos laik how ai wilin fi help unu
8636,2CO,8,BZJ,wen wi aks taitos fi goh tu unu ih mi eega fi goh a ih oan free wil
8637,2CO,8,BZJ,ahn wi di sen wahn nada brada lang wid taitos
8638,2CO,8,BZJ,evribadi rispek hihn eena aala di cherch dehn az sohnbadi weh laik preech di gud nyooz
8639,2CO,8,BZJ,ahn noh oanli dat di cherch dehn pik hihn fi goh lang wid wi wen wi kehr dis aafrin tu di bileeva dehn da jeroosalem
8640,2CO,8,BZJ,dis da wahn gif weh wahn bring gloari tu gaad ahn ih wahn shoa humoch wi waahn help
8641,2CO,8,BZJ,wi di mek shoar dat nobadi wahn kyaahn blaym wi fi how wi yooz dis big gif ya
8642,2CO,8,BZJ,wi di chrai wi bes fi du weh rait eena gaad sait ahn eena di sait a peepl tu
8643,2CO,8,BZJ,ahn soh wi di sen wahn nada wan a wi brada dehn fi goh lang wid dehn
8644,2CO,8,BZJ,ih proov tu wi oava ahn oava dat wi ku chros ahn ahn wi fain seh dat hihn wilin ahn eega fi help now dat hihn ga lata kanfidens eena unu tu
8645,2CO,8,BZJ,now az fi taitos hihn da mi paadna weh werk lang wid mi fi help unu az fi di ada bradaz dehn da di wan dehn weh di cherch dehn sen ahn dehn bring gloari tu krais
8646,2CO,8,BZJ,soh den shoa dehn unu lov fi proov tu di ada cherch dehn dat wi ga aal raits fi boas bowt unu
8647,2CO,9,BZJ,now ah noh haftu rait tu unu bowt di gif weh unu wahn sen fi help gaad peepl dehn da jeroosalem kaa ah noa dat unu wilin fi help
8648,2CO,9,BZJ,ah midi boas tu wi fren dehn da masidoanya bowt how unu bileeva fahn akaiya mi redi fahn laas yaa fi sen wahn gif fi dehn
8649,2CO,9,BZJ,in fak sayka weh unu soh wilin fi giv dat ster op lata dehn fi waahn giv tu
8650,2CO,9,BZJ,bot ah di sen dehnya bradaz jos fi mek shoar unu reeli redi fi chroo laik weh ah tel dehn
8651,2CO,9,BZJ,ah noh waahn ih en op dat ah midi boas bowt unu fi notn
8652,2CO,9,BZJ,if peepl fahn masidoanya wuda kohn lang wid mi ahn fain seh dat unu noh redi wid unu gif ah wahn feel shaymahn noh oanli mee bot unu tuafta aal weh ah mi tel dehn
8653,2CO,9,BZJ,dat da wai ah mi aks taitos ahn di res fi goh hed ahn mek shoar di gif weh unu mi pramis mi don redi
8654,2CO,9,BZJ,ah waahn unu gi dis gif kaa unu waahn giv it ahn noh kaa enibadi foas unu
8655,2CO,9,BZJ,dis da weh ah di seh wahn faama weh oanli plaant wahn lee bit a seed oanli wahn reep wahn lee lee krap
8656,2CO,9,BZJ,bot di wan weh plaant lat wahn reep wahn hoal lat
8657,2CO,9,BZJ,evribadi fi mek op dehn oan main az tu humoch dehn wahn giv
8658,2CO,9,BZJ,dehn noh fi tink haad fi giv er feel laik enibadi di presha dehn fi giv kaa gaad lov wen yu hapi fi giv
8659,2CO,9,BZJ,hihn ku bles yu wid moa dahn weh yu need soh dat yu aalwayz wahn ga nof fi yuself ahn lat moa fi shayr wid ada peepl
8660,2CO,9,BZJ,laik weh rait eena di skripcha seh gaadli peepl gi tu di poa wid wahn free han di gud weh dehn du wahn laas fareva
8661,2CO,9,BZJ,ahn gaad weh gi di faama seed fi plaant gi ahn bred fi eet tu
8662,2CO,9,BZJ,sayhn way hihn wahn gi unu lata chaans fi du gud ahn ih wahn mek weh unu giv kohn bak tu unu oava ahn oava agen
8663,2CO,9,BZJ,gaad wahn bles unu nof soh dat unu wahn ku aalwayz ga fi giv tu ada peepl
8664,2CO,9,BZJ,den dehn wan weh unu di gi tingz tu dehn haat wahn ful op wid tanks tu gaad
8665,2CO,9,BZJ,dis givin weh unu du az wahn servis tu gaad peepl dehn da jeroosalem noh oanli wahn mek dehn geh weh dehn need bot ih wahn mek lata tanks goh op tu gaad tu
8666,2CO,9,BZJ,unu wahn di bring gloari ahn prayz tu gaad sayka di gif weh unu gi
8667,2CO,9,BZJ,dat proov seh dat unu di obay di gud nyooz a jeezas krais
8668,2CO,9,BZJ,now dehn wahn pray fi unu wid lata lov eena dehn haat sayka di grays weh kyaahn don weh gaad gi dehn chroo unu
8669,2CO,9,BZJ,wi kyaahn eevn fain werdz fi tel gaad tanks fi di wandaful gif weh ih gi wi
8670,2CO,10,BZJ,now sohn peepl monks unu stay di seh dat ai week wen ah dehdeh wid unu ahn oanli schrang wen ah deh faar fahn unu
8671,2CO,10,BZJ,bot ai paal di bayg unu eena di naym a krais weh kain ahn hombl noh fi push mi fi geh rof wid unu wen ah si unu fays tu fays
8672,2CO,10,BZJ,dehn ga sohn peepl weh di seh dat wee goh aan laik aadineri peepl eena dis werl
8673,2CO,10,BZJ,wel ah ges wen ah kohn ah wahn haftu taak haad tu dehn wan deh
8674,2CO,10,BZJ,ah hoap ah noh wahn haftu chreet unu laik dat
8675,2CO,10,BZJ,da chroo seh wi liv eena dis werl bot wee noh fait laik how peepl eena dis werl fait wen dehn goh da waar
8676,2CO,10,BZJ,di kaina wepan dehn weh wee fait wid da noh di kain weh di peepl a dis werl yooz
8677,2CO,10,BZJ,insteda dat wee yooz di wepan weh da di powa a gaad weh ku dischrai di schrang plays dehn a di enimi
8678,2CO,10,BZJ,wi di yooz dehn wepan deh fi kohn gens eni aagyument weh wuda stap peepl fahn noa gaad
8679,2CO,10,BZJ,wi tek kanchroal a evri aidyaa ahn evri kaina tinkin ahn mek dehn kohn fi obay krais
8680,2CO,10,BZJ,ahn wen wi si dat unu reeli di obay krais da den wi wahn ponish enibadi weh noh di obay ahn
8681,2CO,10,BZJ,yu si unu oanli di joj bai how ting luk pahn di owtsaid
8682,2CO,10,BZJ,if eni a unu noa fi shoar dat unu bilangz tu krais den unu haftu noa dat wee bilangz tu ahn tu
8683,2CO,10,BZJ,now ih mait luk laik ah di boas lee bit tu moch bowt di atariti weh di laad gi mi
8684,2CO,10,BZJ,wel ah noh shaym fi boas kaa da atariti da fi bil op unu fayt noh fi bring unu dong
8685,2CO,10,BZJ,ah noh di chrai fraitn unu wid mi leta dehn
8686,2CO,10,BZJ,sohn peepl seh paal schrik ahn schrang eena ih leta dehn bot wen ih deh wid wi eena persn ih week ahn ih werd dehn noh meen notn
8687,2CO,10,BZJ,ah waahn peepl weh tink laik dat andastan seh dat weh wi seh eena wi leta dehn wen wi noh dehdeh da di sayhn ting dehn wi wahn seh eena persn
8688,2CO,10,BZJ,af koars wi noh wahn dayr kompyaa wiself wid dehn wan weh tink soh moch a dehnself
8689,2CO,10,BZJ,dehn noh ga no sens kaa aal dehn du da kompyaa dehnself wid wan anada
8690,2CO,10,BZJ,bot az faar az wee kansaan wee wahn oanli boas bowt di werk weh gaad set fi wi du bot oanli az faar az di bongjri dehn weh hihn set fi wi ahn dat inklood unu
8691,2CO,10,BZJ,wi neva midi oavastep wi bongz wen wi gaahn way wehpaa unu deh
8692,2CO,10,BZJ,aftaraal wi mi did kohn tu unu wid di gud nyooz a jeezas krais
8693,2CO,10,BZJ,wi noh di tek kredit fi di werk weh ada peepl du needa laik da wee mi du it
8694,2CO,10,BZJ,insteda dat wi di hoap dat unu fayt wahn groa ahn dat wi werk monks unu wahn groa moa ahn moa
8695,2CO,10,BZJ,den wi wahn ku goh preech di gud nyooz tu ada konchri weh deh way paas weh unu deh weh nobadi els noh di du no werk
8696,2CO,10,BZJ,den wi noh wahn haftu boas bowt werk weh sohnbadi els di du eena fi dehn oan ayrya
8697,2CO,10,BZJ,da laik weh di skripcha seh if sohnbadi fi boas mek dehn boas bowt di gud werk weh di laad du
8698,2CO,10,BZJ,kaa wen peepl boas bowt dehnself ih noh meen notn
8699,2CO,10,BZJ,bot wen di laad taak gud bowt wi dat da weh konk
8700,2CO,11,BZJ,ah jos waahn unu kantinyu fi bayr payshens wid mi wail ah goh hed taak laik wahn fool
8701,2CO,11,BZJ,ah feel jelos fi unu sayhn laik how gaad ihself wuda feel jelos oava unu
8702,2CO,11,BZJ,ah pramis fi giv unu tu wan hozban weh da krais az wahn hoali verjin braid
8703,2CO,11,BZJ,bot ah frayd dat sohnbadi wahn leed unu aschray fahn di chroo lov weh unu ga fi krais sayhn laik how di snayk mi chrik eev
8704,2CO,11,BZJ,kaa ih luk laik unu redi fi bileev enibadi weh preech bowt wahn nada jeezas ada dahn weh wee mi preech tu unu
8705,2CO,11,BZJ,ahn unu redi fi geh wahn nada spirit ahn unu redi fi aksep wahn difrent gud nyooz fahn di wan weh unu mi aksep fahn wee
8706,2CO,11,BZJ,now ah noh tink dat eni a dehn soakaal big taim apasl beta dahn mee
8707,2CO,11,BZJ,ah mait kyaahn taak az gud az dehn bot ah noa az moch az dehn
8708,2CO,11,BZJ,wi shoa dis oava ahn oava eena evriting
8709,2CO,11,BZJ,ah mi preech di gud nyooz tu unu widowt pay
8710,2CO,11,BZJ,ah mi hombl miself jos soh dat ah kuda mi lif unu op
8711,2CO,11,BZJ,unu tink seh dat dami wahn sin
8712,2CO,11,BZJ,da jos laik ah mi teef fahn di ada cherch dehn wen ah mi aksep dehn sopoat soh dat ah kuda mi serv unu widowt chaaj unu notn
8713,2CO,11,BZJ,ahn wen ah mi deh wid unu ah neva ga nof fi liv aafa bot ah neva aks nobadi fi notn kaa mi fren dehn da masidoanya mi gi mi evriting weh ah mi need
8714,2CO,11,BZJ,soh ah neva yet aks unu fi eniting an ah wahn neva aks unu needa
8715,2CO,11,BZJ,az shoar az di chroot a krais deh eena mi ah noh wahn stap boas bowt dat aal oava akaiya
8716,2CO,11,BZJ,ahn wai dat
8717,2CO,11,BZJ,kaa ah noh lov unu
8718,2CO,11,BZJ,no gaad noa dat ah lov unu
8719,2CO,11,BZJ,ah wahn goh hed du weh ah di du soh dat dehn soakaal apasl kyaahn boas seh dehn di du di sayhn werk laik weh wee di du
8720,2CO,11,BZJ,peepl laik dehndeh weh laik boas da faals apasl weh di fool unu op ahn di paas dehnself aaf laik dehn da krais apasl
8721,2CO,11,BZJ,no wanda kaa eevn saytan hihn ku mek fi hihnself luk laik wahn aynjel a lait
8722,2CO,11,BZJ,soh da noh wahn big ting if fi hihn servant dehn wuda du di sayhn ting ahn priten seh dehn da gaad servant dehn weh di du weh rait
8723,2CO,11,BZJ,pahn di en dehn wahn get egzakli weh dehn dizerv fi weh dehn du
8724,2CO,11,BZJ,ah di seh dis agen noh mek nobadi tink seh ai da wahn fool wen ah taak laik dis
8725,2CO,11,BZJ,bot if dat da weh unu tink a mi den mek ah bee wahn fool ahn boas wahn lee bit
8726,2CO,11,BZJ,ah di boas laik wahn fool bot dat da noh how di laad waahn ah taak
8727,2CO,11,BZJ,if ada peepl ku boas bowt weh dehn du eena fi dehn oan schrent den ai ku boas tu
8728,2CO,11,BZJ,kaa unu wilin fi put op wid peepl weh fool sins unu soh waiz
8729,2CO,11,BZJ,yes unu put op wid it wen peepl tek unu mek slayv er chaans unu op er teef unu op er goh aan laik dehn beta dahn unu er slap unu eena unu fays
8730,2CO,11,BZJ,ah shaym fi seh dat wee neva schrang inof fi du dehn ting deh
8731,2CO,11,BZJ,bot wateva enibadi di boas bowtan ah di taak laik wahn fool agenah di dayr fi boas bowt dat tu
8732,2CO,11,BZJ,eni a dehn da heebroo
8733,2CO,11,BZJ,ai da dat tu
8734,2CO,11,BZJ,eni a dehn da izrelait
8735,2CO,11,BZJ,mee tu
8736,2CO,11,BZJ,dehn da fahn aybraham famili lain
8737,2CO,11,BZJ,rait soh mee
8738,2CO,11,BZJ,eni a dehn da krais servant
8739,2CO,11,BZJ,ah noa seh ah di taak laik wahn krayzi man bot ai serv krais eevn beta dan dehn
8740,2CO,11,BZJ,ai werk haada dahn aala dehn ah geh pich eena jayl moa dahn eni a dehn ah geh flag moa taim dahn ah ku konk an ah mi deh da det doa moa dahn aala dehn
8741,2CO,11,BZJ,faiv taim di jooz dehn sentens mi tu tertinain lash
8742,2CO,11,BZJ,chree taim di roaman dehn beet mi wid stik
8743,2CO,11,BZJ,wahn taim mi enimi dehn eevn stoan mi wid rak
8744,2CO,11,BZJ,ah mi deh eena shiprek chree taim ah mi deh di jrif eena see fi wahn hoal nait ahn wahn day
8745,2CO,11,BZJ,ah mi aalwayz di chravl ah mi eena daynja fahn di riva dehn fahn teef ahn fahn mi oan peepl dehn ahn fahn dehn wan weh da noh jooz
8746,2CO,11,BZJ,ah mi eena daynja eena di siti ahn lang di konchrisaid daynja pahn di see ahn daynja fahn faals bradaz ahn sistaz ah werk haad chroo lata haad taim lata nait ah noh sleep lata taim ah dehdeh hongri ahn tersti sohntaim wi noh ga no kaina food an ah dehdeh koal ahn naykid
8747,2CO,11,BZJ,den pahn tap a dat ah deh anda presha di wori bowt aala di ada cherch dehn
8748,2CO,11,BZJ,hoo week an ai noh feel dehn weeknis
8749,2CO,11,BZJ,hoo dehn leed aschray an ah noh geh beks fi sayka dehn
8750,2CO,11,BZJ,if ah haftu boas den mek ah boas bowt di ting dehn weh shoa mi weeknis
8751,2CO,11,BZJ,bles di gaad ahn faada a di laad jeezas fareva kaa hihn noa seh dat ai noh di tel lai
8752,2CO,11,BZJ,wen ah mi deh da damaskos di govna weh mi deh anda king areetas mi ga di siti anda gyaad fi si if dehn kuda mi ares mi
8753,2CO,11,BZJ,bot dehn let mi dong eena wahn baaskit chroo wahn winda eena di waal ahn da soh ah geh weh fahn ahn
8754,2CO,12,BZJ,ah haftu boas
8755,2CO,12,BZJ,ih noh wahn du nobadi no gud bot ah wahn boas enihow bowt di vizhan dehn ahn di seekrit ting dehn weh di laad shoa mi
8756,2CO,12,BZJ,ah mi noa wahn bileeva weh mi geh kehr op eena di haiyis hevn wehpaa gaad liv bowt foateen yaaz abak
8757,2CO,12,BZJ,ah noh noa if di man mi eena ih badi er if da oanli ih spirit weh gaan opoanli gaad noa
8758,2CO,12,BZJ,az ah seh oanli gaad noa if dis man mi deh eena ih badi er nat
8759,2CO,12,BZJ,wel hihn mi geh kehr op da paradais ahn op dehsoh ih yehr tingz weh no werdz noh deh az tu how fi seh dehn tingz weh no hyooman mowt noh ga permishan fi seh
8760,2CO,12,BZJ,ah wahn boas bowt da man bot ah noh wahn boas bowt miself
8761,2CO,12,BZJ,ah oanli wahn boas bowt di ting dehn weh shoa how week ah week
8762,2CO,12,BZJ,eevn if ah mi reeli waahn boas ah neva mi wahn bee wahn fool kaa ah wuda di tel di chroot
8763,2CO,12,BZJ,bot ah noh wahn boas kaa ah noh waahn non a unu tink eni haiya a mi dahn weh unu shuda tink sayka di ting dehn weh unu si mi du er yehr mi seh
8764,2CO,12,BZJ,bot fi kip mi fahn geh swelhedid aafa di lata wandaful ting dehn weh ah mi si ah mi geh sohnting laik wahn big prikl eena mi badi
8765,2CO,12,BZJ,da mi wan a saytan aynjel dehn weh dehn sen fi taament mi ahn kip mi hombl
8766,2CO,12,BZJ,ah bayg di laad chree taim fi tek it weh fahn mi
8767,2CO,12,BZJ,bot di laad ansa mi seh mai grays da aal weh yu need kaa mai powa werk di bes wen yu week
8768,2CO,12,BZJ,soh ah oanli tu glad fi boas bowt di ting dehn weh mek ah week soh dat krais powa ku werk chroo mee
8769,2CO,12,BZJ,soh den fi sayka krais ah hapi wen ah week er wen dehn insolt mi er wen ah goh chroo haad taim er eni kaina sofarin er wen dehn persikyoot mi kaa wen ah week da den ah schrang
8770,2CO,12,BZJ,ah di goh aan laik wahn fool bot da sayka unu
8771,2CO,12,BZJ,da unu shuda midi seh gud tingz bowt mee kaa dehn soakaal big taim apasl no beta dahn mee eevn if ai da noh notn
8772,2CO,12,BZJ,wen ah mi deh wid unu ah mi payshent wid unu fi du aal kaina sain ahn wandaz ahn mirakl fi proov seh dat ai da wahn chroo chroo apasl
8773,2CO,12,BZJ,di oanli way ah mi chreet unu eni wos dahn eni a di ada cherch dehn da dat ah neva bada unu fi no moni
8774,2CO,12,BZJ,fagiv mi fi du unu soch a rang ting now dis da di terd taim ah redi fi kohn luk fi unu
8775,2CO,12,BZJ,da unu ah waahn noh unu moni
8776,2CO,12,BZJ,aftaraal da noh di pikni dehn fi sayv op fi gi dehn ma ahn dehn pa weh dehn need
8777,2CO,12,BZJ,da di ma ahn pa dehn fi sayv op fi gi di pikni dehn
8778,2CO,12,BZJ,ah wahn oanli tu hapi fi gi unu aal weh ah ga ahn eevn gi unu miself tu fi help unu
8779,2CO,12,BZJ,soh dat meen unu wahn lov mi eni les jos kaa ai lov unu tu moch
8780,2CO,12,BZJ,soh unu wahn agree wid mi dat ah dami neva wahn bada tu unu
8781,2CO,12,BZJ,bot den unu wahn seh dat ah midi smaat unu owt laik how ai soh chriki
8782,2CO,12,BZJ,bot how
8783,2CO,12,BZJ,ai mi eva tek advantij a unu wen ah mi sen dehn mesinja tu unu
8784,2CO,12,BZJ,ah mi inkorij taitos fi goh luk fi unu an ah sen wan a di ada bradaz lang wid ahn
8785,2CO,12,BZJ,taitos neva tek advantij a unu rait
8786,2CO,12,BZJ,no kaa mee ahn hihn ga di sayhn kaina main ahn wee du ting di sayhn way
8787,2CO,12,BZJ,maybi unu tink seh dat wi di seh dehnya ting jos fi difen wiself
8788,2CO,12,BZJ,da noh dat
8789,2CO,12,BZJ,wee di taak tu unu eena gaad sait jos laik how krais servant dehn wuda taak
8790,2CO,12,BZJ,mi dyaa fren dehn evriting weh wee di du da fi bil unu op
8791,2CO,12,BZJ,ah frayd dat wen ah kohn si unu ah noh wahn laik how ah fain unu ahn unu noh wahn laik how ai handl unu
8792,2CO,12,BZJ,ah frayd dat ah wahn fain lata kwaaril ahn jelosi ahn tempa di flai selfishnis ahn slanda gasip ahn praid ahn peepl di goh aan disaadali
8793,2CO,12,BZJ,yes ah frayd dat di neks taim wen ah kohn tu unu mai gaad wahn mek ah feel shaym fronta unu
8794,2CO,12,BZJ,ahn wahn baal fi lata unu weh midi liv eena sin ahn weh noh waahn stap sleep rong ahn weh di liv loos ahn unu weh di los ahn aal dehn ada kaina bad livin
8795,2CO,13,BZJ,dis da di terd taim ah di kohn luk fi unu
8796,2CO,13,BZJ,wi reed eena di skripcha seh yu haftu ga at lees too witnis fi proov eni chaaj weh yu bring gens enibadi da koat
8797,2CO,13,BZJ,ah mi don waan dehn wan weh mi sin wen ah mi deh wid unu pahn mi sekant vizit
8798,2CO,13,BZJ,ahn now wail ah noh dehdeh wid unu ah di waan aal di res dat wen ah kohn tu unu agen ah noh wahn goh eezi pahn dehn ataal
8799,2CO,13,BZJ,unu seh dat unu waahn proof seh dat jeezas di taak chroo mee
8800,2CO,13,BZJ,wel krais noh week wen ih di deel wid unu hihn da wahn maiti powa monks unu
8801,2CO,13,BZJ,aldoa hihn mi ded pahn di kraas eena weeknis hihn di liv now bai di maiti powa a gaad
8802,2CO,13,BZJ,wee week jos laik how hihn mi week
8803,2CO,13,BZJ,bot wee wahn kantinyu fi liv bai gaad powa jos laik how jeezas du
8804,2CO,13,BZJ,unu fi chek unu haat gud ahn si if unu di liv eena fayt fi chroo
8805,2CO,13,BZJ,tes owt unuself ahn si if krais jeezas di liv eena unu
8806,2CO,13,BZJ,if unu kyaahn du dat den unu fayl di tes
8807,2CO,13,BZJ,ah hoap dat unu fain owt seh dat wee neva fayl di tes
8808,2CO,13,BZJ,wi pray tu gaad seh dat unu noh wahn du notn weh rang
8809,2CO,13,BZJ,da noh kaaz wee waahn evribadi si dat wee paas di tes bot da fi mek unu du weh rait eevn doa tu unu ih mait luk laik wee fayl
8810,2CO,13,BZJ,kaa wee kyaahn du notn fi fait gens di chroot oanli fi fait far it
8811,2CO,13,BZJ,wee hapi wen wee week ahn unu schrang
8812,2CO,13,BZJ,wi pray dat gaad mek unu groa tu di fulis
8813,2CO,13,BZJ,soh ah di rait dehnya ting tu unu now bifoa ah get deh soh dat wen ah kohn ah noh wahn hafu bee soh haad pahn unu wen ah yooz di atariti weh di laad gi mi
8814,2CO,13,BZJ,da atariti da fi bil unu op noh fi tayr unu dong
8815,2CO,13,BZJ,fainali mi bradaz ahn sistaz ah waahn tel unu gudbai lisn tu weh ah di bayg unu seh ahn chrai fi get lang wid wan anada ahn liv eena pees
8816,2CO,13,BZJ,ahn di gaad a lov ahn pees wahn deh wid unu
8817,2CO,13,BZJ,greet wan anada wid wahn hoali kis
8818,2CO,13,BZJ,aala gaad peepl dehn seh fi tel unu heloa
8819,2CO,13,BZJ,mek di grays a di laad jeezas krais ahn di lov a gaad deh wid unu ahn mek di hoali spirit jain aala unu haat tugeda
8820,GAL,1,BZJ,dis leta da fahn mee paal weh da wahn apasl
8821,GAL,1,BZJ,da neva no man er no speshal groop a peepl weh pik mi fi bee wahn apasl bot da jeezas krais ihself ahn gaad di faada weh rayz op jeezas fahn di ded weh pik mi
8822,GAL,1,BZJ,aala mi bradaz weh deh ya wid mi sen seh heloa tu aala di cherch dehn eena galaysha
8823,GAL,1,BZJ,ah di pray seh dat gaad wi faada ahn di laad jeezas krais gi unu grays ahn pees eena unu haat
8824,GAL,1,BZJ,da hihn weh mi gi ih laif fi pay fi fi wee sin dehn jos laik weh gaad wi faada mi waahn ih du soh dat ih kuda mi free wi fahn di wikidnis a dis werl
8825,GAL,1,BZJ,soh mek wi gi gaad aala di prayz fareva ahn eva
8826,GAL,1,BZJ,aymen
8827,GAL,1,BZJ,ah noh andastan how unu ku ton unu bak pahn gaad soh kwik ahn gaahn fala wahn difrent teechin afta gaad don shoa unu soh moch lov ahn mersi sayka jeezas
8828,GAL,1,BZJ,akchwali dis nyoo teechin oanli song laik di teechin a di gud nyooz bowt jeezas krais bot da noh dat
8829,GAL,1,BZJ,da jos dat dehn ga dehn wan weh waahn ton ahn twis di chroot ahn en op di kanfyooz unu
8830,GAL,1,BZJ,bot if wee wiself er eevn wahn aynjel fahn hevn shuda kohn ahn preech wahn nada mesij tu unu ada dahn weh wee don preech mek gaad kandem dehn tu hel laik weh wi don seh an ai di seh it agen if enibadi kohn preech eni ada mesij tu unu mek gaad kandem dehn tu hel unu tink seh dat ai di chrai pleez peepl
8831,GAL,1,BZJ,no ai di chrai pleez gaad
8832,GAL,1,BZJ,ahn if ai midi liv fi pleez peepl den ai wudn a di serv jeezas krais
8833,GAL,1,BZJ,mi bradaz ahn sistaz ah waahn unu noa seh dat dis gud nyooz weh ai preech da noh notn weh no hyooman kom op wid
8834,GAL,1,BZJ,ah neva get it fahn no hyooman persn ahn nobadi neva teech mi it
8835,GAL,1,BZJ,ah get it schrayt fahn jeezas krais weh shoa mi it ihself
8836,GAL,1,BZJ,unu noa how ah yoostu stan wen ah doz bilangz tu di jooish rilijan how ah yoostu persikyoot dehn wan weh bilangz tu gaad cherch no miks soh dat ah kuda mi du weh wid dehn
8837,GAL,1,BZJ,ah yoostu tek mai jooish rilijan tu haat moa dahn lata dehn wan rong mai ayj
8838,GAL,1,BZJ,ai mi oanli eega fi fala aala di roolz ahn regyulayshanz weh paas dong fahn jenarayshan tu jenarayshan
8839,GAL,1,BZJ,wel gaad mi shoa mi ih grays wen ih pik mi ahn set mi wan said fi serv ahn eevn bifoa ah mi baan
8840,GAL,1,BZJ,ai neva dizerv dat
8841,GAL,1,BZJ,gaad mi oanli tu hapi fi shoa mi hoo dami ih son soh dat ah kuda mi preech bowt ahn tu aala dehn wan weh da noh joo
8842,GAL,1,BZJ,ai neva ron gaahn gaahn aks nobadi weh dehn tink bowt notn an ah neva gaahn da jeroosalem tu non a di apasl dehn weh dami apasl heda mee needa
8843,GAL,1,BZJ,ai gaahn weh da araybya sayhn taim ahn den aftawodz ai gaahn bak da damaskos
8844,GAL,1,BZJ,da neva til chree yaaz layta ah gaan op da jeroosalem fi luk fi peeta an ah stay wid ahn fifteen dayz bot ah neva si non a di ada apasl dehn eksep jaymz di laad breda
8845,GAL,1,BZJ,gaad da mi witnis dat evriting weh ah tel unu da chroo
8846,GAL,1,BZJ,afta dat ah gaahn da siriya ahn silisya ahn stil di bileeva dehn da di cherch dehn da judeeya neva noa hoo mee
8847,GAL,1,BZJ,dehn oanli mi noa weh dehn mi yehr peepl midi seh bowt mi
8848,GAL,1,BZJ,dehn midi seh da man doz persikyoot wi fi wi fayt eena jeezas krais bot now ih di preech di sayhn ting weh ih midi chrai fi stamp owt ahn now dehn prayz gaad fi si weh aal ih mi du eena mi laif
8849,GAL,2,BZJ,den foateen yaaz afta dat ah gaahn bak da jeroosalem dis taim wid baanabas an ah kehr taitos wid mi tu
8850,GAL,2,BZJ,ah gaan kaa gaad shoa mi dat ah mi sopoas tu goh
8851,GAL,2,BZJ,ah mi ga wahn meetn wid di cherch leeda dehn ahn wen wi mi deh bai wiself ah eksplayn di gud nyooz weh ah midi preech tu dehn peepl weh da noh joo
8852,GAL,2,BZJ,ah neva waahn aal da werk weh ah mi don du er weh ah midi du den fi bee fi notn
8853,GAL,2,BZJ,ahn yu noa taitos weh dami mi werk paadna da greek hihn da neva wahn joo stil dehn neva foas hihn fi geh serkomsaiz
8854,GAL,2,BZJ,bot dehn mi ga sohn man weh midi priten fi bileev eena krais ahn dehn sneek eena wi groop soh dat dehn kuda spai pahn wi fi si weh kaina freedom dis wee ga sayka weh wee bileev eena krais jeezas
8855,GAL,2,BZJ,dehn mi waahn wee obay evri laas lee ting weh di jooish laa seh sayhn laik how dehn slayv hafu obay aala dehn roolz dehn weh dehn maasta put dong
8856,GAL,2,BZJ,bot wi neva giv een tu dehn wan bit
8857,GAL,2,BZJ,wi mi waahn mek shoar dat di chroot a di gud nyooz bowt how jeezas krais free wee wahn aalwayz stay wid unu
8858,GAL,2,BZJ,bot az fi dehn wan weh sopoas tu bee di leeda dehn ih noh mata tu mee wan way er di ada weh dehn kaal dehn kaa gaad noh kansida nobadi beta dan di neks dehn neva ga wan ada ting fi ad tu weh ai midi preech
8859,GAL,2,BZJ,bot dehn mi si dat gaad mi gi mee di rispansabiliti fi preech di gud nyooz bowt jeezas krais tu dehn peepl weh da noh joo jos laik how ih mi gi peeta di rispansabiliti fi preech tu di jooz dehn
8860,GAL,2,BZJ,yu si di sayhn gaad weh gi peeta di powa fi bee wahn apasl ahn sen ahn tu di jooz dehn da hihn sayhn wan sen mee tu dehn peepl weh da noh joo
8861,GAL,2,BZJ,eevn jaymz ahn peeta ahn jan weh dami di moas impoatant cherch leeda dehn mi riyalaiz dat gaad mi bles di werk weh ah midi du soh dehn shayk han wid mee ahn baanabas fi shoa seh dat aala wi shayr wi laif tugeda
8862,GAL,2,BZJ,dehn mi agree dat mee ahn baanabas mi fi goh preech tu dehn peepl weh da noh joo ahn dehn mi fi goh tu di jooz dehn
8863,GAL,2,BZJ,di oanli ting weh dehn aks wi da noh fi faget dehn poa peepl ahn dat da di veri sayhn ting ai mi eega fi du
8864,GAL,2,BZJ,bot wen peeta kohn da antiyak ah mi hafu tel ahn tu ih fays dat weh ih midi du neva rait
8865,GAL,2,BZJ,fos hihn doz aalwayz eet lang wid di bileeva dehn weh da noh joo bot az soon az jaymz sen sohn jooish man deh peeta haal bak ahn neva waahn eet wid dehn agen
8866,GAL,2,BZJ,ih mi frayd fi dehn kaa dehn bileev dat jooz noh fi eet wid peepl weh noh serkomsaiz
8867,GAL,2,BZJ,pahn tap a dat di ada jooish bradaz midi falafut peeta tu di priten jos laik hihn ahn eevn baanabas anaal mi geh haal eena di ting ahn midi goh aan laik dehn
8868,GAL,2,BZJ,wen ah si dat dehn neva midi ak akaadn tu di chroot weh dehn laan fahn di gud nyooz bowt jeezas krais ah tel peeta fronta evribadi if yoo weh da wahn joo ku liv laik dehn wan weh da noh joo ahn noh bada wid di jooish laa den wai yu waahn foas dehn fi liv laik di jooz dehn den
8869,GAL,2,BZJ,wee wiself da baan joo wee da noh dehn peepl weh da noh joo weh da soakaal sinaz
8870,GAL,2,BZJ,stil wee noa dat wahn persn noh get rait wid gaad sayka weh ih kip di jooish laa bot sayka weh ih bileev eena jeezas krais
8871,GAL,2,BZJ,ahn eevn wee weh da jooz mi hafu bileev eena krais jeezas soh dat wee kuda get rait wid gaad chroo wi fayt eena hihn ahn noh sayka weh wi kip di laa
8872,GAL,2,BZJ,kaa nobadi kyaahn get rait wid gaad kaa ih kip di laa
8873,GAL,2,BZJ,soh den wat if wee di luk fi get rait wid gaad chroo wi fayt eena jeezas krais ahn den fain owt wi stil di sin
8874,GAL,2,BZJ,dat meen dat jeezas inkorij wi fi sin den
8875,GAL,2,BZJ,no sa if ai goh bak goh bil op bak weh ah don tayr dongah meen if ah goh bak goh kip di jooish laa fi get rait wid gaadden ah reeli di sin fi chroo
8876,GAL,2,BZJ,wen ah doz chrai kip di laa dat neva wahn geh mi rait wid gaad soh sayka dat ai ded tu da laa now soh dat ah ku liv fi gaad
8877,GAL,2,BZJ,da jos laik ah ded wid jeezas krais pahn di kraas
8878,GAL,2,BZJ,ahn da noh reeli mee di liv nohmoh bot da jeezas krais di liv eena mee
8879,GAL,2,BZJ,ahn di way ai di liv mi laif now da bai di fayt weh ah ga eena gaad son weh lov mi ahn mi gi ih laif fi mi
8880,GAL,2,BZJ,ai wuda neva put dong di grays weh gaad shoa wi
8881,GAL,2,BZJ,if wi ku get rait wid gaad kaa wi kip di laa den jeezas krais ded fi notn
8882,GAL,3,BZJ,unu galayshanz unu schupid ay sohnbadi mosi oabya unu
8883,GAL,3,BZJ,ah shoa unu playn playn egzakli weh jeezas mi du fi unu wen ih ded pahn di kraas
8884,GAL,3,BZJ,mek ah aks unu sohnting unu mi geh di hoali spirit wen unu doz kip di laa er wen unu bileev weh wi mi preech tu unu
8885,GAL,3,BZJ,da how unu soh schupid
8886,GAL,3,BZJ,unu staat owt gudwan wid di spirit ahn now unu waahn finish op wid fi unu oan powa
8887,GAL,3,BZJ,soh aala dehn ting weh unu ekspeeryens neva meen notn
8888,GAL,3,BZJ,dehn mos mi meen sohnting
8889,GAL,3,BZJ,mek ah aks unu agen gaad gi unu di hoali spirit ahn du lata mirakl monks unu kaa unu kip di laa
8890,GAL,3,BZJ,no da bikaa unu yehr di gud nyooz bowt jeezas krais ahn bileev it
8891,GAL,3,BZJ,tek aybraham far instans sayka weh hihn mi chros gaad dat mi mek hihn rait wid gaad
8892,GAL,3,BZJ,soh unu si dehn wan weh chros gaad da di wan dehn weh reeli kohn fahn aybraham famili lain fi chroo
8893,GAL,3,BZJ,di skripcha mi pridik dat di peepl dehn weh da noh joo mi wahn get rait wid gaad wen dehn chros ahn
8894,GAL,3,BZJ,gaad mi tel aybraham dis gud nyooz fahn lang taim wen ih tel ahn seh sayka yoo ah wahn bles aala di nayshan a di werl dehn
8895,GAL,3,BZJ,soh unu si sayka weh aybraham bileev aal weh gaad mi tel ahn gaad bles ahn
8896,GAL,3,BZJ,rait soh gaad bles aala dehn wan weh bileev tu
8897,GAL,3,BZJ,gaad wahn kandem aala dehn wan weh di pen pahn di laa fi mek dehn rait wid hihn
8898,GAL,3,BZJ,kaa di skripcha seh enibadi weh noh du evri singl ting weh di laa seh gaad wahn kandem dehn
8899,GAL,3,BZJ,now ih playn fi si dat nobadi kyaahn kip di laa ahn tink seh dat wahn geh dehn rait wid gaad kaa di skripcha seh dehn wan weh rait wid gaad wahn liv fareva sayka weh dehn ga fayt eena ahn
8900,GAL,3,BZJ,di jooish laa noh ga notn fi du wid fayt
8901,GAL,3,BZJ,in fak di laa seh enibadi weh waahn geh laif chroo di laa hafu du evriting weh di laa seh
8902,GAL,3,BZJ,nobadi kyaahn du dat soh di jooish laa kandem wi bot jeezas krais pay di prais fi free wi fahn aala dat
8903,GAL,3,BZJ,sayka weh hihn heng pahn di kraas hihn tek aan di ponishment fi aala fi wee rangdooinz pahn fi hihn oanself
8904,GAL,3,BZJ,az di skripcha seh gaad kers deh pahn enibadi weh dehn heng pahn chree
8905,GAL,3,BZJ,jeezas krais du dis soh dat dehn peepl weh da noh joo kuda mi geh di sayhn blesin weh gaad mi pramis aybraham
8906,GAL,3,BZJ,ahn aala wee weh put wi fayt eena krais jeezas ku geh di hoali spirit weh gaad mi pramis
8907,GAL,3,BZJ,mi bradaz ahn sistaz mek ah gi unu wahn simpl egzampl fahn laif wans too peepl mek wahn agreement bitween dehn ahn den dehn sain pan it nobadi kyaahn chaynj it er brok it
8908,GAL,3,BZJ,rait soh gaad mi mek dehn pramis tu aybraham ahn wan a ih pikni dehn weh kohn dong fahn fi hihn famili lain
8909,GAL,3,BZJ,noatis dat ih neva seh tu yoo ahn yu pikni dehn laik da mi tu lata dehn bot ih seh tu wan pikni ahn dat dami jeezas krais
8910,GAL,3,BZJ,dis da weh ah meen fi seh gaad mi fos mek wahn agreement wid aybraham ahn ih mi pramis fi kip it
8911,GAL,3,BZJ,foa honjrid ahn terti yaaz afta dat gaad gi moaziz di laa bot da laa noh ga di powa fi mek gaad brok ih pramis tu aybraham
8912,GAL,3,BZJ,now gaad noh wahn bles yu jos kaa yu kip di laa bot ih wahn bles yu kaa ih mi pramis fi bles yu
8913,GAL,3,BZJ,rait soh gaad bles aybraham kaa ih mi pramis fi bles ahn
8914,GAL,3,BZJ,soh da wai wi geh di jooish laa den
8915,GAL,3,BZJ,da mi fi shoa wi weh da sin ahn da laa mi fi deh eena play til wen di krais weh gaad mi pramis chroo aybraham famili lain mi wahn kohn
8916,GAL,3,BZJ,gaad mi yooz di aynjel dehn fi paas di laa tu moaziz ahn moaziz da di link weh stan bitween gaad ahn di peepl dehn
8917,GAL,3,BZJ,now wen too peepl di mek wahn agreement yu need sohnbadi fi stan bitween dehn too peepl
8918,GAL,3,BZJ,bot eena dis kays wid di pramis weh gaad mek tu aybraham da mi gaad wan weh mek it aal bai ihself
8919,GAL,3,BZJ,soh dat meen dat di jooish laa goh gens gaad pramis
8920,GAL,3,BZJ,no sa if di laa kuda mi gi wi reel laif den aala wi kuda mi get rait wid gaad if wi kip di laa
8921,GAL,3,BZJ,bot di skripcha seh dat di hoal werl deh anda di powa a sin soh wi ku oanli get weh gaad pramis if wi bileev eena jeezas krais
8922,GAL,3,BZJ,di jooish laa mi ga wi laik prizna tu it til wen di taim kohn fi mek gaad shoa wi dat wi kuda get rait wid hihn wen wi bileev eena jeezas krais
8923,GAL,3,BZJ,soh di laa dami laik wahn schrik teecha in chaaj a wi til di taim wen jeezas krais kohn
8924,GAL,3,BZJ,den wi kuda mi get rait wid gaad wen wi bileev eena hihn
8925,GAL,3,BZJ,now dat wee di liv bai wi fayt eena jeezas krais wi noh hafu deh anda di schrik skool teecha nohmoh
8926,GAL,3,BZJ,aala unu da gaad son dehn sayka weh unu bileev eena krais jeezas
8927,GAL,3,BZJ,wen unu geh baptaiz unu jain op wid jeezas krais ahn now unu geh fi bee jos laik hihn
8928,GAL,3,BZJ,soh now yu noh ga no difrens bitween di jooz dehn ahn dehn peepl weh da noh joo no difrens bitween di slayv dehn ahn dehn wan weh free no difrens bitween man ahn uman
8929,GAL,3,BZJ,aala wi da wan wen wi bilangz tu krais jeezas
8930,GAL,3,BZJ,ahn if unu bilangz tu krais den unu da paat a aybraham famili lain ahn unu ga ful raits fi geh weh gaad mi pramis tu aybraham
8931,GAL,4,BZJ,dis da weh ah di seh tek wahn lee bwai far instans weh fi geh evriting weh ih pa oan
8932,GAL,4,BZJ,az lang az ih anda ayj ih no beta dan di servant dehn eevn doa di taim wahn kohn wen di bwai wahn oan evriting
8933,GAL,4,BZJ,ih wuda hafu deh anda peepl weh tek kayr a ahn ahn weh luk afta ih bizniz til ih reech di ayj weh ih pa set
8934,GAL,4,BZJ,rait soh wee mi stan bifoa jeezas kohn
8935,GAL,4,BZJ,di spirit dehn a dis werl mi ga wi anda dehn kanchroal laik slayv
8936,GAL,4,BZJ,bot wen di karek taim kohn gaad sen ih son
8937,GAL,4,BZJ,da wahn uman baan ahn ahn hihn mi hafu obay di laa soh dat hihn kuda free wee fahn di laa
8938,GAL,4,BZJ,den wee kuda bee fi hihn pikni dehn
8939,GAL,4,BZJ,unu da fi hihn pikni dehn tu ahn dats wai gaad gi unu di spirit a ih son fi liv eena unu da sayhn spirit weh mek wi ku kaal gaad aba faada
8940,GAL,4,BZJ,soh unu da noh kaman slayv nohmoh bot unu da gaad pikni
8941,GAL,4,BZJ,ahn if unu da fi hihn pikni den evriting weh hihn ga da fi unu tu
8942,GAL,4,BZJ,fos bifoa unu mi noa gaad unu dami slayv tu sohn faals gaad weh neva eevn egzis
8943,GAL,4,BZJ,now dat unu geh fi noa gaader ah shuda seh now dat gaad noa unuhow unu wahn ton bak tu dehn gud fi notn spirit a dis werl weh noh ga no powa
8944,GAL,4,BZJ,weh hapm
8945,GAL,4,BZJ,da kanchroal unu waahn dehn kanchroal unu laik slayv agen
8946,GAL,4,BZJ,now unu waahn bee laik di jooz dehn di kip speshal dayz ahn monts ahn disya seezn ahn datdeh yaa
8947,GAL,4,BZJ,ah frayd dat aala da werk weh ah du fi unu dami loan ways a taim
8948,GAL,4,BZJ,mi bradaz ahn sistaz ah di bayg unu fi bee laik mee
8949,GAL,4,BZJ,ai da laik how unu yoostu stan free fahn aala di roolz ahn regyulayshanz a di laa
8950,GAL,4,BZJ,unu neva doz chreet mi bad den
8951,GAL,4,BZJ,insted memba ah mi sik wen ah mi fos preech di gud nyooz bowt jeezas krais tu unu
8952,GAL,4,BZJ,ahn eevn doa ih mi haad fi unu deel wid mi siknis unu neva ton unu bak pahn mi er disgos mi
8953,GAL,4,BZJ,insted unu welkom mi jos laik if ah dami wahn aynjel fahn gaad er laik how unu wuda welkom krais jeezas ihself
8954,GAL,4,BZJ,weh hapm tu aala da hapinis unu doz feel wen unu doz bles mi soh moch
8955,GAL,4,BZJ,ai ku tel unu fi shoar dat wan taim unu wuda mi dig owt unu oan aiy ahn gi mi
8956,GAL,4,BZJ,wat ai da unu enimi now kaa ah tel unu di chroot
8957,GAL,4,BZJ,dehn wan weh di chrai chaynj di gud nyooz waahn win unu oava tu fi dehn said bad bot weh dehn waahn du noh gud fi unu
8958,GAL,4,BZJ,aal dehn waahn du da kip unu weh fahn mi soh dat dehn ku ga unu aal tu dehnself
8959,GAL,4,BZJ,now ih gud if peepl reeli waahn du gud fi unu az lang az da fi di rait reezn ahn noh jos bikaa ai dehdeh wid unu
8960,GAL,4,BZJ,aiy mi lee pikni unu ah feel payn fi unu jos laik wahn laydi weh di ga payn fi ga baybi
8961,GAL,4,BZJ,ah wahn kip aan di feel da payn til unu geh fi bee laik jeezas krais ihself
8962,GAL,4,BZJ,ah wish dat ah kuda mi dehdeh wid unu soh dat ah wudn hafu song soh beks wid unu
8963,GAL,4,BZJ,ah noh noa weh fi du bowt unu
8964,GAL,4,BZJ,tel mi unu weh soh hat fi fala di laa unu noh noa weh di laa seh
8965,GAL,4,BZJ,di skripcha seh dat aybraham mi ga too son wan wid wahn laydi weh dami wahn slayv ahn di neks wan wid wahn laydi weh mi free
8966,GAL,4,BZJ,di son weh aybraham mi ga wid di slayv mi kohn kaa aybraham midi du fi hihn oan ting fi chrai mek weh gaad mi pramis kohn chroo
8967,GAL,4,BZJ,bot di son weh ih mi ga wid ih waif di free laydi mi kohn kaa gaad mi pramis aybraham da pikni deh
8968,GAL,4,BZJ,now weh mi hapm wid dehn too laydi dami fi teech wi sohnting
8969,GAL,4,BZJ,dehn mi stan fi too agreement weh gaad mi mek
8970,GAL,4,BZJ,haygar di slayv uman hoofa pikni baan slayv stan fi di agreement weh gaad mek pahn di mongtin weh nayhn mongt sainai
8971,GAL,4,BZJ,now jeroosalem tudeh day da jos laik mongt sainai da araybya kaa jeroosalem ahn aala ih peepl dehn deh anda slayvri tu di laa jos laik haygar
8972,GAL,4,BZJ,bot sayra weh da di laydi weh mi free stan fi jeroosalem weh deh op da hevn
8973,GAL,4,BZJ,ahn shee da laik fi wee ma
8974,GAL,4,BZJ,kaa di skripcha seh yoo laydi weh kudn ga no pikni yu fi glad yoo weh noh noa weh ih feel laik fi ga baybi payn bos owt ahn staat tu sing ahn hala kaa yoo wahn ga moa pikni dan di laydi weh ga wahn hozban
8975,GAL,4,BZJ,now mi bradaz ahn sistaz unu da gaad pikni dehn chroo di pramis weh hihn mi mek jos laik how aybraham mi geh ih son aizak chroo di pramis weh gaad mi mek tu hihn
8976,GAL,4,BZJ,eena aybraham dayz ishmel weh dami di son weh di slayv mi ga far ahn doz hasl aizak di wan weh mi baan chroo weh di spirit a gaad mi pramis
8977,GAL,4,BZJ,rait soh dehn wan weh da stil slayv tu di laa waahn hasl wee fi mek wi goh bak goh kip di laa fi geh sayv
8978,GAL,4,BZJ,bot da weh di skripcha seh
8979,GAL,4,BZJ,ih seh jraiv owt di slayv ahn ih pikni mek dehn goh kaa di slayv son noh wahn ga no shayr eena weh di pa lef fi di son weh di free laydi ga
8980,GAL,4,BZJ,soh unu si mi bradaz ahn sistaz wee da noh di slayv pikni dehn bot wee bilangz tu di wan weh free
8981,GAL,5,BZJ,soh wee ga dis freedom kaa jeezas krais set wi free
8982,GAL,5,BZJ,tek unu stan eena da freedom den ahn noh mek nobadi mek unu goh bak fi bee slayv tu eni roolz ahn regyulayshanz agen
8983,GAL,5,BZJ,lisn da mee paal di tel unu dis noh mek nobadi serkomsaiz unu if unu du dat fi mek unu get rait wid gaad den weh krais don du fi unu noh wot notn tu unu
8984,GAL,5,BZJ,ai di seh dis agen tu enibadi weh mek dehn serkomsaiz dehn if dehn du dat den dehn wahn hafu mek shoar dat dehn kip evri singl wan a di laa dehn
8985,GAL,5,BZJ,aala unu weh tink dat unu di get rait wid gaad kaa unu kip di laa unu kot aaf unuself fahn jeezas krais
8986,GAL,5,BZJ,unu ton unu bak pahn di mersi ahn kainis a gaad
8987,GAL,5,BZJ,az fi wee di spirit a gaad mek wi noa fi chroo dat gaad wahn mek wi rait wid hihn sayka wi fayt eena jeezas krais
8988,GAL,5,BZJ,dis da weh wee reeli di wayt fa
8989,GAL,5,BZJ,wen wi jain op wid krais jeezas ih noh mata if yu serkomsaiz er noh serkomsaiz
8990,GAL,5,BZJ,bot di fayt weh wi ga eena jeezas krais weh mek wi lov wan anada dat da weh reeli impoatant
8991,GAL,5,BZJ,unu midi goh lang soh gud man
8992,GAL,5,BZJ,da hoo kohn hambog unu ahn mek unu chaynj unu main fahn obay di chroot
8993,GAL,5,BZJ,da neva gaad kaa da hihn weh kaal unu fi bee free eena di fos plays
8994,GAL,5,BZJ,laik weh dehn seh kyaaful ih oanli tek wan persn weh di du di rang ting fi mek di res fala jos laik how ih oanli tek wahn lee bit a ees fi mek wahn big pees a doa rayz
8995,GAL,5,BZJ,bot ah di chros di laad dat unu wahn bileev sayhn laik mee ahn dat hooeva di kanfyooz unu wahn pay dyaali far it
8996,GAL,5,BZJ,mi bradaz ahn sistaz if weh sohn peepl di seh da chroo dat ai stil di preech dat yu hafu geh serkomsaiz da wai di jooz dehn stil di hasl mee den
8997,GAL,5,BZJ,if ai midi preech dat yu hafu geh serkomsaiz den di preechin bowt weh jeezas krais du pahn di kraas wudn ofen nobadi
8998,GAL,5,BZJ,dehn wan weh di mes wid unu main ahn di tel unu fi geh serkomsaiz shuda goh hed ahn kot aaf evriting fi dehn ahn don
8999,GAL,5,BZJ,az fi unu mi bradaz ahn sistaz gaad kaal unu fi bee free bot dat noh meen dat unu ku goh ahn du eniting weh unu feel laik du
9000,GAL,5,BZJ,insted unu fi help wan anada sayka di lov weh gaad put eena unu haat kaa aal weh di laa di seh fi du kom op tu wan lee komanment lov yu nayba jos laik how yu lov yuself
9001,GAL,5,BZJ,if insteda shoa lov unu di bait op ahn tayr op wan anada laik wail animal den unu beta main unu noh en op di dischrai wan anada
9002,GAL,5,BZJ,bot dis da weh ah di tel unu mek di hoali spirit kanchroal how unu liv
9003,GAL,5,BZJ,if unu du dat den unu noh wahn di fala weh unu sinful hyooman naycha waahn du
9004,GAL,5,BZJ,kaa weh wee wiself waahn du da noh weh di hoali spirit waahn ahn weh di hoali spirit waahn du da noh weh wee waahn
9005,GAL,5,BZJ,yu si da aalwayz wahn fait bitween weh wi hyooman naycha waahn ahn weh di hoali spirit waahn soh den ih mek it haad fi du weh unu reeli waahn du
9006,GAL,5,BZJ,bot if unu mek di hoali spirit kanchroal how unu liv den unu noh hafu deh anda aala di roolz ahn regyulayshanz a di jooish laa
9007,GAL,5,BZJ,ih playn fi si weh peepl en op di du wen dehn fala dehn sinful hyooman naycha dehn sleep rong dehn ga taats weh noh kleen ahn get eena wail livin
9008,GAL,5,BZJ,dehn wership aidal ahn du oabya dehn ton enimi wid wan anada ahn kyaahn gree dehn jelos wan anada ahn ga bad tempa ahn dehn selfish
9009,GAL,5,BZJ,den dehn split op eena dehn oan lee groop dehn ahn aala dehn groop deh gens wan anada
9010,GAL,5,BZJ,dehn red dehn aiy aafa weh ada peepl ga dehn jrink ahn jronk op ahn ga lata wail paati ahn ting laik dehndeh
9011,GAL,5,BZJ,ah don waan unu aredi an ah di waan unu agen dehn wan weh liv da kaina laif noh ga no paat eena gaad kingdom
9012,GAL,5,BZJ,bot if peepl mek di hoali spirit kanchroal how dehn liv den dehnya da weh wahn kom owta dehn laif lov hapinis eena dehn haat pees payshens ahn kainis
9013,GAL,5,BZJ,dehn wahn chreet wan anada gud ahn peepl wahn ku pen pahn dehn dehn wahn hombl ahn dehn wahn ku kanchroal dehnself eena evriting
9014,GAL,5,BZJ,dehn noh wahn di brok no laa wen dehn du dehn ting deh
9015,GAL,5,BZJ,soh wen peepl bilangz tu krais jeezas dehn oal sinful naycha ahn aala dehn ting weh dehn doz hat fi du ded pahn di kraas lang wid hihn
9016,GAL,5,BZJ,laik how da di hoali spirit weh gi wi wi nyoo laif den wi mos mek hihn kanchroal how wi liv
9017,GAL,5,BZJ,noh mek wi geh prowd ahn di ron gens wan anada ahn di jelos wan anada
9018,GAL,6,BZJ,mi bradaz ahn sistaz if enibadi slip ahn du sohnting rang unu wan weh di hoali spirit di kanchroal unu fi help dehn fi get bak pahn di rait chrak ahn mek shoar unu du it eena wahn kain way
9019,GAL,6,BZJ,main dat unu sayhn wan noh geh temp fi du di sayhn ting laik dehn tu
9020,GAL,6,BZJ,unu mos bak wan anada load eena unu chroblz
9021,GAL,6,BZJ,wen unu du dat unu wahn di obay di komanment weh jeezas krais gi unu
9022,GAL,6,BZJ,if enibadi tink seh hihn soh impoatant dat hihn kyaahn help owt sohnbadi els den hihn oanli di fool ihself
9023,GAL,6,BZJ,mek aala unu chek unu oanself gud fi si how unu di liv
9024,GAL,6,BZJ,den unu wahn ku feel gud bowt unuself ahn unu noh wahn hafu di luk pahn weh nobadi els di du
9025,GAL,6,BZJ,yu si eech wan a wi rispansabl fi how wi liv
9026,GAL,6,BZJ,now if sohnbadi di teech unu di werd a gaad unu shuda shayr aala di gud ting dehn weh unu ga wid dehn
9027,GAL,6,BZJ,noh mek nobadi fool unu nobadi kyaahn tek gaad mek papishoh
9028,GAL,6,BZJ,eniting weh yu soa yu wahn reep
9029,GAL,6,BZJ,if yu di du oanli weh fi yoo oan sinful haat waahn aal weh yu wahn reep fahn dat da det ahn dischrokshan
9030,GAL,6,BZJ,bot if yu liv how di hoali spirit waahn yu liv den yu wahn reep laif weh wahn neva en chroo da sayhn spirit
9031,GAL,6,BZJ,soh mek wi noh geh taiyad a du weh rait kaa wen di rait taim kohn wi wahn geh weh joo wi if wi noh giv op
9032,GAL,6,BZJ,soh enitaim wi geh di chaans mek wi chreet evribadi gud espeshali dehn wan weh da wi oan bradaz ahn sistaz weh bileev eena krais
9033,GAL,6,BZJ,noatis how big ah mek mi leta dehn wen ah rait tu unu eena mi oan hanraitin
9034,GAL,6,BZJ,dehn wan weh di chrai foas unu fi geh serkomsaiz oanli waahn impres peepl soh dat nobadi noh hasl dehn fi preech dat yu oanli ku geh sayv chroo weh jeezas krais du pahn di kraas
9035,GAL,6,BZJ,in fak eevn dehn dehnself weh bileev dat yu hafu geh serkomsaiz noh kip aala di komanment dehn weh rait eena di laa
9036,GAL,6,BZJ,dehn oanli waahn unu geh serkomsaiz soh dat dehn ku boas tu evribadi dat dehn geh unu fi du weh dehn mi waahn
9037,GAL,6,BZJ,ah hoap dat ah neva boas bowt notn eksep weh wi laad jeezas krais du pahn di kraas
9038,GAL,6,BZJ,sayka da kraas dis werl noh meen notn tu mee an ai noh meen notn tu di werl needa
9039,GAL,6,BZJ,akchwali ih noh mata if yu serkomsaiz er nat
9040,GAL,6,BZJ,weh reeli mata da if gaad chaynj yu intu wahn nyoo persn
9041,GAL,6,BZJ,aala unu weh liv laik how ah jos tel unu ai di aks gaad fi gi unu ih pees ahn mersi an ah di aks di sayhn ting fi aala dehn wan weh da gaad peepl dehn fi chroo
9042,GAL,6,BZJ,ah noh waahn nobadi hasl mi afta dis kaa ai ga nof skaar pahn mai badi fi shoa seh dat ai bilangz tu jeezas krais
9043,GAL,6,BZJ,soh mi bradaz ahn sistaz ah pray dat wi laad jeezas krais put fi hihn grays eena unu haat
9044,GAL,6,BZJ,aymen
9045,EPH,1,BZJ,dis leta da fahn mee paal weh da wahn apasl a krais jeezas kaa dat da weh gaad waahn
9046,EPH,1,BZJ,dis leta da tu gaad peepl dehn weh liv da efisos ahn weh faytful eena di way dehn liv dehn laif wid krais jeezas
9047,EPH,1,BZJ,ah di pray seh dat gaad di faada ahn di laad jeezas krais gi unu grays ahn pees eena unu haat
9048,EPH,1,BZJ,mek wi prayz gaad weh da di faada a wi laad jeezas krais bikaaz wi da wan wid krais hihn bles wee wid evri spirichwal blesin weh krais bring fi wi fahn hevn
9049,EPH,1,BZJ,eevn bifoa di werl mi mek gaad mi don pik wee fi bee wan wid krais soh dat wi wuda bee hoali ahn noh ga no faalt wen wi stan op fronta ahn
9050,EPH,1,BZJ,bikaaz a fi hihn lov gaad mi don disaid seh dat chroo jeezas krais ih wahn mek wi fi hihn pikni
9051,EPH,1,BZJ,dis da weh mi gi hihn pleja ahn kehr owt fi hihn plan
9052,EPH,1,BZJ,mek wi prayz gaad fi di free gif a ih grays weh soh wandaful weh ih gi wi chroo ih son weh ih lov
9053,EPH,1,BZJ,da bai di blod a jeezas krais wi set free ahn gaad fagiv wi sin dehn
9054,EPH,1,BZJ,di grays a gaad reeli grayt ahn hihn gi wi moa ahn moa a fi hihn grays ahn ih mek wi ga aal wizdom ahn andastandin
9055,EPH,1,BZJ,gaad du weh hihn mi plan fi du fahn lang taim
9056,EPH,1,BZJ,hihn let wi een pahn fi hihn seekrit plan dehn weh ih mi plan fi du chroo krais
9057,EPH,1,BZJ,dis plan weh gaad wahn finish wen di rait taim kohn da fi bring tugeda evriting weh deh eena hevn ahn weh deh pahn ert wid krais da di hed
9058,EPH,1,BZJ,eniting weh tek plays da bikaaz gaad plan it ahn da fi hihn disizhan
9059,EPH,1,BZJ,gaad pik wee fi bee fi hihn oan peepl bikaaz wi da wan wid krais bikaaz dat da fi hihn oan plan weh hihn mi disaid fahn di biginin a taim
9060,EPH,1,BZJ,mek aala wi den weh dami di fos wan dehn fi ga hoap eena krais prayz di gloari a gaad ahn unu tu mi kohn fi bee di peepl a gaad wen unu yehr di chroo mesij
9061,EPH,1,BZJ,dat da di gud nyooz weh gi unu salvayshan
9062,EPH,1,BZJ,unu mi bileev eena krais ahn gaad put fi hihn stamp pahn unu fi shoa dat ih oan unu
9063,EPH,1,BZJ,da stamp da di hoali spirit weh ih mi pramis unu
9064,EPH,1,BZJ,di stamp a di spirit da weh mek wi shoar seh dat wee wahn geh weh gaad mi pramis ih peepl dehn
9065,EPH,1,BZJ,dis tel wee seh dat wi noh haftu wori bot dat gaad wahn mek aala wi weh bilangz tu ahn free fi prayz fi hihn gloari da bikaaz a dis fahn di taim ah yehr bowt unu fayt eena di laad jeezas ahn unu lov fi aala gaad peepl dehn ah neva stap gi tanks ataal fi unu
9066,EPH,1,BZJ,enitaim ah di pray ah di memba unu eena mi pryaaz
9067,EPH,1,BZJ,ah di aks di gaad a wi laad jeezas krais gaad wi faada weh ful a gloari fi mek hihn gi unu di spirit weh wahn gi unu wizdom ahn andastandin soh dat unu kud noa ahn beta
9068,EPH,1,BZJ,ah aks ahn fi mek unu main oapm fi si fi hihn lait soh dat unu wuda noa weh da di hoap weh ih kaal unu tu
9069,EPH,1,BZJ,ahn fi mek unu noa how rich unu rich bikaaz a di wandaful blesin weh hihn pramis fi hihn peepl dehn
9070,EPH,1,BZJ,noh oanli dat bot unu wahn andastan how grayt fi hihn powa weh di werk eena wee
9071,EPH,1,BZJ,dis powa weh di werk eena wee da di sayhn maiti powa weh gaad yooz wen ih rayz krais fahn di ded ahn put ahn fi sidong pahn ih rait han said eena hevn
9072,EPH,1,BZJ,krais di rool op eena hevn oava aal di roola dehn ahn oava aal di king dehn ahn oava aal dehn wan wid powa ahn atariti
9073,EPH,1,BZJ,ahn hihn ga wahn naym weh faar beta dahn aal ada naym
9074,EPH,1,BZJ,hihn di rool oava evriting weh ga powa eena dis werl ahn eena di neks wan weh di kom
9075,EPH,1,BZJ,gaad put evriting anda jeezas fut ahn ih mek ih rool oava evriting weh kansaan di cherch
9076,EPH,1,BZJ,di cherch da krais badi ahn krais ful op di cherch
9077,EPH,1,BZJ,ahn hihn ful op evriting evriway wid fi hihnself
9078,EPH,2,BZJ,fos unu mi ded wen ih kohn tu di tingz a gaad
9079,EPH,2,BZJ,dis dami bikaaz unu rifyooz fi du weh gaad seh ahn bikaaz a unu sin dehn
9080,EPH,2,BZJ,dehn taim deh unu doz fala di eevl way a dis werl
9081,EPH,2,BZJ,unu doz lisn tu weh di eevl wan tel unu fi du
9082,EPH,2,BZJ,hihn rool oava aala di spirit dehn eena di skai ahn da hihn kanchroal aala dehn peepl weh noh lisn tu gaad
9083,EPH,2,BZJ,akchwali aala wi dami laik dehn wi midi liv how wee waahn
9084,EPH,2,BZJ,wi doz du eniting weh wi hyooman naycha kaal fa ahn weh wi main tink op
9085,EPH,2,BZJ,eena datdeh kandishan wee mi bong fi feel gaad raat pahn wi
9086,EPH,2,BZJ,bot bikaaz gaad lov wi tu nohmoh nohmoh ahn ih soh ful op a mersi hihn mek wi kohn alaiv wid krais eevn wen wi mi ded eena wi sin dehn
9087,EPH,2,BZJ,da bai di grays a gaad wee sayv den gaad rayz wi op wid krais ahn den ih put wi fi sidong wid hihn op eena hevn ahn soh rool wid krais jeezas
9088,EPH,2,BZJ,ih du dis fi shoa wi fahn now til di en a taim how grayt fi hihn kainis ahn grays ahn ih shoa humoch ih lov wi bai weh ih du chroo krais jeezas
9089,EPH,2,BZJ,wen gaad sayv unu da bikaaz a fi hihn grays ahn bikaaz a di fayt weh ih gi unu fi chros eena ahn
9090,EPH,2,BZJ,dis noh ga notn fi du wid yoo ahn weh yoo ku du
9091,EPH,2,BZJ,soh den unu noh ga notn fi boas bowt kaa notn deh weh unu kud du fi sayv unuself
9092,EPH,2,BZJ,gaad da di wan weh mek wi ahn ih mek wi wan wid krais jeezas fi du gud
9093,EPH,2,BZJ,hihn mi plan fi wi du dehn gud tingz fahn way bak yaanda
9094,EPH,2,BZJ,bikaaz a dat unu weh da noh joo shuda memba weh unu yoostu bee
9095,EPH,2,BZJ,unu mi deh monks dehn wan weh di jooz dehn kaal peepl weh noh serkomsaiz ahn dehn kaal dehnself peepl weh mi serkomsaiz
9096,EPH,2,BZJ,dat meen dat wen dehn mi geh serkomsaiz ih mi oanli ga fi du wid dehn badi noh dehn haat unu memba dat bak den unu dami neva wan wid krais
9097,EPH,2,BZJ,di jooz dehn neva konk unu monks di peepl a izrel weh gaad don pik
9098,EPH,2,BZJ,ahn soh unu yoostu bee jos laik dehn peepl weh da schraynja ahn farina
9099,EPH,2,BZJ,bak den unu neva ga no paat eena di agreement dehn weh gaad mi mek wid ih peepl
9100,EPH,2,BZJ,dehn agreement dami gaad pramis tu ih peepl fi mek dehn bee fi hihn oan
9101,EPH,2,BZJ,eena da taim unu yoostu bee jos laik dehn wan weh neva bileev eena gaad ahn unu neva ga no hoap
9102,EPH,2,BZJ,unu yoostu bee faar fahn gaad
9103,EPH,2,BZJ,bot now unu kohn fi bee wan wid krais jeezas bikaaz krais don shed ih blod ahn ded fi unu fi bring unu tu gaad
9104,EPH,2,BZJ,kaa krais ihself bring wi pees
9105,EPH,2,BZJ,hihn don mek di peepl weh da noh joo ahn di jooz dehn kohn fi bee wan peepl
9106,EPH,2,BZJ,bifoa dat dehn mi kot aaf fahn wan anada ahn dehn dami enimi
9107,EPH,2,BZJ,bot wen krais ded pahn di kraas ih brok dong di waal a hayt weh mi blak wi aaf fahn wan anada
9108,EPH,2,BZJ,hihn gi fi hihn badi soh dat ih kuda mi du weh wid di jooish laa wid aala ih roolz ahn regulayshanz soh dat ih kuda mi mek wan nyoo peepl owta di jooz ahn dehn wan weh da noh joo ahn soh dehn wahn liv eena pees wid wan anada
9109,EPH,2,BZJ,wen krais ded pahn di kraas ih don dischrai di hayt bitween dehn
9110,EPH,2,BZJ,ih don mek dehn kohn fi bee wan badi ahn ih bring dehn bak tu gaad
9111,EPH,2,BZJ,soh krais kohn ahn tel unu di gud nyooz weh kud mek aal peepl liv peesabl wid wan anada
9112,EPH,2,BZJ,ih preech da sayhn mesij tu unu weh da noh joo weh mi deh faar fahn gaad ahn tu unu jooz weh mi deh kloas tu ahn
9113,EPH,2,BZJ,sayka weh jeezas du fi wi ih mek wan way bai di wan spirit fi mek aala wi kohn tu wi faada gaad di jooz dehn ahn dehn wan weh da noh joo
9114,EPH,2,BZJ,soh den unu weh da noh joo da noh farina ahn schraynja nohmoh
9115,EPH,2,BZJ,now unu da jos laik gaad peepl dehn weh kohn fahn di sayhn nayshan
9116,EPH,2,BZJ,wi aal bilangz tu gaad famili tugeda
9117,EPH,2,BZJ,unu tu kohn fi bee paat a di bildin weh ga di apasl dehn ahn di prafit dehn az di fongdayshan
9118,EPH,2,BZJ,ahn krais jeezas da di fos stoan di kaanastoan weh gi schrent tu di bildin
9119,EPH,2,BZJ,hihn da di wan weh mek di hoal bildin fit tugeda ahn ih mek ih groa biga ahn biga fi bee gaad templ weh bilangz tu di laad
9120,EPH,2,BZJ,bikaaz unu da wan wid jeezas krais hihn di bil unu tugeda bai ih spirit wid aal di ada res weh bileev intu wan bildin weh gaad di liv
9121,EPH,3,BZJ,now ai paal da wahn prizna a krais jeezas bikaaz a weh ah preech tu unu weh da noh joo
9122,EPH,3,BZJ,ah shoar dat unu yehr seh dat da oanli sayka gaad grays mek ah du dis werk fi help unu
9123,EPH,3,BZJ,gaad don shoa mi ih seekrit plan weh peepl neva noa
9124,EPH,3,BZJ,ah don rait tu unu wahn lee bit bowt dat
9125,EPH,3,BZJ,ahn if unu reed weh ah don rait unu wahn geh fi noa wat da mai andastandin bowt dis seekrit plan a gaad weh krais don mek hapm gaad neva tel non a di peepl dehn weh mi liv bak den bowt dis plan ya
9126,EPH,3,BZJ,bot now di hoali spirit don shoa di seekrit tu gaad hoali apasl ahn prafit dehn
9127,EPH,3,BZJ,dis da di seekrit plan weh gaad neva shoa wen dehn peepl weh da noh joo bileev di gud nyooz jos laik di jooz dehn gaad gi aala dehn di sayhn blesin
9128,EPH,3,BZJ,aala dehn tugeda kohn fi bilangz tu wan badi
9129,EPH,3,BZJ,ahn krais jeezas mek aala dehn geh di sayhn rich blesin dehn weh gaad mi pramis
9130,EPH,3,BZJ,da bai di grays a gaad ai da krais servant fi spred di gud nyooz aal oava ahn hihn gi mi fi hihn powa fi du ih werk
9131,EPH,3,BZJ,aala gaad peepl beta dahn mee
9132,EPH,3,BZJ,stilyet gaad bles mee ahn pik mee fi goh tel di peepl weh da noh joo bowt aal di blesin dehn weh krais di gi ih peepl
9133,EPH,3,BZJ,dehn blesin soh gud dat wi kyaahn eevn andastan it
9134,EPH,3,BZJ,ahn gaad pik mee fi mek evribadi andastan how gaad wahn mek ih seekrit plan hapm
9135,EPH,3,BZJ,gaad weh mek evriting mi kip fi hihn seekrit plan dehn anda kova fahn di biginin a taim til now
9136,EPH,3,BZJ,gaad du aala dat soh dat di cherch kuda mek di roola ahn di atariti dehn eena di spirichwal werl laan bowt aal di difrent kaina wizdom weh gaad ga
9137,EPH,3,BZJ,gaad du dis jos laik how ih midi plan fi du it fahn di biginin chroo krais jeezas wi laad
9138,EPH,3,BZJ,bikaaz wi noa seh dat wi put wi fayt eena jeezas ahn wi kohn fi bee wan wid hihn wi free fi kohn fronta gaad
9139,EPH,3,BZJ,wi noh frayd ataal fi kohn
9140,EPH,3,BZJ,soh den ah di bayg unu fi noh geh diskorij bikaaz ah di sofa dehn ting ya fi fi unu sayk
9141,EPH,3,BZJ,kaaz da fi fi unu benifit dat ah di sofa
9142,EPH,3,BZJ,wen ah tink how grayt di faada gaad grayt ah neel dong an ah pray tu ahn
9143,EPH,3,BZJ,hihn da di wan weh gi evri famili eena hevn ahn pahn ert dehn chroo naym
9144,EPH,3,BZJ,ah di pray tu gaad dat owta ih grayt ahn wandaful blesin dehn fahn hevn dat fi hihn spirit wahn gi unu di powa fi mek unu schrang eena unu haat
9145,EPH,3,BZJ,an ah pray dat unu chros eena jeezas krais ahn mek ih liv eena unu haat
9146,EPH,3,BZJ,soh den wateva unu du unu du sayka lov
9147,EPH,3,BZJ,ahn mek da lov bee laik dehn chree weh ga dehn root deep deep eena di grong
9148,EPH,3,BZJ,rait soh krais lov da unu fongdayshan
9149,EPH,3,BZJ,soh den ah pray dat unu tugeda wid aal di res a gaad peepl dehn wahn ga powa fi andastan humoch krais lov wi fi chroo ahn how waid ih lov ahn how lang ahn how hai ahn how deep
9150,EPH,3,BZJ,da chroo non a wi kuda eva noa jos humoch krais lov wi
9151,EPH,3,BZJ,bot wen yu noa gaad lov ih wahn kip aan di werk eensaida yu moa ahn moa sotay yu ton laik gaad ihself
9152,EPH,3,BZJ,mek wi gi gloari tu gaad kaa da sayka fi hihn powa weh di werk eena a wi mek hihn kud du faar way moa dahn weh wee kud eva aks fa er eevn tink
9153,EPH,3,BZJ,mek aal di peepl weh eena di cherch fahn jenarayshan tu jenarayshan ahn weh da wan wid krais jeezas gi gloari tu ahn fareva ahn eva aymen
9154,EPH,4,BZJ,soh den ai paal weh dehn put eena prizn bikaaz ah di werk fi di laad ah di bayg unu fi waak eena gaad way jos laik how hihn tel unu fi liv wen ih kaal unu fi chros eena jeezas krais
9155,EPH,4,BZJ,unu noh fi tink dat unu moa beta dan sohnbadi els
9156,EPH,4,BZJ,noh bee rof wid peepl bot ga payshens wid dehn
9157,EPH,4,BZJ,shoa yu lov ahn ga payshens wid wan anada
9158,EPH,4,BZJ,di hoali spirit di jain unu tugeda eena pees soh unu fi chrai wid aal unu haat fi gree tugeda soh dat unu kud aal ga pees wid wan anada
9159,EPH,4,BZJ,da wan badi deh ahn wan spirit sayhn way laik how unu ga wan hoap weh gaad gi unu wen ih kaal unu
9160,EPH,4,BZJ,unu ga wan laad wan fayt ahn wan baptizm
9161,EPH,4,BZJ,wi ga jos wan gaad ahn hihn da di faada a aala wi
9162,EPH,4,BZJ,hihn da di laad weh rool oava wi
9163,EPH,4,BZJ,hihn werk chroo wi ahn ih deh eena aala wi
9164,EPH,4,BZJ,now den krais bles aala wi wid wahn speshal gif ahn dis shoa wi fi hihn grays
9165,EPH,4,BZJ,dat da weh mi rait eena di skripcha seh wen ih gaan op tu di moas hai plays ih mi kehr dehn wan weh ih win lang wid ahn ahn ih gi gif tu peepl
9166,EPH,4,BZJ,weh dat meen wen ih seh ih gaan op
9167,EPH,4,BZJ,dat meen seh bifoa ih gaan op ih mi don kohn dong tu di deepis plays a di ert
9168,EPH,4,BZJ,soh di wan weh kohn dong da di sayhn wan weh gaan op hai paas aal di hevn dehn soh dat ih ku ful op di hoal yoonivers
9169,EPH,4,BZJ,da hihn gi gif tu peepl
9170,EPH,4,BZJ,ih pik sohn peepl fi bee apasl ahn sohn fi bee prafit ahn som a dehn ivanjelis
9171,EPH,4,BZJ,ih pik sohn fi bee paasta ahn teecha
9172,EPH,4,BZJ,krais du dis fi mek gaad peepl redi fi serv soh dat di badi a krais weh da di cherch kud geh schrang
9173,EPH,4,BZJ,dis werk wahn kantinyu til aala wi kohn tugeda az wan peepl eena wi fayt ahn eena weh wi noa bowt gaad son
9174,EPH,4,BZJ,den wi wahn chros eena gaad eena evriting til wi aal groa op ahn geh fi bee jos laik krais eena evri way
9175,EPH,4,BZJ,eena da taim deh wi noh wahn bee laik lee pikni nohmoh weh eezi fi chaynj weh dehn bileev az dehn yehr eniting weh nyoo
9176,EPH,4,BZJ,dehn da laik wahn lee boat weh di wayv dehn ku fling bowt ahn di schrang breez ku kip aan di chaynj ahn di bloa di boat dis way ahn da way
9177,EPH,4,BZJ,peepl weh chrai fi fool wi wid rang teechin da jos laik di win
9178,EPH,4,BZJ,bot dehn noh wahn mek wi bileev aal kaina rang ting weh noh chroo ataal
9179,EPH,4,BZJ,insteda dat wi wahn lov wan anada ahn soh tel wan anada di chroot
9180,EPH,4,BZJ,if wi du dat wi wahn groa op moa ahn moa eena evri way fi bee wan wid krais di hed a di cherch
9181,EPH,4,BZJ,sins krais da di hed da hihn in chaaj a aal di difrent paat dehn a di badi soh dat aala dehn jain tugeda jos rait
9182,EPH,4,BZJ,ahn evri jaint eena di badi di help fi kip aal di hoal badi tugeda
9183,EPH,4,BZJ,soh den wen evri wan a dehn paat di du weh dehn shuda du den di hoal badi wahn groa ahn geh bil op az aal di paat dehn lov wan anada moa ahn moa
9184,EPH,4,BZJ,ai paal weh di fala di laad di waan unu seh unu noh fi liv unu laif laik how dehn wan weh noh noa gaad di liv
9185,EPH,4,BZJ,weh dehndeh peepl deh tink noh wot notn
9186,EPH,4,BZJ,dehn haat noh oapm soh dehn kyaahn andastan di laif weh gaad gi
9187,EPH,4,BZJ,dehn stobant ahn kyaahn laan ataal
9188,EPH,4,BZJ,dehn noh ga no shaym bowt notn nohmoh
9189,EPH,4,BZJ,dehn du aal kaina eevl ting weh dehn main tel dehn fi du
9190,EPH,4,BZJ,dehn sleep rong ahn liv bad laif kyaahn don
9191,EPH,4,BZJ,now dat da neva weh unu laan bowt krais ah noa seh dat unu weh da ih falowa dehn yehr bowt hihn ahn dehn don teech unu di chroot weh yu ku fain oanli eena jeezas
9192,EPH,4,BZJ,soh den unu fi giv op unu oal way a livin weh mek unu du dehn bad tingz weh unu yoostu du
9193,EPH,4,BZJ,da way a livin wahn dischrai unu bikaaz ih wahn mek unu waahn du wikidnis weh mek unu sin
9194,EPH,4,BZJ,unu fi mek gaad spirit chaynj unu haat ahn di way unu tink
9195,EPH,4,BZJ,unu fi bihayv laik di nyoo persn weh gaad mek fi bee laik hihn
9196,EPH,4,BZJ,da nyoo persn wahn liv hoali ahn du weh rait eena gaad sait
9197,EPH,4,BZJ,soh den evri wan a unu fi stap tel lai
9198,EPH,4,BZJ,unu fi tel di chroot tu di ada bileeva dehn bikaaz aala wi tugeda bilangz tu krais
9199,EPH,4,BZJ,wi da aal wan badi
9200,EPH,4,BZJ,if unu beks bad til unu di si red unu noh fi mek dat mek unu sin
9201,EPH,4,BZJ,ahn unu noh fi mek di son goh dong ahn unu stilyet beks bad
9202,EPH,4,BZJ,unu noh fi gi di devl no chaans fi mek unu sin
9203,EPH,4,BZJ,enibadi weh doz teef ih noh fi teef nohmoh
9204,EPH,4,BZJ,ih mos werk ahn du sohnting gud wid ih han soh dat ih ku help ihself plos enibadi weh ga need
9205,EPH,4,BZJ,unu noh fi seh notn hatful weh noh wahn du nobadi no gud
9206,EPH,4,BZJ,insteda dat unu fi seh werdz weh wahn help ada peepl soh dat unu werdz wahn bil dehn op akaadn tu weh dehn need fi yehr
9207,EPH,4,BZJ,eena da way unu wahn bee wahn blesin tu peepl weh di yehr unu
9208,EPH,4,BZJ,unu noh fi mek di hoali spirit sad
9209,EPH,4,BZJ,bikaaz di spirit a gaad da weh gaad yooz fi maak unu fi shoa dat unu bilangz tu hihn
9210,EPH,4,BZJ,dat da unu garantee dat di day wahn kohn wen gaad wahn set unu free
9211,EPH,4,BZJ,unu noh fi ga no kaina bitanis eena unu haat ahn unu noh fi geh soh beks dat ih get owta kanchroal needa
9212,EPH,4,BZJ,unu noh fi hala op aata wan anada ner di insolt op wan anada
9213,EPH,4,BZJ,unu noh fi di shoa no kaina haytful feelinz tu wan anada
9214,EPH,4,BZJ,insteda dat unu fi du gud tu wan anada
9215,EPH,4,BZJ,unu fi ga wahn waam kain haat fi wan anada ahn fi fagiv wan anada jos laik how gaad mi fagiv unu kaaz unu bilangz tu krais
9216,EPH,5,BZJ,soh den unu fi chrai fi bee laik gaad bikaaz unu da fi hihn pikni weh ih lov fi chroo
9217,EPH,5,BZJ,unu laif fi bee ful wid lov eena aal weh unu du jos laik how krais lov wi ahn gi ih laif fi wi
9218,EPH,5,BZJ,ih aafa op ih laif az wahn aafrin weh smel sweet tu gaad
9219,EPH,5,BZJ,unu da gaad peepl soh unu noh fi sleep rong er liv eni kaina loos laif er greedi fi eniting
9220,EPH,5,BZJ,dehndeh kaina laif shudn ga no plays monks gaad peepl dehn
9221,EPH,5,BZJ,ahn ih noh rait fi unu taak bad tingz er kos bad wod er tel doti joaks
9222,EPH,5,BZJ,insteda dat unu shuda tel gaad tanks fi weh ih du fi unu
9223,EPH,5,BZJ,unu beta noa seh dat nobadi noh wahn geh wahn plays eena krais ahn gaad kingdom if dehn di liv loos laif ahn if dehn di sleep rong ahn ga red aiy fi ada peepl tingz
9224,EPH,5,BZJ,bikaaz sohnbadi weh ga red aiy akchwali di wership aidal
9225,EPH,5,BZJ,soh unu noh mek nobadi fool unu di tel lai weh noh mek no sens
9226,EPH,5,BZJ,aal dehn tingz ya weh ah di taak bowt dehn mek gaad beks bad wid dehn peepl weh noh di du weh ih tel dehn fi du
9227,EPH,5,BZJ,unu noh fi miks op wid dehn kaina peepl deh
9228,EPH,5,BZJ,unu unuself mi laas eena di daaknis a sin bot now unu da di laad oan peepl soh unu eena di lait
9229,EPH,5,BZJ,soh unu mos liv laik peepl weh bilangz tu di lait
9230,EPH,5,BZJ,kaa evriting weh gud ahn weh rait ahn weh chroo di kohn fahn di lait
9231,EPH,5,BZJ,chrai fi fain owt weh pleez di laad
9232,EPH,5,BZJ,yu noh fi ga notn fi du wid dehn wotlis tingz weh peepl du weh bilangz tu di daaknis
9233,EPH,5,BZJ,weh unu fi du da fi bring dehn owt eena di lait fi mek evribadi si
9234,EPH,5,BZJ,fi tel yu di chroot ih tu shaymin fi eevn taak bowt di tingz weh peepl du eena seekrit
9235,EPH,5,BZJ,bot wen di lait shain pahn eniting da den yu ku si playnwan da wat
9236,EPH,5,BZJ,bikaaz da lait da weh mek evriting playn
9237,EPH,5,BZJ,dat da wai di skripcha seh yoo weh di sleep wayk op get op fahn monks di ded peepl dehn
9238,EPH,5,BZJ,ahn krais wahn gi yu lait
9239,EPH,5,BZJ,unu fi tek kayr how unu di liv unu laif
9240,EPH,5,BZJ,unu noh fi liv laik peepl weh noh ga no sens
9241,EPH,5,BZJ,unu fi liv laik dehn wan weh ga gud sens
9242,EPH,5,BZJ,evri chaans unu ga fi du gud unu mek yoos a it bikaaz dehnya taim ya da eevl taim
9243,EPH,5,BZJ,soh den unu mosn du notn foolish bot andastan weh di laad waahn unu du
9244,EPH,5,BZJ,noh jrink soh moch wain til yu geh jronk bikaaz yu wahn du loan fool ahn mes op yu laif
9245,EPH,5,BZJ,insteda dat unu fi liv ful op wid di hoali spirit
9246,EPH,5,BZJ,wen unu get tugeda unu fi yooz di saamz ahn himz ahn spirichwal sang dehn fi sing ahn mek myoozik eena unu haat fi prayz di laad
9247,EPH,5,BZJ,unu fi tel wi faada gaad tanks aal di taim fi evriting eena di naym a wi laad jeezas krais
9248,EPH,5,BZJ,unu fi put wan anada fos bikaaz da way deh unu aana krais
9249,EPH,5,BZJ,unu waif unu fi put unu hozban fos jos laik how unu put di laad fos
9250,EPH,5,BZJ,kaa di hozban da di hed a di waif
9251,EPH,5,BZJ,hihn ga atariti oava ih waif jos laik how krais ga atariti oava di cherch
9252,EPH,5,BZJ,ahn krais da di sayvya a di cherch weh da ih badi
9253,EPH,5,BZJ,jos laik how di cherch fi put krais fos sayhn way soh di waif fi put ih hozban fos eena evriting
9254,EPH,5,BZJ,unu hozban unu fi lov unu waif jos laik how krais lov di cherch ahn gi ih laif far it
9255,EPH,5,BZJ,ih gi ih laif fi di cherch fi mek it hoali afta ih mek di cherch kleen wen ih wash it wid waata bai ih werd
9256,EPH,5,BZJ,krais du aala dat soh dat wen ih bring di cherch fi stan fronta ahn di cherch wahn bee byootiful
9257,EPH,5,BZJ,di cherch noh wahn ga notn bad ner notn rang wid it
9258,EPH,5,BZJ,ih wahn bilangz tu hihn fi chroo ahn ih noh wahn ga nat eevn wan spat er rinkl
9259,EPH,5,BZJ,ih noh wahn ga no faalt ahn ih wahn hoali
9260,EPH,5,BZJ,soh da da sayhn way di hozban fi lov ih waif jos laik how ih lov ih oan badi
9261,EPH,5,BZJ,di man weh lov ih waif lov ihself
9262,EPH,5,BZJ,aftaraal nobadi neva yet hayt ih oan badi
9263,EPH,5,BZJ,insted wi feed wi badi ahn tek kayr a it
9264,EPH,5,BZJ,wel da jos laik dat krais di tek kayr a di cherch bikaaz wi aal bilangz tu krais badi
9265,EPH,5,BZJ,jos laik weh di skripcha seh bikaaz a dis wahn man wahn lef ih pa ahn ih ma ahn ih wahn marid tu ih waif
9266,EPH,5,BZJ,dehn wahn jain tugeda ahn di man ahn ih waif wahn bee wan
9267,EPH,5,BZJ,dis skripcha weh ah jos rait di shoa wi wahn grayt ting weh da chroo ahn weh haad fi andastan
9268,EPH,5,BZJ,bot ah tel unu seh dis werd di taak bowt krais ahn di cherch
9269,EPH,5,BZJ,bot dis sayhn werd di taak bowt unu tu
9270,EPH,5,BZJ,evri hozban fi lov ih waif jos laik how ih lov ihself ahn evri waif fi rispek ih hozban
9271,EPH,6,BZJ,chilren unu fi obay unu pa ahn unu ma bikaaz unu bilangz tu di laad ahn dat da di rait ting fi du
9272,EPH,6,BZJ,di fos komanment weh ga wahn pramis lang wid it mi seh yu fi ga rispek fi yu pa ahn yu ma
9273,EPH,6,BZJ,di pramis weh goh lang wid it seh if yu du dat evriting weh hapm tu yu wahn goh gud fi yu ahn yu wahn liv wahn lang taim ya pahn di ert
9274,EPH,6,BZJ,unu weh da faada noh fi seh ahn du tingz tu unu pikni weh wahn mek dehn beks wid unu
9275,EPH,6,BZJ,insteda dat unu fi teech dehn ahn chrayn dehn eena di laad way
9276,EPH,6,BZJ,unu weh da slayv unu fi shoa rispek tu unu maasta ya pahn ert ahn du weh dehn tel unu fi du
9277,EPH,6,BZJ,unu fi du di werk wid aal unu haat sayhn laik how unu wuda du it fi krais
9278,EPH,6,BZJ,soh unu noh fi werk gud oanli wen unu maasta di wach unu jos soh dat dehn kud prayz unu
9279,EPH,6,BZJ,bot bikaaz unu da wahn slayv a krais unu fi du weh gaad waahn wid aala unu haat
9280,EPH,6,BZJ,unu fi du unu werk gud wid wahn hapi haat jos laik how unu wuda du it fi di laad ahn noh jos fi peepl
9281,EPH,6,BZJ,unu noa dat krais wahn gi evribadi weh dehn joo fi di gud werk weh dehn du
9282,EPH,6,BZJ,ih noh mek no difrens if dehn da slayv er if dehn free
9283,EPH,6,BZJ,unu weh da maasta unu fi chreet unu slayv dehn eena di sayhn way
9284,EPH,6,BZJ,unu noh fi chretn dehn ahn mek dehn feel frayd fi unu kaa unu noh fi faget seh dat unu ahn unu slayv dehn bilangz tu di sayhn maasta eena hevn
9285,EPH,6,BZJ,ahn hihn noh wahn chreet wan persn moa beta dan di ada
9286,EPH,6,BZJ,mek ah tel unu dis laas ting
9287,EPH,6,BZJ,unu fi mek di laad mek unu schrang ahn gi unu ih maiti powa
9288,EPH,6,BZJ,unu fi put aan aal weh gaad gi unu fi protek unu wen unu fait gens eevl jos laik wen wahn soalja put aan dehn aiyan kloaz fi protek dehn hoal badi
9289,EPH,6,BZJ,unu fi du dat soh dat wen di devl kohn wid ih eevl plan unu wahn ku stan op gens ahn
9290,EPH,6,BZJ,bikaaz wi noh di fait gens peepl
9291,EPH,6,BZJ,wi di fait gens dehn powa weh wi kyaahn si di eevl spirit dehn weh liv hai op deh eena di ayaa
9292,EPH,6,BZJ,wi di fait gens di schrang powa dehn weh di rool oava peepl weh noh bileev eena gaad dehn powa weh ga atariti now eena dis daak taim weh wi di liv eena
9293,EPH,6,BZJ,soh den unu fi put aan aal weh gaad gi unu fi protek unu eena di fait soh dat wen di day kohn wen eevl kohn tu unu fi chroo unu wahn ku stan op ahn fait gens di eevl plan a di devl
9294,EPH,6,BZJ,ahn wen yu don fait tu di en yu wahn lef di stan op di hoal yu grong
9295,EPH,6,BZJ,soh den fi stan schrang gens di devl mek aal weh da di chroot bee laik di belt weh unu faasn rong unu ways
9296,EPH,6,BZJ,ahn mek di aiyan ves weh kova yu ches stan fi di rait way unu fi du tingz
9297,EPH,6,BZJ,ahn unu fi bee redi fi preech di gud nyooz a pees weh gaad gi ahn mek dat bee laik di shooz weh unu fi put aan pahn unu fut
9298,EPH,6,BZJ,den mek unu fayt eena jeezas krais bee laik wahn sheel weh unu kehr
9299,EPH,6,BZJ,wid dis sheel unu wahn kud blak aal di aro dehn wid faiya da en weh di eevl wan di shoot aata unu
9300,EPH,6,BZJ,unu fi mek di salvayshan weh gaad gi protek unu laik wahn helmit weh unu di wayr pahn unu hed
9301,EPH,6,BZJ,ahn mek di werd a gaad weh di hoali spirit gi unu bee laik wahn soad fi fait gens di enimi
9302,EPH,6,BZJ,pray aal di taim ahn aks gaad fi help yu
9303,EPH,6,BZJ,aks gaad spirit fi help yu pray
9304,EPH,6,BZJ,deh pahn yu gyaad aal di taim ahn neva stap pray fi aala gaad peepl dehn
9305,EPH,6,BZJ,ahn unu fi pray fi mee tu soh dat enitaim ah staat tu taak gaad wahn shoa mi weh ah shuda seh
9306,EPH,6,BZJ,den ah noh wahn frayd wen ah tel peepl di seekrit bowt di gud nyooz a krais
9307,EPH,6,BZJ,fi di sayk a dis gud nyooz ai da gaad mesinja bot rait now ah deh eena chaynz eena prizn
9308,EPH,6,BZJ,unu fi pray fi mi soh dat ah noh wahn frayd fi tel peepl bowt jeezas krais jos di way ah shuda tel dehn
9309,EPH,6,BZJ,tichikos da wi dyaa brada ahn wahn faytful werka fi di laad
9310,EPH,6,BZJ,hihn wahn tel unu evriting bowt mi soh dat unu wahn noa how ah di du ahn weh ah di du
9311,EPH,6,BZJ,dat da wai ah di sen ahn tu unu soh dat ih ku tel unu how wi di du ahn fi inkorij unu
9312,EPH,6,BZJ,ah pray dat gaad wi faada ahn di laad jeezas krais gi pees tu aal di bradaz ahn sistaz ahn dat dehn fayt eena jeezas krais mek unu aal lov wan anada
9313,EPH,6,BZJ,an ah pray seh dat gaad bles aal dehn wan weh lov wi laad jeezas krais wid lov weh wahn neva en
9314,PHP,1,BZJ,dis leta da fahn mee paal lang wid timoti
9315,PHP,1,BZJ,wee da too peepl weh serv krais jeezas
9316,PHP,1,BZJ,wi di rait tu aala gaad peepl dehn da filipai weh bilangz tu krais jeezas ahn tu unu paasta ahn deekan dehn
9317,PHP,1,BZJ,wi di pray seh dat gaad wi faada ahn di laad jeezas krais gi unu grays ahn pees eena unu haat
9318,PHP,1,BZJ,ah tank mi gaad evri taim ah memba unu
9319,PHP,1,BZJ,ah aalwayz feel gud enitaim ah pray fi unu sayka weh unu help mi spred di gud nyooz bowt jeezas krais fahn di fos day unu yehr it op tu now
9320,PHP,1,BZJ,gaad staat tu du wahn gud jab eena unu an ah noa fi shoar dat ih wahn finish it bai di day krais jeezas kohn bak
9321,PHP,1,BZJ,unu ga wahn speshal plays eena mi haat soh ih oanli rait dat ah shuda tink bowt unu laik dis
9322,PHP,1,BZJ,unu shayr gaad blesin wid mi weda ah deh eena jayl er weda ah deh owt di tel peepl di gud nyooz bowt jeezas krais fi mek dehn bileev it moa ahn moa
9323,PHP,1,BZJ,gaad ihself noa humoch ah lov unu ahn how bad ah waahn deh wid unu
9324,PHP,1,BZJ,ah lov unu wid di lov weh kohn fahn krais jeezas ihself
9325,PHP,1,BZJ,ah pray dat unu lov wuda geh schranga ahn schranga soh dat unu ku moa andastan di chroot ahn soh dat unu ku noa how fi joj rait fahn rang
9326,PHP,1,BZJ,dis wahn help unu fi noa weh da di bes ting fi du soh dat wen jeezas krais kohn bak unu haat wahn kleen ahn unu noh eevn wahn ga wan lee ting eena unu laif fi mek enibadi fain faalt wid
9327,PHP,1,BZJ,ah pray tu dat jeezas krais mek unu kantinyu fi du di rait ting soh dat unu ku geh aala di gud ting dehn weh kohn fahn dat
9328,PHP,1,BZJ,dis wahn mek peepl reeli aana gaad ahn prayz ahn
9329,PHP,1,BZJ,now mi bradaz ahn sistaz ah waahn unu noa dat sayka aal weh hapm tu mee moa ahn moa peepl geh fi yehr di gud nyooz bowt jeezas krais ahn bileev it
9330,PHP,1,BZJ,ahn sayka dat aala di soalja dehn weh deh da di palis ahn evribadi els noa dat ai deh eena jayl sayka jeezas krais
9331,PHP,1,BZJ,ahn bikaa ai lak op nayli aala di ada brada dehn geh moa sponks fi preech di werd a gaad widowt feel frayd
9332,PHP,1,BZJ,da chroo dat sohn peepl preech bowt jeezas krais owta bad main bot sohn ada wan preech fi di rait reezn
9333,PHP,1,BZJ,dehn wan weh di preech fi di rait reezn du it owta lov
9334,PHP,1,BZJ,dehn noa dat ai deh eena jayl bikaa ah di fait fi di gud nyooz bowt jeezas krais
9335,PHP,1,BZJ,di fos set dehn oanli preech bowt jeezas krais fi mek fi dehn oanself luk gud
9336,PHP,1,BZJ,yu si dehn tink seh dat dehn ku ster op chrobl fi mee wail ai deh eena jayl
9337,PHP,1,BZJ,bot ai noh kay bowt dat
9338,PHP,1,BZJ,di impoatant ting da dat di gud nyooz bowt jeezas krais geh preech eena aal kaina way weda da owta bad main er wid gud haat
9339,PHP,1,BZJ,ahn sayka dat ai oanli feel gud an ah wahn kip aan di feel gud bikaa ah noa dat unu di pray fi mi ahn di spirit a jeezas krais di help mi
9340,PHP,1,BZJ,soh aala dis wahn ton owt fi free mee sayhn wan
9341,PHP,1,BZJ,ah di ekspek ahn di hoap wid aala mi haat dat ah noh wahn shaym miself eena no kaina way
9342,PHP,1,BZJ,bot ah hoap dat ah wahn ga jos az moch korij now az ah doz aalwayz ga soh dat ah ku aana jeezas krais eena evriting weh ah du weda ah liv er ded
9343,PHP,1,BZJ,fi mee if ah liv ah wahn liv fi jeezas krais ahn if ah ded ih wahn bee eevn beta
9344,PHP,1,BZJ,bot if ah liv dat meen dat ah wahn ku win ada peepl fi jeezas krais
9345,PHP,1,BZJ,da wich wan fi pik det er laif
9346,PHP,1,BZJ,ah noh noa wan main di tel mi fi goh ahn bee wid jeezas krais weh beta fi mee bot ih beta fi unu fi mek ah stay ya eena dis laif ahn help unu
9347,PHP,1,BZJ,laik how ah shoar a dis ah noa dat ah wahn stay ya wid aala unu fi help unu geh hed eena unu fayt ahn feel gud bowt it tu
9348,PHP,1,BZJ,soh wen ah get bak wid unu dat wahn gi unu lata reezn fi feel glad bowt weh krais jeezas du fi mee
9349,PHP,1,BZJ,bot noh mata weh hapm unu mos ak eena wahn kaina way weh wahn shoa dat unu bileev eena di gud nyooz bowt jeezas krais
9350,PHP,1,BZJ,den weda ah kohn si unu er jos yehr bowt unu ah wahn noa dat unu di stan tugeda gud gud eena wan spirit ahn dat unu di fait tugeda fi di fayt weh kohn fahn weh unu bileev di gud nyooz
9351,PHP,1,BZJ,noh frayd eena no kaina way fi dehn peepl weh di fait gens unu
9352,PHP,1,BZJ,dis da wahn sain tu aala dehn dat dehn don doom fi dischrokshan bot gaad don set unu wan said fi sayv unu
9353,PHP,1,BZJ,soh now unu ga di privilij noh oanli fi bileev eena jeezas krais bot fi sofa far ahn tu
9354,PHP,1,BZJ,dat da wai unu di goh chroo di sayhn kaina chroblz laik weh unu mi si ah midi goh chroo wen ah mi dehdeh wid unu
9355,PHP,1,BZJ,ahn az unu yehr ah stil di goh chroo di sayhn kaina chroblz
9356,PHP,2,BZJ,di laif weh unu ga wid jeezas krais noh inkorij unu
9357,PHP,2,BZJ,ih lov noh komfert unu
9358,PHP,2,BZJ,aala unu noh ga di sayhn hoali spirit di liv eena unu haat
9359,PHP,2,BZJ,unu haat noh saaf
9360,PHP,2,BZJ,unu noh kay bowt wan anada
9361,PHP,2,BZJ,wel den ah wuda moa dahn glad if aala unu wuda tink wid wan hed lov wan anada di saym ahn agree wid wan anada eena evriting weh unu du
9362,PHP,2,BZJ,unu mosn du notn owta selfishnis er praid
9363,PHP,2,BZJ,unu sopoas tu bee hombl ahn unu noh fi tink dat unu beta dahn enibadi els
9364,PHP,2,BZJ,unu mos luk owt fi wan anada ahn noh oanli fi unu oanself
9365,PHP,2,BZJ,unu fi tink di sayhn way how krais jeezas tink eevn doa hihn mi aalwayz ga gaad egzak naycha ahn ih mi deh pahn di sayhn levl wid gaad ih neva tink haad fi let goh aala dat
9366,PHP,2,BZJ,bot ih giv op evriting ahn mek ihself bee wahn servant ahn ton hyooman jos laik wee
9367,PHP,2,BZJ,ahn wail ih mi deh ya az wahn hyooman ih hombl ihself ahn ih mi soh obeedyant tu gaad dat ih mi wilin fi ded anaal eevn if da mi pahn wahn kraas sayka dat gaad rayz ahn way op ahn mek ahn grayta dahn enibadi ahn ih gi ahn di naym weh haiya dahn eni ada naym weh deh
9368,PHP,2,BZJ,soh dat wen dehn yehr di naym jeezas evri singl wan a dehn eena hevn ahn pahn di ert ahn anda di ert wahn hafu jrap dong pahn dehn nee ahn bow dong tu hihn
9369,PHP,2,BZJ,aala dehn wahn hafu seh wid dehn oan mowt dat jeezas krais da laad oava aal soh dat gaad di faada ku geh aala di gloari
9370,PHP,2,BZJ,mi dyaa fren dehn jos laik how unu aalwayz du weh ah tel unu fi du wen ah deh rong unu ih eevn moa impoatant fi du weh ah tel unu wen ah noh dehdeh
9371,PHP,2,BZJ,sayhn way sayka weh jeezas krais sayv unu unu shuda ga soh moch rispek fi gaad dat unu wuda frayd fi du eniting weh hihn noh laik
9372,PHP,2,BZJ,unu si da gaad weh di werk eena unu haat fi mek unu mek op unu main fi du weh hihn waahn ahn ih gi unu di powa fi du it tu
9373,PHP,2,BZJ,unu fi du evriting widowt di komplayn ahn aagyu soh dat unu wahn ton owt fi bee di kaina pikni fi gaad weh wahn bee kleen ahn hoali widowt eevn wahn singl faalt az unu liv monks disya wikid ahn sik jenarayshan
9374,PHP,2,BZJ,unu laif mos bee laik wahn lait tu dehn
9375,PHP,2,BZJ,hoal aan tait tu di werd a laif soh dat pahn di day wen di laad jeezas krais kohn bak ah wahn ku tek praid eena unu an ah wahn ku noa dat ah neva ron di rays in vayn er werk fi notn
9376,PHP,2,BZJ,sayka unu fayt unu di sakrifais unu laif fi serv gaad
9377,PHP,2,BZJ,maybi ai wahn hafu sakrifais mi oan laif pahn tap a aal weh unu di du
9378,PHP,2,BZJ,eevn if dat hapm ah wahn oanli glad ahn rijais wid aala unu
9379,PHP,2,BZJ,ahn unu shuda bee glad ahn rijais lang wid mee tu
9380,PHP,2,BZJ,if di laad jeezas wilin ah wahn soon sen timoti tu unu soh dat ah wahn ku feel beta wen ih kohn bak ahn tel mi how unu di du
9381,PHP,2,BZJ,ah noh ga nobadi els laik hihn weh reeli inchrestid eena how unu di get lang
9382,PHP,2,BZJ,evribadi els di luk owt fi dehn oanself dehn noh eevn kay bowt notn weh kansaan jeezas krais
9383,PHP,2,BZJ,bot unu noa dat timoti don proov ihself aredi
9384,PHP,2,BZJ,hihn di werk lang wid mi fi spred di gud nyooz jos laik how wahn son werk wid ih pa
9385,PHP,2,BZJ,soh ah hoap dat ah wahn ku soon sen ahn az soon az ah si how tingz di goh wid mi
9386,PHP,2,BZJ,an ah shoar dat di laad wahn soon mek ai kohn tu
9387,PHP,2,BZJ,bot ah tink ah wahn hafu sen bak epafrodaitos tu unu
9388,PHP,2,BZJ,unu mi sen ahn fi tek kayr a mi ahn hihn reeli werk gud wid mi az mi brada ahn mi werk paadna ahn wahn felo soalja eena gaad aami
9389,PHP,2,BZJ,ih oanli di pain weh fi unu ahn ih di wori bikaa unu mi yehr dat ih mi sik
9390,PHP,2,BZJ,da chroo ih mi oanli sik bad
9391,PHP,2,BZJ,ih mi nayli ded
9392,PHP,2,BZJ,bot gaad mi sari far ahn ahn noh oanli fi hihn bot fi mee tu
9393,PHP,2,BZJ,ahn soh ih mi spayr mi saro pahn tap a saro
9394,PHP,2,BZJ,soh ah eevn moa eega fi sen ahn tu unu soh dat wen unu si ahn agen unu wahn glad an ai wahn ga les schres
9395,PHP,2,BZJ,unu mos welkom ahn gud gud az wahn brada eena di laad ahn unu mos aana peepl laik hihn kaa ih mi nayli ded sayka di werk fi jeezas krais
9396,PHP,2,BZJ,ih midi tek chaans wid ih oan laif sayka di chrai mek op fi di lee asistans weh unu wuda mi laik fi gi mi
9397,PHP,3,BZJ,ahn now mi bradaz ahn sistaz unu mos aalwayz rijais bikaa unu da wan wid di laad
9398,PHP,3,BZJ,da noh no chrobl fi rait di sayhn ting dehn tu unu agen in fak da fi unu oan gud
9399,PHP,3,BZJ,wach owt fi dehn daagdehn wikid peepl weh laik kot op dehn badi
9400,PHP,3,BZJ,dehn insis dat yu hafu geh serkomsaiz fi geh sayv
9401,PHP,3,BZJ,da wee da di wan dehn weh reeli serkomsaiz bikaa wee wership gaad bai di spirit
9402,PHP,3,BZJ,wee oanli prowd bowt krais jeezas
9403,PHP,3,BZJ,wee noh ga no fayt eena wi oanself eevn doa ai ga nof reezn fi feel prowd bowt miself
9404,PHP,3,BZJ,if enibadi tink seh dat dehn ga reezn fi tek praid eena dehnself ai ga moa ai mi geh serkomsaiz ayt dayz afta ai baan an ai da wahn izrelait fahn owta di chraib a benjamin
9405,PHP,3,BZJ,ai da wahn chroo chroo heebroo ahn akaadn tu di jooish laa ai dami wahn gud farisee
9406,PHP,3,BZJ,ai mi soh eega fi serv gaad dat ah mi eevn hont dong dehn peepl weh bileev eena jeezas ahn lak dehn op
9407,PHP,3,BZJ,wen ih kohn tu obay di jooish laa ai mi soh hoali ahn raichos dat nobadi kudn fain wan lee faalt wid mi
9408,PHP,3,BZJ,wan taim ah mi tink dat aala dat midi prafit mi wahn lat bot now sayka jeezas krais ah riyalaiz dat dehndeh ting deh neva wot notn
9409,PHP,3,BZJ,wats moa wen ah tink bowt how ih soh wandaful fi noa krais jeezas mi laad ah luk pahn evriting els laik dehn da noh notn
9410,PHP,3,BZJ,sayka jeezas krais ah don weh wid evriting els an ah luk pahn dehn laik gyaabij soh dat ah ku ga hihn eena mi laif
9411,PHP,3,BZJ,ai noh pen pahn fi mee oan gudnis nohmoh er weda ai ku kip di laa fi mek mi rait wid gaad bot ah chros jeezas krais fi sayv mi
9412,PHP,3,BZJ,gaad mek mi rait wid hihn bikaa ah ga fayt eena jeezas krais
9413,PHP,3,BZJ,ah waahn noa jeezas krais an ai waahn ga di sayhn powa weh rayz hihn op fahn di ded
9414,PHP,3,BZJ,ah waahn geh soh kloas tu ahn dat ah wahn ku fain owt weh ih meen fi sofa ahn fi eevn ded jos laik hihn wid di hoap dat ah wahn rayz op bak fahn di ded
9415,PHP,3,BZJ,ah noh reech mi goal yet an ah noh geh perfek yet bot ah di push fi geh aal weh krais jeezas sayv mi fa ahn fi bee aal weh hihn waahn ah bee
9416,PHP,3,BZJ,mi bradaz ahn sistaz mek ah tel unu ah noh tink ah don get deh yet
9417,PHP,3,BZJ,bot wan ting ah di du ah di faget aal weh don deh bihain mi an ah di schrayn fi geh weh deh heda mi
9418,PHP,3,BZJ,ah di push fi reech di finishin lain soh dat ah ku win di praiz
9419,PHP,3,BZJ,da praiz da di laif weh wahn neva en weh gaad kaal wi fi geh chroo krais jeezas
9420,PHP,3,BZJ,aala wi weh don groa op eena wi fayt shuda luk pahn tingz di sayhn kaina way
9421,PHP,3,BZJ,ahn if unu noh agree wid notn weh ah seh gaad wahn klayr dat op fi unu tu
9422,PHP,3,BZJ,bot di moas impoatant ting da fi mek wi liv op tu weh wi don laan aredi
9423,PHP,3,BZJ,mi bradaz ahn sistaz unu mos jain lang wid ada peepl weh di falafut weh ai di du ahn unu mos noatis aal hoo di liv how wi mi tel unu fi liv
9424,PHP,3,BZJ,jos laik how ah doz tel unu ahn now ah di tel unu agen wid aiywaata anaal wahn lata peepl di liv laik dehn da jeezas krais enimi
9425,PHP,3,BZJ,dehn noh tink notn bowt weh ih kraas stan fa
9426,PHP,3,BZJ,dehn di hed fi hel dehn beli da dehn gaad ahn dehn prowd a dehn shaymful doti wayz
9427,PHP,3,BZJ,aal weh deh pahn dehn main da di tingz a dis werl
9428,PHP,3,BZJ,bot wee da sitizn a hevn ahn wi kyaahn wayt fi di laad jeezas krais wi sayvya kohn bak fahn deh
9429,PHP,3,BZJ,ih wahn yooz ih powa fi kanchroal evriting ahn ih wahn chaynj aala fi wee aadineri badi soh dat fi wee badi wahn bee jos laik fi hihn wan
9430,PHP,4,BZJ,ahn soh mi bradaz ahn sistaz ah lov unu an ah oanli waahn deh wid unu
9431,PHP,4,BZJ,unu mek ah feel gud ahn unu da di feda eena mi kyap
9432,PHP,4,BZJ,soh mi dyaa fren dehn laik how unu da wan wid di laad unu mos stan op schrang
9433,PHP,4,BZJ,ah bayg yoodyas ahn sintiki fi stap kwaaril ahn chrai fi gree wid wan anada bikaa unu da wan wid di laad
9434,PHP,4,BZJ,an ah di aks yoo weh da mi werk paadna fi help owt dehn too laydi deh
9435,PHP,4,BZJ,dehn doz werk haad lang saida mi fi spred di gud nyooz bowt jeezas krais lang wid kliment ahn di res a mi werk paadna dehn
9436,PHP,4,BZJ,gaad don rait dong fi dehn naym eena di buk weh ih put dong di naym a aala dehn wan weh wahn liv wid hihn fareva
9437,PHP,4,BZJ,unu mos aalwayz bee hapi bikaa unu da wan wid di laad
9438,PHP,4,BZJ,an ah wahn tel unu agen unu mos bee hapi eena di laad unu mos mek evribadi si dat unu da wahn jentl set a peepl
9439,PHP,4,BZJ,memba di laad deh kloas
9440,PHP,4,BZJ,unu noh fi wori bowt notn bot unu mos pray ahn aks gaad fi evriting
9441,PHP,4,BZJ,ahn unu mos tank ahn tu wen unu di aks ahn fi weh unu need
9442,PHP,4,BZJ,den gaad wahn gi unu wahn kaina pees weh nobadi kyaahn andastan
9443,PHP,4,BZJ,ih wahn mek da sayhn pees wach oava unu haat ahn unu main bikaa unu da wan wid krais jeezas
9444,PHP,4,BZJ,ahn now mi bradaz ahn sistaz dehnya da di laas ting dehn weh ah waahn seh tu unu
9445,PHP,4,BZJ,eniting weh aanis ahn chroo eniting weh gud eniting weh rait eniting weh kleen eniting weh lovli eniting weh gud fi unu admaiyaif dehnya reeli gud nof fi unu prayz gaad fadehndeh da di kaina ting weh unu mos aalwayz di tink bowt
9446,PHP,4,BZJ,unu mos fala aal weh unu laan ahn aal weh unu geh fahn mi ahn unu mos du aal weh ah tel unu ahn aal weh unu mi si ah du
9447,PHP,4,BZJ,ahn den di gaad weh gi pees wahn deh wid unu
9448,PHP,4,BZJ,di laad oanli mek ah feel gud bikaa at laas unu ku shoa dat unu stil kansaan bowt mi
9449,PHP,4,BZJ,ah noa dat unu mi aalwayz kansaan bot til now unu neva ga wahn chaans fi shoa it
9450,PHP,4,BZJ,ah noh di seh dis bikaa ah need notn kaa ai don laan how fi satisfai wid eni kaina sichuwayshan
9451,PHP,4,BZJ,ah noa how ih feel wen ting tait an ah noa how ih feel fi ga wahn lat
9452,PHP,4,BZJ,ai don laan di seekrit a how fi satisfai wid eniting noh mata if mi beli ful er if ih emti if ah rich er if ah poa
9453,PHP,4,BZJ,da jeezas krais gi mi di schrent fi fays eniting bot ih mi gud dat unu mi shayr wid mi eena mi chroblz
9454,PHP,4,BZJ,moroava az unu filipiyan peepl noa fahn di fos taim unu mi geh fi yehr di gud nyooz bowt jeezas krais wen ah mi kohn fahn masidoanya nat wahn nada cherch neva mi gi mi wan ting eksep unu
9455,PHP,4,BZJ,eevn wen ah mi stil deh da tesalonaika evri now ahn agen unu wuda mi sen wahn lee sohnting fi mi wen ah mi need it
9456,PHP,4,BZJ,da noh laik ah di chrai shoola notn fahn unu bot ah waahn unu geh di blesin fi di gud weh unu di du
9457,PHP,4,BZJ,ai don geh pay oava ahn oava aredi
9458,PHP,4,BZJ,ai ga moa dan inof sayka di lee asistans weh unu mi sen wid epafrodaitos
9459,PHP,4,BZJ,unu gif dami laik wahn sakrifais tu gaad weh smel gud tu hihn
9460,PHP,4,BZJ,hihn aksep da sakrifais ahn ih oanli pleez wid it
9461,PHP,4,BZJ,ahn fi mee gaad weh ga wahn lata richiz wahn werk chroo krais jeezas fi mek shoar unu ga evriting weh unu need
9462,PHP,4,BZJ,ahn wi mos aalwayz gi gaad wi faada gloari ahn wi mos neva stap
9463,PHP,4,BZJ,aymen
9464,PHP,4,BZJ,tel aala gaad peepl dehn weh da wan wid krais jeezas dat ah seh heloa ahn aala dehn brada weh deh ya wid mi ahn aala gaad peepl dehn espeshali dehn wan weh werk da seeza palis seh fi tel unu heloa tu
9465,PHP,4,BZJ,ah pray dat di grays a di laad jeezas krais deh wid unu
9466,COL,1,BZJ,dis leta da fahn mee paal weh da wahn apasl a krais jeezas kaa dat da weh gaad waahn
9467,COL,1,BZJ,ah di rait dis leta lang wid wi brada timoti
9468,COL,1,BZJ,wi di rait tu gaad peepl dehn eena koloaseh weh da wi bradaz ahn sistaz weh faytful tu krais
9469,COL,1,BZJ,wi di pray seh dat gaad wi faada gi unu grays ahn pees eena unu haat
9470,COL,1,BZJ,aal di taim wen wi pray fi unu wi tel gaad di faada a wi laad jeezas krais tanks
9471,COL,1,BZJ,wi tank ahn bikaaz wi yehr how unu chros eena krais jeezas ahn how unu lov aala gaad peepl dehn
9472,COL,1,BZJ,wen di chroo mesij mi fos kohn tu unu unu mi yehr bowt di hoap weh ih gi
9473,COL,1,BZJ,soh unu fayt ahn lov res pahn weh unu di hoap fa ahn aal weh yu hoap fa dehdeh sayf fi unu da hevn
9474,COL,1,BZJ,di gud nyooz bowt jeezas krais kip aan di bring blesinz ahn ih di spred aal oava di werl
9475,COL,1,BZJ,da di sayhn way ih spred monks unu fahn di day unu fos yehr bowt di grays a gaad ahn geh fi andastan di chroot bowt it
9476,COL,1,BZJ,unu mi laan bowt di grays a gaad fahn wi gud fren ipafras weh da wahn servant a gaad tu
9477,COL,1,BZJ,hihn werk tugeda wid wee ahn ih da wahn faytful werka
9478,COL,1,BZJ,hihn di help unu eena fi wee plays
9479,COL,1,BZJ,da hihn mi tel wi bowt di lov fi adaz weh di hoali spirit gi yu
9480,COL,1,BZJ,dat da wai wi neva stap pray fi unu fahn di fos day wi mi yehr bowt unu
9481,COL,1,BZJ,az a mata a fak wi aalwayz pray seh dat gaad wahn shoa yu evriting ih waahn yu du ahn dat yu wahn ga aal di wizdom ahn andastandin weh di spirit gi
9482,COL,1,BZJ,den yu wahn ku liv eena wahn way weh aana di laad ahn yu wahn ku du aala dehn ting weh wahn pleez ahn
9483,COL,1,BZJ,yu wahn waahn du dehn ting weh gud ahn kain tu ada peepl
9484,COL,1,BZJ,eena dis way yu wahn groa fi noa gaad beta ahn beta
9485,COL,1,BZJ,wi di pray dat gaad wid aala ih maiti powa wahn mek unu geh schrang soh dat unu wahn ku bayr evriting wid lata payshens den yu wahn ga wahn hapi haat
9486,COL,1,BZJ,unu fi tel wi faada gaad tanks bikaaz hihn mek wi fi bee peepl weh fit fi geh wi paat eena weh ih pramis fi gi fi hihn peepl eena ih kingdom a lait
9487,COL,1,BZJ,kaa gaad don pul wi fahn owta wi sinful way weh mi ga powa oava wi ahn weh mek wi liv eena daaknis
9488,COL,1,BZJ,ahn gaad don bring wi sayf fi liv eena ih son kingdom ih son weh ih lov
9489,COL,1,BZJ,da hihn set wi free ahn fagiv wi sin dehn
9490,COL,1,BZJ,wi kyaahn si gaad bot wi kud si jeezas weh da egzakli laik hihn
9491,COL,1,BZJ,eevn bifoa gaad mi mek eniting ataal krais mi deh
9492,COL,1,BZJ,ahn hihn beta ahn grayta dan evriting weh gaad mek
9493,COL,1,BZJ,da chroo hihn gaad mek evriting weh deh eena hevn ahn weh deh pahn ert hihn mek di ting dehn weh yu ku si ahn weh yu kyaahn si
9494,COL,1,BZJ,ih mek aal dehn king ahn roola dehn ahn dehn wan weh ga atariti ahn powa eena di spirichwal werl
9495,COL,1,BZJ,da gaad mek evriting ahn ih mek evriting fi aana krais
9496,COL,1,BZJ,gaad son mi deh bifoa evriting ahn da hihn hoal evriting tugeda
9497,COL,1,BZJ,krais da di hed a di badi weh da di cherch
9498,COL,1,BZJ,hihn mi deh bifoa eniting mi mek ahn ih dami di fos wan weh gaad rayz op bak fahn di ded soh dat ih wahn ga fos plays oava aal
9499,COL,1,BZJ,da gaad ihself disaid seh dat di hoal a hihn wahn liv eensaida ih son ahn gaad mi pleez wid dat
9500,COL,1,BZJ,ahn chroo ih son gaad bring bak aal weh eena dis werl ahn aal weh eena hevn bak tu ihself
9501,COL,1,BZJ,gaad mek pees wid aal chroo krais wen krais shed ih blod ahn ded pahn di kraas
9502,COL,1,BZJ,bifoa unu bileev eena krais unu yoostu bee faar fahn gaad
9503,COL,1,BZJ,unu yoostu bee ih enimi dehn bikaaz a di sinful ting dehn weh unu mi tink ahn du
9504,COL,1,BZJ,bot now krais don kom eena wahn hyooman badi ahn ih don ded pahn di kraas
9505,COL,1,BZJ,bikaaz a dat gaad bring unu bak tu ihself soh dat wen unu stan op fronta ahn unu wahn bee hoali
9506,COL,1,BZJ,unu noh wahn gilti a du notn rang ahn nobadi wahn kyaahn fain no faalt wid unu
9507,COL,1,BZJ,bot unu haftu kip aan di bileev ahn stay schrang eena unu fayt ahn yu noh fi mek nobadi mek yu geh shayki eena di hoap weh yu mi geh wen yu mi fos yehr di gud nyooz
9508,COL,1,BZJ,dis gud nyooz mi preech tu evribadi eena di werl ahn mee paal di werk fi preech da gud nyooz
9509,COL,1,BZJ,soh ah oanli glad wen ah ku sofa fi unu eena mi badi bikaaz den ah di finish aaf weh lef a di sofarin weh krais mi haftu gaahn chroo fi di cherch weh da ih badi
9510,COL,1,BZJ,gaad pik mee fi serv di cherch ahn soh ih sen mi fi goh preech fi hihn hoal mesij tu unu
9511,COL,1,BZJ,dis mesij mi kip seekrit fi yaaz pahn tap a yaaz ahn fi jenarayshanz fahn way bak bot now gaad shoa it tu ih peepl
9512,COL,1,BZJ,gaad du dis bikaaz ih mi waahn unu peepl weh da noh joo fi andastan dis wandaful ahn grayt ahn rich seekrit
9513,COL,1,BZJ,ahn dis seekrit da dat krais liv eena yu
9514,COL,1,BZJ,dat giv yu di hoap ahn kanfidens dat yu wahn shayr eena gaad gloari soh wi preech bowt krais tu evribadi
9515,COL,1,BZJ,wi yooz aala di wizdom weh gaad gi wi fi waan ahn teech dehn soh dat wi ku bring evribadi fronta gaad az falowaz a krais weh don groa op eena how dehn tink kaa dehn da wan wid krais
9516,COL,1,BZJ,dat da wai ah werk soh haad an ah haftu pen pahn di maiti powa a krais weh di werk eena mee
9517,COL,2,BZJ,mek ah tel unu how haad ah haftu werk fi yoo ahn di peepl weh deh da layodiseeya ahn fi aala dehn ada wan dehn weh neva meet mi yet fays tu fays
9518,COL,2,BZJ,ah di du dis fi inkorij dehn soh dat dehn wahn werk tugeda wid lov
9519,COL,2,BZJ,den dehn wahn geh bles wid ful andastandin fi noa gaad seekrit plan ahn dat da bowt krais ihself
9520,COL,2,BZJ,krais ga aal di chreja a di wizdom ahn nalij a gaad haid weh eena hihn
9521,COL,2,BZJ,soh ah di tel yu dis soh dat nobadi kyaahn fool yu wid no fansi taak ahn aagyument eevn wen ih oanli song gud
9522,COL,2,BZJ,bikaaz eevn doa ah noh deh wid unu rait now mi spirit dehdeh wid unu an ah glad fi noa seh dat unu di liv di way unu shuda liv ahn dat unu fayt eena jeezas stil schrang
9523,COL,2,BZJ,soh now jos laik how unu mi aksep krais jeezas az unu laad wel da sayhn way unu fi kip aan di liv laik peepl weh da wan wid hihn
9524,COL,2,BZJ,soh den yu fi mek yu root dehn goh deep dong eena krais soh hihn fi bee di fongdayshan fi yu laif
9525,COL,2,BZJ,den yu wahn groa schranga eena yu fayt ahn schranga eena di chroot weh dehn mi teech yu
9526,COL,2,BZJ,den yu laif wahn ful op a tanks fi aal weh ih du fi yu
9527,COL,2,BZJ,noh mek nobadi fool yu wid dehn aagyument weh noh mek no sens
9528,COL,2,BZJ,dehn mait song waiz bot dehn da faals teechin weh han dong fahn hyooman been ahn fahn di spirit dehn weh rool dis werl
9529,COL,2,BZJ,dehn noh kohn fahn krais
9530,COL,2,BZJ,kaa eena krais kays aala gaad naycha liv eena ih hyooman badi
9531,COL,2,BZJ,ahn gaad gi unu di chroo laif wen unu kohn fi bee wan wid krais
9532,COL,2,BZJ,hihn da laad oava evri roola ahn atariti eena di yoonivers
9533,COL,2,BZJ,wen unu kohn fi bee wan wid krais unu don geh serkomsaiz tu
9534,COL,2,BZJ,ahn dat da neva mi di serkomsizhan weh peepl du
9535,COL,2,BZJ,unu geh serkomsaiz wid di serkomsizhan weh krais du
9536,COL,2,BZJ,soh dat da weh geh rid a unu oal wikid self soh ih noh ga no powa oava unu nohmoh
9537,COL,2,BZJ,kaa wen dehn mi baptaiz yu dehn beri yu wid krais ahn yu geh rayz bak op wid hihn tu wahn nyoo laif chroo yu fayt eena di powa a gaad weh rayz op krais fahn di ded
9538,COL,2,BZJ,unu yoostu bee ded bikaaz unu di sin ahn unu stil mi deh anda di powa a unu sinful self
9539,COL,2,BZJ,bot now gaad gi unu chroo laif wid krais ih don fagiv aala wi sin
9540,COL,2,BZJ,gaad don waip owt aala di chaaj dehn weh mi deh gens wi fi sayka gaahn gens moaziz laa
9541,COL,2,BZJ,ih tek dehn ahn dischrai dehn wen ih nayl dehn tu di kraas
9542,COL,2,BZJ,da dehsoh gaad tek weh di powa a di eevl roolaz ahn atariti dehn eena di spirichwal werl
9543,COL,2,BZJ,ahn ih mek wahn oapm shoa a dehn wen ih leed dehn prizna eena ih vikchri parayd
9544,COL,2,BZJ,soh den yu noh fi mek nobadi joj yu bowt weh yu shuda eet er jrink
9545,COL,2,BZJ,dehn noh fi tel unu weh unu shuda du pahn dehn speshal wership day evri yaa er di taim evri mont wen peepl fi kip op di nyoo moon er fi kip di sabat
9546,COL,2,BZJ,dehn ting deh da noh notn bot wahn shado a di ting dehn weh fi kohn bot di reel ting da krais
9547,COL,2,BZJ,wen peepl kohn tu yu di seh dat dehn beta dan yoo bikaaz dehn ku si vizhan ahn dehn wership aynjel noh mek dehn fool yu
9548,COL,2,BZJ,dehn oanli goh aan laik dehn hombl bot dat da noh soh
9549,COL,2,BZJ,dehndeh peepl ful op a dehn oan selfish hyooman wayz
9550,COL,2,BZJ,peepl laik dehndeh noh di hoal aan tu krais weh da di hed a di hoal badi
9551,COL,2,BZJ,da krais gi di badi di schrent weh ih need ahn ih yooz di jaint ahn di mosl dehn fi hoal it tugeda az gaad powa mek ih groa
9552,COL,2,BZJ,wen krais ded unu ded tu ahn soh di spirit dehn weh di rool dis werl dehn noh rool yu nohmoh
9553,COL,2,BZJ,soh den wai unu di liv laik unu stil bilangz tu dis werl
9554,COL,2,BZJ,wai unu di fala di rool dehn a dis werl
9555,COL,2,BZJ,di rool dehn seh noh ga notn fi du wid dat yu noh fi tays dis yu noh fi toch dat aal dehn ting deh weh dehn seh noh fi eet er jrink dehn wahn gaan az soon az peepl eet dehn ahn jrink dehn
9556,COL,2,BZJ,da oanli peepl mek dehn rool deh ahn teech dehn tu ada peepl
9557,COL,2,BZJ,dehndeh roolz deh wuda waahn luk laik dehn mek sens wid dehn foas wership a aynjel di way how dehn priten fi bee hombl ahn how dehn ponish dehn badi fi kip it anda kanchroal
9558,COL,2,BZJ,bot da noh soh bikaaz dehndeh tingz kyaahn help wi fi kanchroal di ting dehn weh wi sinful badi di krai owt fi du
9559,COL,3,BZJ,wen gaad mi rayz op krais yu mi rayz op wid hihn tu soh bikaaz a dat yu fi set yu haat pahn di ting dehn weh deh eena hevn wehpaat krais sidong pahn di rait han said a gaad
9560,COL,3,BZJ,yu fi kip yu main set pahn di ting dehn weh deh op eena hevn noh pahn di ting dehn pahn dis ert bikaaz yu don ded ahn yu laif deh haid weh wid krais eena gaad
9561,COL,3,BZJ,krais da wi chroo laif ahn soh wen hihn kohn bak yoo tu wahn dehdeh wid ahn ahn shayr eena fi hihn gloari
9562,COL,3,BZJ,yu fi get rid a dehn sinful tingz weh di chrai kanchroal yu
9563,COL,3,BZJ,kil di feelinz weh ga fi du wid eni kaina sin weh ga fi du wid seks
9564,COL,3,BZJ,yu noh fi liv dehn kaina loos laif weh ful a los ahn eevl weh deh eena yu main
9565,COL,3,BZJ,yu noh fi bee greedi bikaaz dat meen seh dat yu wership tingz moa dahn gaad
9566,COL,3,BZJ,kaa peepl weh du aala dehn kaina sinful ting gaad wahn beks bad wid dehn
9567,COL,3,BZJ,wan taim unu unuself yoostu liv laik dat
9568,COL,3,BZJ,bot now unu mos stap du dehn tingz deh
9569,COL,3,BZJ,unu mos stap geh beks eezi
9570,COL,3,BZJ,unu mos stap hayt peepl an stap du eevl
9571,COL,3,BZJ,unu mos stap insolt ahn slanda peepl ahn stap kos bad wod
9572,COL,3,BZJ,yu mos stap lai tu wan anada bikaaz yu don giv op da way a laif deh wid dehndeh bad habit
9573,COL,3,BZJ,insteda dat yu fi put aan di nyoo self
9574,COL,3,BZJ,dis da di nyoo self weh di laan moa ahn moa bowt gaad weh mek yu ahn soh mek yu kohn fi bee moa ahn moa laik hihn
9575,COL,3,BZJ,ih noh mata if yu da joo er noh wahn joo er if yu serkomsaiz er yu noh serkomsaiz
9576,COL,3,BZJ,ih noh mata if yu da wahn farina er yu noh sivilaiz wahn slayv er wahn persn weh free
9577,COL,3,BZJ,aal weh mata da krais ahn dat ih liv eena aala wi
9578,COL,3,BZJ,gaad pik unu fi bee fi hihn oan speshal peepl dehn weh hoali ahn weh hihn lov soh mek unu haat goh owt tu wan anada unu fi kain ahn hombl unu fi chreet wan anada gud ahn ga payshens wid wan anada
9579,COL,3,BZJ,aalwayz bayr wid wan anada ahn if enibadi du unu eniting fagiv dehn jos laik how di laad mi fagiv unu rait soh unu mos fagiv wan anada
9580,COL,3,BZJ,bot moa dahn eniting els unu fi ga lov kaa dat da weh tai aala dehn ting tugeda soh dat evriting ku goh smood smood
9581,COL,3,BZJ,eech wan a unu da paat a wan badi soh unu fi liv eena pees wid wan anada
9582,COL,3,BZJ,soh den mek da sayhn pees weh jeezas krais gi unu kanchroal how unu tink
9583,COL,3,BZJ,ahn unu fi aalwayz tank gaad
9584,COL,3,BZJ,mek di mesij bowt jeezas krais aalwayz liv richwan eena unu haat teech wan anada advaiz wan anada ahn du it eena wahn waiz way
9585,COL,3,BZJ,sing saamz ahn sing di him dehn ahn sing prayz sang tu gaad ahn aalwayz tel ahn tanks eena unu haat
9586,COL,3,BZJ,ahn evriting weh unu du er seh unu fi du it eena di naym a di laad jeezas ahn unu mos gi tanks tu gaad di faada chroo jeezas
9587,COL,3,BZJ,unu uman weh marid unu mos put unu hozban fos
9588,COL,3,BZJ,dis da unu jooti bikaaz dehn da wan wid di laad
9589,COL,3,BZJ,unu hozban unu fi lov unu waif ahn noh abyooz dehn
9590,COL,3,BZJ,unu pikni unu fi obay unu ma ahn pa aal di taim bikaaz dis da weh mek di laad pleez wid yu
9591,COL,3,BZJ,unu weh da pa unu noh fi du unu pikni notn fi mek dehn geh beks wid unu dat wahn oanli diskorij dehn
9592,COL,3,BZJ,unu weh da slayv unu fi obay unu maasta dehn weh deh pahn dis ert noh oanli wen dehn di wach unu bikaaz unu waahn dehn feel gud bowt yu bot du it wid yu hoal haat fi aana di laad
9593,COL,3,BZJ,eniting weh yu du yu fi werk haad ahn du it wid wahn wilin haat laik yu di du it fi di laad ahn noh fi peepl
9594,COL,3,BZJ,memba seh dat da di laad krais yu reeli di serv ahn da hihn wahn riwaad yu
9595,COL,3,BZJ,bot if yu du weh rang yu wahn geh pay fi di rang weh yu du
9596,COL,3,BZJ,gaad noh ga no fayvrit
9597,COL,4,BZJ,unu maasta yu fi du weh rait ahn gud fi yu slayv dehn bikaaz yu hafu memba dat yoo rispansabl tu wahn maasta eena hevn tu
9598,COL,4,BZJ,unu fi kip aan di pray aal di taim
9599,COL,4,BZJ,wen yu pray noatis gud weh yu di seh tu gaad ahn tel ahn tanks
9600,COL,4,BZJ,ahn wen unu di pray pray fi wee tu soh dat gaad wahn gi wi di chaans fi tel peepl di mesij bowt krais weh di peepl dehn neva yehr yet
9601,COL,4,BZJ,ah deh eena prizn now eena chaynz bikaaz ah tel peepl dis mesij
9602,COL,4,BZJ,pray fi mi soh dat ah ku tel dis mesij jos laik ah shuda du it ahn mek it playn soh dat peepl wahn andastan
9603,COL,4,BZJ,wen unu deh wid peepl weh noh chros eena krais du evriting wid wizdom
9604,COL,4,BZJ,tek advantij a evri chaans weh unu geh fi tel dehn di gud nyooz
9605,COL,4,BZJ,wen unu di taak wid dehn taak tu dehn eena wahn nais ahn inchrestin way weh wahn mek dehn waahn yehr moa
9606,COL,4,BZJ,ahn yu wahn kohn fi noa how fi gi di rait ansa tu evribadi
9607,COL,4,BZJ,tichikos wi dyaa brada weh da wahn faytful servant wahn tel aala unu weh di hapm tu mi
9608,COL,4,BZJ,hihn da wahn dyaa brada weh wi chros ahn ih di serv di laad lang wid wi
9609,COL,4,BZJ,dat da wai ah di sen ahn tu unu soh dat ih ku chyaa unu op ahn bring unu op tu dayt bowt weh di hapm tu wi
9610,COL,4,BZJ,ah di sen onesimos lang wid tichikos
9611,COL,4,BZJ,hihn da mi gud fren weh oanli faytful tu mi
9612,COL,4,BZJ,hihn bilangz tu fi unu groop
9613,COL,4,BZJ,bitween di too a dehn dehn wahn tel yu evriting weh di hapm ya
9614,COL,4,BZJ,aristaakos deh eena jayl ya wid mi tu
9615,COL,4,BZJ,hihn sen heloa fi unu ahn maak tu weh da baanabas kozn
9616,COL,4,BZJ,ah mi don tel unu aredi fi welkom maak if hihn kohn vizit unu tu
9617,COL,4,BZJ,jeezas weh dehn kaal jostos sen heloa tu
9618,COL,4,BZJ,dehnya chree da di oanli bileeva dehn weh da joo weh di werk fi gaad kingdom lang wid mi
9619,COL,4,BZJ,dehn da wahn big help tu mi
9620,COL,4,BZJ,ipafras weh bilangz tu unu groop tu ahn weh di serv krais jeezas di sen seh heloa
9621,COL,4,BZJ,aal di taim ih di pray fi unu wid aala ih haat
9622,COL,4,BZJ,ih di pray dat unu wahn neva stap di chros eena gaad ahn dat unu wahn stan schrang far ahn eena evriting ahn dat unu wahn noa aal weh ih waahn unu du ahn unu wahn du it
9623,COL,4,BZJ,mee paal ku put mi hed pahn di blak far ahn dat ih werk haad fi unu ahn fi di peepl eena layodiseeya ahn yerapolis
9624,COL,4,BZJ,wi dyaa fren look di dakta sen heloa ahn deemas tu
9625,COL,4,BZJ,seh heloa fi mi tu di bileeva dehn da layodiseeya ahn espeshali tu nimfa ahn aal dehn wan weh meet eena fi shee hows
9626,COL,4,BZJ,afta yu don reed dis leta yu fi mek shoar dat di cherch eena layodiseeya reed it tu
9627,COL,4,BZJ,ahn yu fi reed di leta weh ah don rait ahn sen tu dehn
9628,COL,4,BZJ,tel arkipos seh yu fi mek shoar dat yu du aal di werk weh di laad gi yu fi du
9629,COL,4,BZJ,wid mi oan han ah di rait dis paat da mee paal di tel unu heloa
9630,COL,4,BZJ,unu noh faget dat ah deh ya eena prizn eena chaynz
9631,COL,4,BZJ,ah di pray seh dat di grays a gaad wahn deh wid aala unu
9632,1TH,1,BZJ,dis leta da fahn mee paal lang wid sailas ahn timoti
9633,1TH,1,BZJ,wi di sen it tu di bileeva dehn weh deh da di cherch eena tesalonaika dehn wan weh bilangz tu gaad wi faada ahn di laad jeezas krais
9634,1TH,1,BZJ,wi pray seh dat gaad gi unu grays ahn pees eena unu haat
9635,1TH,1,BZJ,aal di taim wen wi di pray tu gaad wi pray fi unu ahn tel ahn tanks fi aala unu
9636,1TH,1,BZJ,wi noh faget fi seh tanks tu wi faada gaad fi di way how unu di liv
9637,1TH,1,BZJ,ih shoa seh dat unu bileev eena jeezas ahn how unu di werk haad far ahn bikaaz unu lov ahn
9638,1TH,1,BZJ,wi tank gaad tu bikaaz unu kip aan di stan schrang sayka di hoap weh unu ga eena wi laad jeezas krais
9639,1TH,1,BZJ,mi bradaz ahn sistaz wi noa seh dat gaad lov unu ahn wi noa seh dat hihn mi pik unu fi bee fi hihn oan peepl
9640,1TH,1,BZJ,soh wen wi mi bring di gud nyooz bowt jeezas krais tu unu da neva wid jos soasoh werdz bot da mi wid powa bikaaz di hoali spirit mek unu andastan dat weh wi seh da chroo
9641,1TH,1,BZJ,unu noa di laif weh wi mi liv wen wi mi deh monks unu da mi fi unu oan gud
9642,1TH,1,BZJ,soh wen unu mi aksep di mesij unu midi fala fi wee egzampl ahn di laad egzampl tu
9643,1TH,1,BZJ,unu mi did sofa bad bot pahn di ada han di hoali spirit mek unu feel glad
9644,1TH,1,BZJ,ahn soh unu dami wahn egzampl fi aal di bileeva dehn da masidoanya ahn akaiya
9645,1TH,1,BZJ,unu neva oanli spred di mesij bowt di laad oava di hoal a masidoanya ahn akaiya bot evriway unu goh peepl mi yehr bowt unu fayt
9646,1TH,1,BZJ,soh now wee noh haftu seh notn moa bowt it
9647,1TH,1,BZJ,evribadi di taak bowt how unu mi welkom wi wen wi mi kohn vizit unu ahn how unu mi stap wership di aidal dehn ahn how unu ton ahn wership di chroo gaad weh alaiv
9648,1TH,1,BZJ,dehn tel wi tu seh dat unu di wayt pahn gaad son jeezas fi kohn fahn hevn
9649,1TH,1,BZJ,gaad mi rayz hihn op bak fahn di ded ahn jeezas wahn sayv wi fahn di raat a gaad weh wahn kohn pahn jojment day
9650,1TH,2,BZJ,mi bradaz ahn sistaz unu noa seh dat di taim weh wi mi spen wid unu da neva wahn ways a taim
9651,1TH,2,BZJ,unu noa seh how dehn mi chreet wi bad ahn insolt wi op da filipai jos bifoa wi mi kohn tu unu
9652,1TH,2,BZJ,bot wee neva mek dat stap wi eevn doa lata peepl mi deh gens wi gaad gi wi di korij ahn soh wi neva frayd ataal fi tel fi hihn gud nyooz tu unu da tesalonaika
9653,1TH,2,BZJ,soh unu ku si seh dat wee neva midi chrai fool unu er chrik unu ner leed unu aschray wen wee mi kohn preech tu unu
9654,1TH,2,BZJ,insteda dat weh wee midi seh da weh gaad mi waahn wee seh
9655,1TH,2,BZJ,az faar az gaad mi kansaan hihn mi si seh dat hihn kuda mi chros wi wid fi hihn gud nyooz
9656,1TH,2,BZJ,wee noh chrai pleez nobadi oanli gaad bikaaz da hihn da di wan weh noa ahn tes wi haat
9657,1TH,2,BZJ,unu wel noa seh dat wee neva kohn tu unu wid no sweet taak ahn gaad ihself noa tu dat wee neva put aan no shoa laik if wee dami unu fren soh dat wee kuda mi geh moni fahn unu
9658,1TH,2,BZJ,wee neva midi luk fi no prayz fahn yoo ner fahn nobadi
9659,1TH,2,BZJ,wee kuda mi dimanz help fahn unu sins wee da apasl
9660,1TH,2,BZJ,bot no wee mi chreet unu saafwan laik wen wahn ma di tek kayr a ih baybi
9661,1TH,2,BZJ,da bikaaz a fi wee lov fi unu wai wee mi redi fi shayr noh oanli di gud nyooz fahn gaad bot wi oan laif
9662,1TH,2,BZJ,mi bradaz ahn sistaz ah noh tink unu ku faget how haad wi werk monks unu
9663,1TH,2,BZJ,wi werk nait ahn day fi tek kayr a wiself bikaaz wi neva waahn nobadi seh dat wee dami wahn berdn tu dehn wailz wi midi preech di gud nyooz bowt jeezas krais
9664,1TH,2,BZJ,gaad da wi witnis ahn unu tu dat wi mi liv hoali ahn raichos ahn nobadi kudn fain no faalt wid wi wailz wi mi deh monks unu weh bileev eena krais
9665,1TH,2,BZJ,unu wel noa seh dat wi mi chreet evri wan a unu laik how wahn pa wuda chreet ih oan son
9666,1TH,2,BZJ,wi inkorij unu ahn wi komfert unu ahn wi bayg unu fi kip aan di waak eena di way weh fit fi gaad peepl fi waak
9667,1TH,2,BZJ,kaa gaad kaal unu fi bee paat a fi hihn kingdom
9668,1TH,2,BZJ,ih kaal unu fi bee paat a di gloari weh ih ga
9669,1TH,2,BZJ,ahn noh oanli dat bot wi aalwayz tank gaad dat unu mi bileev di mesij weh wi mi preech
9670,1TH,2,BZJ,da mesij kohn fahn gaad ahn da neva notn weh wee mi mek op owta wi hed
9671,1TH,2,BZJ,unu mi tek it seh dat da gaad mesij ahn now hihn di werk eena unu laif
9672,1TH,2,BZJ,soh wi bradaz ahn sistaz di sayhn ting dehn weh mi hapm tu gaad cherch dehn da judeeya hapm tu unu tu weh da wan wid krais jeezas
9673,1TH,2,BZJ,unu sofa di sayhn kaina persikyooshan fahn unu oan peepl weh dehn mi sofa fahn di jooz dehn
9674,1TH,2,BZJ,dehn mi kil di prafit dehn ahn dehn mi kil di laad jeezas ahn dehn mek wi sofa reel bad
9675,1TH,2,BZJ,gaad neva laik weh dehn du ahn in fak nobadi els neva laik weh dehn du
9676,1TH,2,BZJ,dehn mi eevn chrai stap wi fahn preech di mesij weh mi wahn gi dehn wan weh da noh joo salvayshan
9677,1TH,2,BZJ,bikaaz a dat dehn gaahn tu faar ahn dehn stay di pail op sin pahn tap a sin ahn soh now gaad mi oanli beks wid dehn ahn ih raat wahn kohn dong pahn dehn
9678,1TH,2,BZJ,wel mi bradaz ahn sistaz wi kudn kohn si unu fi wahn lee wail bot wi neva stap tink bowt unu
9679,1TH,2,BZJ,wi mi reeli waahn kohn si unu bad ahn wi midi chrai wi veri bes fi kohn luk fi unu
9680,1TH,2,BZJ,bot saytan chrai haad fi stap wi
9681,1TH,2,BZJ,mee paal mi chrai oava ahn oava fi kohn
9682,1TH,2,BZJ,aftaraal wen di laad jeezas kohn da hoo wahn mek wi feel gud bot unu
9683,1TH,2,BZJ,unu da wai wee ku boas
9684,1TH,2,BZJ,unu da fi wee hoap unu gi wee jai ahn unu wahn bee laik wahn krong a gloari fi wee wen wi stan tugeda fronta wi laad jeezas wen ih kohn bak
9685,1TH,2,BZJ,fi chroo unu da fi wee praid ahn jai
9686,1TH,3,BZJ,soh wen wi kudn stan it no langa wi disaid seh dat wee wan wahn stay bak eena atenz ahn sen wi brada timoti fi goh si unu
9687,1TH,3,BZJ,hihn werk tugeda wid wee di du gaad werk di tel peepl di gud nyooz bowt krais
9688,1TH,3,BZJ,wi sen hihn fi schrentn ahn inkorij unu ahn help unu fi chros krais moa ahn moa soh dat non a unu noh wahn ton bak sayka aal di chroblz ahn chraiyalz dehn weh unu di goh chroo
9689,1TH,3,BZJ,unu noa seh dat chroblz da paat a gaad plan fi wi
9690,1TH,3,BZJ,fahn lang taim wen wi mi deh wid unu wi mi waan unu seh dat dehn mi wahn persikyoot wi ahn dat da jos weh hapm az unu wel noa
9691,1TH,3,BZJ,dat da wai wen ah kudn tek it nohmoh ah mi sen timoti fi fain owt if unu stil ga fayt eena gaad
9692,1TH,3,BZJ,ah midi hoap seh saytan di wan weh laik temp peepl neva kohn temp unu tu ahn soh mek aal di werk weh wi mi put eena unu gaahn tu notn
9693,1TH,3,BZJ,wel timoti jos kohn bak fahn ih vizit tu unu ahn ih mi ga gud nyooz fi gi wi dat unu fayt ahn lov az schrang az eva
9694,1TH,3,BZJ,ih tel wi seh dat unu ga gud memriz bowt wi ahn dat unu waahn si wi bad jos laik how wee waahn si unu bad tu
9695,1TH,3,BZJ,soh mi bradaz ahn sistaz dat mi inkorij wi haat wen wi yehr bowt unu fayt bikaaz unu noa seh dat wee mi sofa ahn gaahn chroo lata chroblz
9696,1TH,3,BZJ,sayka weh unu noh mek notn stap unu fahn waak schrang eena di way a di laad dat mek wee feel laik fi wee laif wot sohnting fi chroo
9697,1TH,3,BZJ,soh now wee ku tel gaad tanks fi unu
9698,1TH,3,BZJ,bikaaz a unu wi ful op a jai wen wi kohn fronta fi wee gaad
9699,1TH,3,BZJ,day ahn nait wi pray wid aala wi haat dat wi wahn si unu fays tu fays agen soh dat wi ku help unu wid eniting weh unu need fi mek unu fayt schranga
9700,1TH,3,BZJ,wi pray seh dat gaad wi faada ahn di laad jeezas wahn oapm di way fi mek wi vizit unu
9701,1TH,3,BZJ,ah di aks di laad fi mek unu lov fi wan anada ahn fi evribadi groa moa ahn moa ahn soh geh az big az fi wee lov fi unu
9702,1TH,3,BZJ,soh wen unu du dat krais wahn mek unu haat schrang ahn nobadi wahn kyaahn fain no faalt wid unu soh unu wahn bee kleen ahn hoali fronta fi wee gaad ahn faada pahn da day wen di laad jeezas kohn bak wid aala gaad peepl
9703,1TH,4,BZJ,mi bradaz ahn sistaz mek ah shayr dis laas werd wid unu
9704,1TH,4,BZJ,ah di bayg unu eena di naym a di laad jeezas fi liv eena wahn way weh wahn pleez gaad
9705,1TH,4,BZJ,liv jos laik how wi mi teech unu
9706,1TH,4,BZJ,az a mata a fak dat da weh unu di du aredi
9707,1TH,4,BZJ,bot wi di inkorij unu fi du dat eevn moa ahn moa
9708,1TH,4,BZJ,unu noa dehn ting weh wi mi tel unu fi du bai di atariti a wi laad jeezas
9709,1TH,4,BZJ,gaad waahn unu bee hoali soh unu fi kip weh fahn aal sin weh ga fi du wid seks
9710,1TH,4,BZJ,evri wan a unu man fi laan how fi liv wid unu waif eena wahn way weh hoali ahn rait
9711,1TH,4,BZJ,yu noh fi bee wahn slayv tu yu los ahn soh liv laik peepl weh noh noa gaad
9712,1TH,4,BZJ,lang dis lain non a unu fi tek advantij a eni bileeva er rang ahn wen ih kohn tu dehnya mataz
9713,1TH,4,BZJ,wi tel unu dis aredi ahn wi di waan unu agen dat di laad wahn ponish enibadi weh du dat
9714,1TH,4,BZJ,gaad neva kaal wi fi liv wahn doti laif
9715,1TH,4,BZJ,gaad kaal wi fi liv eena wahn hoali way
9716,1TH,4,BZJ,soh if yoo noh waahn obay dehnya rool da noh wee yu di goh gens bot da gaad yu di ton yu bak pan
9717,1TH,4,BZJ,da gaad weh gi yu fi hihn hoali spirit
9718,1TH,4,BZJ,ah noh haftu rait tu unu bowt how unu shuda lov wan anada bikaaz gaad mi don teech unu fi lov wan anada
9719,1TH,4,BZJ,az a mata a fak ah noa seh dat unu lov di bileeva dehn eena masidoanya bot ah di bayg unu fi lov dehn eevn moa ahn moa
9720,1TH,4,BZJ,unu fi mek op unu main fi chrai fi liv peesabl ahn main unu oan bizniz ahn unu fi werk wid unu oan han jos laik weh wi mi don tel unu wen wi mi deh wid unu
9721,1TH,4,BZJ,if unu du dat unu wahn mek di peepl weh da noh bileeva luk op tu unu
9722,1TH,4,BZJ,ahn unu noh wahn haftu pen pahn nobadi
9723,1TH,4,BZJ,wi bradaz ahn sistaz wi waahn unu fi noa di chroot bowt di bileeva dehn weh don ded soh dat unu noh wahn sad laik how dehn ada peepl sad bikaaz dehn noh ga no hoap eena gaad
9724,1TH,4,BZJ,wee bileev seh dat jeezas mi ded ahn dat ih rayz op bak fahn di ded
9725,1TH,4,BZJ,ahn wee bileev sayhn way dat gaad wahn sen bak wid jeezas aala dehn wan weh mi ded ahn weh mi put dehn fayt eena jeezas
9726,1TH,4,BZJ,wen di laad jeezas kohn bak wee weh noh ded yet noh wahn goh hed a dehn wan weh don ded
9727,1TH,4,BZJ,wi tel yu dis kaa dat da weh di laad jeezas don seh
9728,1TH,4,BZJ,bikaaz wen di laad kohn bak peepl wahn yehr wahn haad vais gi di koman
9729,1TH,4,BZJ,dehn wahn yehr di vais a di hed aynjel ahn gaad chrompit wahn bloa
9730,1TH,4,BZJ,ahn di laad ihself wahn kohn dong fahn hevn
9731,1TH,4,BZJ,den dehn peepl weh mi ded weh don bileev eena jeezas krais dehn wahn rayz op fos
9732,1TH,4,BZJ,afta dat wee weh noh ded yet ahn weh mi lef ya wahn goh op eena di klowd dehn lang wid dehn wan weh don ded
9733,1TH,4,BZJ,ahn aala wi wahn goh op tugeda fi meet di laad eena di skai
9734,1TH,4,BZJ,ahn soh wi wahn bee wid di laad fareva
9735,1TH,4,BZJ,soh den inkorij wan anada wid dehn werdz ya
9736,1TH,5,BZJ,ah noh haftu rait ahn tel unu bowt how ahn wen aala dehnya ting wahn tek plays bikaaz unu wel noa seh dat di laad wahn kohn bak wen wi lees ekspek
9737,1TH,5,BZJ,ih wahn kohn jos laik wahn teef weh kohn da nait fi brok eena yu plays
9738,1TH,5,BZJ,wailz peepl di seh evriting wahn fain ahn peesful
9739,1TH,5,BZJ,notn noh deh fi frayd bowt jos den wen dehn noh di ekspek it bad bad chrobl wahn kohn pahn dehn
9740,1TH,5,BZJ,evribadi wahn sofa ahn nobadi noh wahn get weh
9741,1TH,5,BZJ,ih wahn bee laik wen bad payn kohn sodnwan pahn wahn uman wen ih fi baan ih baybi
9742,1TH,5,BZJ,bot mi bradaz ahn sistaz unu noh eena di daak
9743,1TH,5,BZJ,soh den da day a di laad noh shuda kohn pahn yu laik wahn teef
9744,1TH,5,BZJ,aala unu da peepl weh bilangz tu di lait ahn tu di day
9745,1TH,5,BZJ,wee noh bilangz tu di nait
9746,1TH,5,BZJ,wee da noh laik dehn wan weh di liv eena di daak
9747,1TH,5,BZJ,soh den wi noh fi di sleep di liv wahn laif a sin laik di ada res weh di sleep
9748,1TH,5,BZJ,mek wi stay op wid wi aiy waid oapm ahn tink schrayt
9749,1TH,5,BZJ,bikaaz da eena di nait da wen peepl sleep ahn da eena di nait da wen peepl geh jronk
9750,1TH,5,BZJ,bot wee bilangz tu di day ahn soh wi fi tink seeryos bowt how wi fi liv
9751,1TH,5,BZJ,wi mos put aan fayt ahn lov sayhn way how di soalja dehn put aan dehn aiyan ves fi protek dehn ches
9752,1TH,5,BZJ,wi fi put aan di salvayshan weh gaad gi wi sayhn way how di soalja dehn put aan dehn helmit
9753,1TH,5,BZJ,gaad neva pik wee fi mek wi sofa anda ih jojment
9754,1TH,5,BZJ,ih pik wee fi gi wi salvayshan chroo wi laad jeezas krais
9755,1TH,5,BZJ,krais mi ded fi wee soh dat wee kuda liv wid hihn noh mata weda wi alaiv er ded wen hihn kohn
9756,1TH,5,BZJ,soh bikaaz a dat unu fi kip aan di inkorij wan anada ahn help wan anada fi bee schranga eena di laad jos laik weh unu midi du
9757,1TH,5,BZJ,wi bradaz ahn sistaz wi di bayg unu fi aana unu leeda dehn weh di werk haad deh monks unu
9758,1TH,5,BZJ,dehn da di wan dehn weh gaad pik fi waan unu ahn fi teech unu how unu shuda liv
9759,1TH,5,BZJ,chreet dehn wid lata rispek ahn lov bikaaz a di werk weh dehn du
9760,1TH,5,BZJ,ahn memba fi liv eena pees wid wan anada
9761,1TH,5,BZJ,mi bradaz ahn sistaz ah di bayg unu fi waan dehn wan weh layzi
9762,1TH,5,BZJ,inkorij dehn wan weh kaina frayd
9763,1TH,5,BZJ,help dehn wan weh week ahn unu fi ga payshens wid evribadi
9764,1TH,5,BZJ,mek shoar dat nobadi noh pay bak eevl wid eevl
9765,1TH,5,BZJ,yu fi chrai aal di taim fi du gud tu wan anada ahn tu evribadi
9766,1TH,5,BZJ,rijais aal di taim
9767,1TH,5,BZJ,neva stap pray
9768,1TH,5,BZJ,noh kay weh hapm yu fi aalwayz tel gaad tanks bikaaz unu da wan wid krais jeezas
9769,1TH,5,BZJ,dis da weh gaad waahn yu fi du
9770,1TH,5,BZJ,yu noh fi put owt di faiya a di hoali spirit
9771,1TH,5,BZJ,yu noh fi di skin op yu mowt wen sohnbadi di prafesai
9772,1TH,5,BZJ,insted yu fi tes tingz ahn den kip weh gud
9773,1TH,5,BZJ,noh ga notn fi du wid eniting weh eevl
9774,1TH,5,BZJ,wi di pray dat di gaad weh gi wi pees wahn mek unu bee laik ihself hoali ahn gud eena evri way
9775,1TH,5,BZJ,ahn wi pray dat ih wahn kip unu spirit soal ahn badi kleen fahn sin soh dat wen wi laad jeezas krais kohn bak ih noh wahn fain no faalt eena unu
9776,1TH,5,BZJ,gaad weh kaal unu fi bee ih oan wahn du dat fi unu bikaaz ih wahn du aal weh ih pramis
9777,1TH,5,BZJ,wi bradaz ahn sistaz unu fi pray fi wi tu
9778,1TH,5,BZJ,greet aal di bileeva dehn wid wahn hoali kis
9779,1TH,5,BZJ,ah di bayg unu wid di atariti weh gaad gi mee dat unu reed dis leta tu aala di bileeva dehn
9780,1TH,5,BZJ,wi pray seh dat di grays a di laad jeezas krais wahn deh wid unu
9781,2TH,1,BZJ,dis leta da fahn mee paal lang wid sailas ahn timoti
9782,2TH,1,BZJ,wi di sen dis leta tu di bileeva dehn weh deh da di cherch da tesalonaika dehn wan weh bilangz tu gaad wi faada ahn di laad jeezas krais
9783,2TH,1,BZJ,wi di pray seh dat gaad wi faada ahn di laad jeezas krais gi unu grays ahn pees eena unu haat
9784,2TH,1,BZJ,wi bradaz ahn sistaz wi mos tel gaad tanks aal di taim fi unu
9785,2TH,1,BZJ,dat da di rait ting fi wi du bikaaz unu fayt di groa moa ahn moa schranga ahn unu di lov wan anada moa ahn moa tu
9786,2TH,1,BZJ,kaaz a dat wi kud boas bowt unu tu di peepl a gaad weh deh eena di ada cherch dehn
9787,2TH,1,BZJ,wi boas bowt di way how unu noh giv op ahn bowt unu fayt eevn doa unu di goh chroo wahn lata chroblz ahn chraiyalz
9788,2TH,1,BZJ,aala dis shoa seh dat gaad joj fyaawan ahn bikaaz a dat hihn wahn mek yu fit fi bee wahn paat a fi hihn kingdom weh unu di sofa fa
9789,2TH,1,BZJ,soh bikaaz gaad fyaa hihn wahn ponish aala dehn wan weh di gi yu chrobl
9790,2TH,1,BZJ,ahn unu weh di sofa now gaad wahn tek weh unu sofarin ahn ih wahn tek weh fi wee sofarin tu
9791,2TH,1,BZJ,gaad wahn du dat wen di laad jeezas wahn kohn fahn hevn wid ih powaful aynjel dehn ahn wid faiya weh di blayz op
9792,2TH,1,BZJ,ih wahn bring jojment pahn enibadi weh noh noa gaad ahn weh noh obay di gud nyooz bowt wi laad jeezas
9793,2TH,1,BZJ,dehn wan deh wahn geh dischrai fareva ahn eva ahn di laad wahn shet dehn owt ahn dehn wahn neva si ih grayt powa agen
9794,2TH,1,BZJ,dis wahn hapm pahn da day wen di laad kohn bak fi mek aala ih peepl weh bileev eena ahn prayz ahn an aana ahn
9795,2TH,1,BZJ,yoo tu wahn deh monks dehn bikaaz yu bileev weh wi seh
9796,2TH,1,BZJ,dat da wai wi aalwayz pray fi unu
9797,2TH,1,BZJ,wi di pray tu gaad ahn aks ahn fi mek unu fit fi liv di laif weh ih kaal unu fi liv
9798,2TH,1,BZJ,wi pray dat bai ih powa ih wahn mek unu du aala di gud ting dehn unu waahn du ahn finish aal dehn ting weh unu mi du bikaaz unu bileev pan ahn
9799,2TH,1,BZJ,if unu du dat unu wahn mek peepl gi aana tu wi laad jeezas ahn wi laad jeezas wahn mek peepl aana unu bikaaz a di grays a wi gaad ahn di laad jeezas krais
9800,2TH,2,BZJ,now den wi wahn taak tu unu bowt wen wi laad jeezas krais wahn kohn bak ahn gyada wi aal tugeda fi bee wid ahn
9801,2TH,2,BZJ,wi bradaz ahn sistaz wi di bayg unu fi noh mek nobadi kanfyooz unu eena no way needa mek dehn mek unu geh fraitn bikaaz dehn di tel unu seh di day a di laad don kohn
9802,2TH,2,BZJ,wen sohnbadi di tel unu seh ih don si di laad kohn er wen sohnbadi seh ih don yehr seh ih don kohn er dat ih yehr seh wi don rait bowt it eena wahn leta unu mosn bileev dehn
9803,2TH,2,BZJ,noh mek nobadi fool yu eena no way
9804,2TH,2,BZJ,bifoa di laad kohn bak peepl wahn ton gens gaad
9805,2TH,2,BZJ,den da wikid wan wahn kohn bot di plan don set fi hihn goh tu dischrokshan fareva
9806,2TH,2,BZJ,da man weh di fait gens gaad ih wahn fait gens aala di spirit dehn ahn ting dehn weh peepl kaal dehn gaad weh dehn wership
9807,2TH,2,BZJ,ih wahn put ihself op hai di seh dat ih ga moa powa dahn aala dehn ting deh
9808,2TH,2,BZJ,ahn ih eevn wahn sidong eena gaad templ ahn tel evribadi dat ih da gaad
9809,2TH,2,BZJ,unu noh memba seh ah mi tel unu dis wen ah mi deh wid unu
9810,2TH,2,BZJ,ahn unu don noa weh di kip hihn fahn kohn yet soh da wen di rait taim kohn da wikid wan wahn apyaa
9811,2TH,2,BZJ,fi hihn wikidnis weh noh ga no bong don di werk eena seekrit bot sohnbadi di hoal hihn bak
9812,2TH,2,BZJ,soh di ful powa a dis wikid wan noh wahn kohn til da sohnbadi deh deh owta di way
9813,2TH,2,BZJ,den di wikid wan wahn apyaa bot di laad jeezas wahn kil ahn jos wid di bret fahn owta ih mowt
9814,2TH,2,BZJ,di laad wahn dischrai ahn jos wid fi hihn gloari wen ih kohn
9815,2TH,2,BZJ,di wikid wan wahn kohn wid di powa weh saytan gi ahn ahn ih wahn du aal kaina faals mirakl ahn sain ahn wandaz ahn soh fool op peepl
9816,2TH,2,BZJ,ih wahn du aal kaina eevl ting weh wahn fool dehn wan weh laas
9817,2TH,2,BZJ,dehn peepl wahn bee laas kaa dehn neva waahn lov di chroot soh dat dehn ku geh sayv
9818,2TH,2,BZJ,soh gaad wahn mek shoar seh dat dehn geh fool op soh dat dehn bileev wahn lai
9819,2TH,2,BZJ,ahn soh aala dehn wahn geh kandem bikaaz dehn wuda raada du tingz weh eevl dan fi bileev weh da chroo
9820,2TH,2,BZJ,wi bradaz ahn sistaz unu weh di laad lov wi fi tel gaad tanks fi aala unu aala di taim
9821,2TH,2,BZJ,kaa fahn di fos gaad don pik unu fi sayv unu bai di powa a di hoali spirit ahn fi mek unu kohn fi bee gaad oan hoali peepl ahn fi sayv unu bai unu fayt eena di chroot
9822,2TH,2,BZJ,gaad kaal unu fi bee ih oan peepl chroo ih gud nyooz weh wi tel unu soh unu wahn geh unu paat eena di gloari a wi laad jeezas krais
9823,2TH,2,BZJ,soh den wi bradaz ahn sistaz unu fi stan schrang eena di laad
9824,2TH,2,BZJ,unu fi hoal aan tu aal di chroot weh wi mi teech unu wen wi midi taak tu unu ahn wen wi rait dehn leta tu unu
9825,2TH,2,BZJ,gaad wi faada lov wi ahn bai ih grays ih gi wi korij weh noh wahn fayl ahn hoap weh notn kyaahn moov
9826,2TH,2,BZJ,wi pray dat jeezas ihself ahn gaad wi faada wahn inkorij unu ahn mek unu schrang fi du ahn seh di rait ting aal di taim
9827,2TH,3,BZJ,mi bradaz ahn sistaz dehnya da di laas ting dehn weh wi waahn tel unu
9828,2TH,3,BZJ,pray fi wi
9829,2TH,3,BZJ,pray dat di laad mesij wahn spred aal oava faaswan ahn peepl wahn gi aana tu di laad jos laik weh mi hapm wen unu mi yehr it
9830,2TH,3,BZJ,pray tu dat gaad wahn sayv wi fahn dehn wikid ahn eevl peepl bikaaz da noh evribadi bileev eena di laad
9831,2TH,3,BZJ,bot di laad hihn faytful
9832,2TH,3,BZJ,ih wahn mek unu moa schranga ahn kip unu sayf fahn di eevl wan
9833,2TH,3,BZJ,di laad gi wi kanfidens eena unu ahn wi shoar seh dat unu wahn du weh wi tel unu ahn wahn kip aan di du it
9834,2TH,3,BZJ,wi pray dat di laad wahn shoa unu moa ahn moa humoch gaad lov unu ahn how fi kip aan ahn noh giv op ahn soh fala di egzampl a krais
9835,2TH,3,BZJ,wi bradaz ahn sistaz eena di naym a wi laad jeezas krais wi bayg unu seh unu fi kip weh fahn dehn bileeva dehn weh noh waahn du notn ahn weh noh di du weh wi mi teech unu fi du
9836,2TH,3,BZJ,unu wel noa seh dat unu shuda du jos laik weh wee mi du
9837,2TH,3,BZJ,wee neva layzi non ataal wen wee mi deh wid unu
9838,2TH,3,BZJ,wee mi pay fi aala di food peepl gi wi
9839,2TH,3,BZJ,wi mi werk haad day ahn nait fi weh wee mi need bikaaz wi neva waahn mek non a unu haftu pay fi help wee ahn soh seh dat wee da wahn berdn
9840,2TH,3,BZJ,dat noh seh dat wi noh ga di rait fi aks unu fi gi wi food ahn lajin
9841,2TH,3,BZJ,bot wi mi du aal da werk deh ahn neva aks unu fi notn bikaaz wi mi waahn fi shoa unu dat unu fi du di sayhn ting
9842,2TH,3,BZJ,wen wi mi deh wid unu wi yoostu tel unu seh if unu noh werk unu noh fi eet
9843,2TH,3,BZJ,wi seh dis bikaaz wi yehr seh dat sohn peepl weh deh monks unu oanli layzi
9844,2TH,3,BZJ,aal weh dehn du da fi main peepl bizniz
9845,2TH,3,BZJ,wi waan dehn peepl deh eena di naym a wi laad jeezas krais
9846,2TH,3,BZJ,wi koman dehn fi liv di rait way di werk fi dehn livin
9847,2TH,3,BZJ,bot di res a unu mi bradaz ahn sistaz unu mosn geh taiyad a du weh rait
9848,2TH,3,BZJ,if unu ga som a unu deh weh noh waahn lisn tu weh ah rait eena dis leta den stay faar fahn dehn ahn soh mek dehn feel shaym
9849,2TH,3,BZJ,bot yu noh fi chreet dehn laik dehn da yu enimi insteda dat waan dehn laik how yu wuda waan wahn brada er sista
9850,2TH,3,BZJ,ah pray seh dat di laad fahn weh wi geh pees wahn bles unu wid ih pees aal di taim
9851,2TH,3,BZJ,ah pray tu dat di laad wahn aalwayz deh wid unu
9852,2TH,3,BZJ,now wid mi oan han ah di rait dis paat ya ai paal di tel unu heloa
9853,2TH,3,BZJ,eena aala mi leta dehn dis da di way ah ku shoa dat da mee di rait
9854,2TH,3,BZJ,dis da di way ah set it owt
9855,2TH,3,BZJ,wi pray seh dat di grays a wi laad jeezas krais wahn deh wid aala unu
9856,1TI,1,BZJ,dis leta da fahn mee paal weh da wahn apasl a krais jeezas
9857,1TI,1,BZJ,gaad weh sayv wi ahn krais jeezas di wan weh wi put wi hoap eena dehn aada mi fi bee jeezas apasl
9858,1TI,1,BZJ,ah di rait tu yoo timoti yu da laik mi oan son kaa too a wi ga fayt eena jeezas krais
9859,1TI,1,BZJ,ah di pray seh dat gaad di faada ahn krais jeezas wi laad gi yu ih grays ahn mersi ahn pees eena yu haat
9860,1TI,1,BZJ,jos laik ah bayg yu wen ah mi gwehn da masidoanya yu fi stay deh da efisos
9861,1TI,1,BZJ,sohn peepl deh di teech tingz weh da noh chroo
9862,1TI,1,BZJ,soh yu fi stay deh soh dat yu ku tel dehn noh fi teech peepl da way deh nohmoh
9863,1TI,1,BZJ,yu fi tel dehn seh dat dehn noh fi spen no taim di stodi dehn laianstoari ahn dehn lang lang lis a naym a dehn graytgraytgraytgranfaada dehn weh kyaahn don
9864,1TI,1,BZJ,kaa dehn ting deh jos mek peepl aagyu
9865,1TI,1,BZJ,dehn noh help fi mek peepl noa bowt gaad plan weh wi fi noa bowt bai fayt
9866,1TI,1,BZJ,ah di tel unu fi du dis soh dat aal di bileeva dehn kud ga reel lov weh kohn fahn wahn kleen haat ahn dehn kud ga wahn klyaa kanshans ahn chroo chroo fayt
9867,1TI,1,BZJ,sohn peepl don ton weh fahn dehn ting ya
9868,1TI,1,BZJ,ahn now dehn di taak lata foolish ting weh noh mek no sens
9869,1TI,1,BZJ,dehn waahn teech peepl gaad laa laik if dehn soh noa it bot dehn dehnself noh noa ner dehn noh andastan weh dehn di taak bowt
9870,1TI,1,BZJ,now wi noa dat di laa gud if peepl fala it laik dehn shuda fala it
9871,1TI,1,BZJ,wi noa tu dat di laa neva mek fi gud peepl weh kip it
9872,1TI,1,BZJ,di laa mi mek fi peepl weh noh waahn fi kip it ahn fi di kriminal dehn fi dehn weh noh noa gaad ahn fi dehn sina fi dehn wan weh noh ga no rispek fi gaad ahn tek di tingz a gaad fi meen notn ahn fi dehn wan weh kil dehn oan faada ahn mada ahn dehn wan weh kil ada peepl
9873,1TI,1,BZJ,di laa mi mek fi peepl weh sleep rong ahn fi dehn man weh di sleep wid ada man
9874,1TI,1,BZJ,di laa da fi dehn wan weh di kidnap peepl ahn sel dehn fi slayv ahn fi dehn wan weh noh tel di chroot ahn fi dehn weh di lai bot sway seh dehn di tel di chroot
9875,1TI,1,BZJ,ahn da fi dehn wan weh di du eniting weh kanchradik di rait teechin
9876,1TI,1,BZJ,dis chroo teechin da paat a di wandaful gud nyooz weh wi blesid gaad gi mi fi goh tel
9877,1TI,1,BZJ,ah tel krais jeezas wi laad tanks bikaaz ih chros mi ahn soh ih pik mi fi serv ahn
9878,1TI,1,BZJ,ahn ih gi mi schrent fi du dis werk
9879,1TI,1,BZJ,eevn doa ai doz insolt gaad an ah doz oanli kruwil ahn mek ih peepl dehn sofa stilyet krais ga mersi pahn mi bikaaz ah neva noa no beta ahn bikaaz ah neva bileev eena krais den
9880,1TI,1,BZJ,wi laad poar owt ih grays pahn mi ahn gi mi fayt ahn lov
9881,1TI,1,BZJ,dis da weh hapm wen wi da wan wid krais jeezas
9882,1TI,1,BZJ,soh den dis weh ah di tel unu da chroo ahn evribadi shuda bileev it dat krais jeezas kom eena di werl fi sayv sinaz
9883,1TI,1,BZJ,an ai da di wos wan weh sin moa dahn evribadi els
9884,1TI,1,BZJ,bot gaad ga mersi pahn mee soh dat ih ku shoa dat if krais jeezas bayr wid mee weh sin moa dahn aal di res den ih wahn kud bayr wid dehn wan weh wahn kohn fi bileev eena ahn ahn soh gi dehn laif weh wahn neva en
9885,1TI,1,BZJ,soh mek wi aana ahn prayz di king hoofa kingdom da fareva di wan weh wi kyaahn si ahn weh wahn neva ded
9886,1TI,1,BZJ,hihn da di oanli gaad fi chroo
9887,1TI,1,BZJ,mek wi gi ahn aana ahn prayz fareva ahn eva aymen
9888,1TI,1,BZJ,timoti mi son dis da di inschrokshan weh ah di gi yu fala dehn mesij weh gaad mi gi tu di prafit dehn bowt yu soh dat yu wahn ga di main fi fait haad eena dis gud fait
9889,1TI,1,BZJ,yu fi chros eena gaad ahn du weh yu noa da di rait ting fi du
9890,1TI,1,BZJ,sohn peepl don ton weh fahn weh dehn noa fi bee rait ahn bikaaz a dat dehn don mes op dehn fayt eena krais
9891,1TI,1,BZJ,himinayos da wan a dehn ahn alegzanda da wahn nada wan
9892,1TI,1,BZJ,ah don ton dehn oava tu saytan fi teech dehn dat dehn noh fi insolt gaad
9893,1TI,2,BZJ,fos ting ah di bayg unu fi pray fi evribadi
9894,1TI,2,BZJ,aks gaad fi bles aala dehn ahn help dehn ahn tel ahn how yu tank ahn fi eech wan a dehn
9895,1TI,2,BZJ,wi fi pray fi di king dehn ahn aal weh ga atariti soh dat wi ku liv wahn kwaiyet ahn peesabl laif di waak kloas tu gaad ahn noh di du notn weh wahn mek wi shaym
9896,1TI,2,BZJ,dat da di way wi shuda pray bikaaz da kaina pryaa gud ahn ih pleez gaad wi sayvya
9897,1TI,2,BZJ,gaad waahn sayv aal peepl ahn ih waahn unu fi noa di chroot
9898,1TI,2,BZJ,bikaaz wi oanli ga wan gaad ahn wan man weh di stan bitween gaad ahn man fi bring wi tugeda ahn da man da krais jeezas
9899,1TI,2,BZJ,hihn don sakrifais ih laif fi set aal peepl free fahn sin
9900,1TI,2,BZJ,ahn da sakrifais shoa aal peepl dat wen di rait taim kohn gaad wahn sayv aala wi
9901,1TI,2,BZJ,ahn soh dat da wai gaad pik mee ahn sen mi fi bee ih preecha ahn wahn apasl fi teech dehn wan weh da noh joo how fi bileev eena krais ahn fi shoa dehn di chroo way
9902,1TI,2,BZJ,ah di tel yu di chroot an ah noh di tel no lai
9903,1TI,2,BZJ,ah waahn aal di man dehn evriway fi pray
9904,1TI,2,BZJ,dehn fi bee peepl weh don gi gaad dehn laif ahn weh di liv far ahn
9905,1TI,2,BZJ,ahn wen dehn lif op dehn han fi pray dehn noh fi bee beks op wid nobadi ahn dehn noh fi di aagyu
9906,1TI,2,BZJ,ah noh waahn di uman dehn fi di kaal atenshan tu dehnself bai di way how dehn jres
9907,1TI,2,BZJ,dehn fi jres sensabl ahn deesent
9908,1TI,2,BZJ,dehn noh fi di wayr dehn hyaa fansi fi kaal atenshan tu dehnself
9909,1TI,2,BZJ,ahn dehn noh fi di wayr fansi goal er perl er fansi jres weh kaas tu moch
9910,1TI,2,BZJ,insteda dat wahn uman shuda du lata gud weh da di rait ting fi wahn uman du weh seh ih lov gaad
9911,1TI,2,BZJ,wahn uman fi kip kwaiyet ahn bee anda atariti ahn soh laan eena sailens
9912,1TI,2,BZJ,ahn noh mek no uman teech needa ga atariti oava di man dehn
9913,1TI,2,BZJ,di uman fi kip kwaiyet
9914,1TI,2,BZJ,bikaaz gaad mek adam fos bifoa ih mek eev
9915,1TI,2,BZJ,ahn di devl neva fool adam
9916,1TI,2,BZJ,eev da di wan weh ih fool
9917,1TI,2,BZJ,ahn eev da di wan weh faal eena sin gens gaad
9918,1TI,2,BZJ,bot gaad wahn sayv di uman dehn wen dehn baan pikni if dehn kip aan di chros eena jeezas krais ahn lov peepl ahn bee hoali ahn if dehn di liv deesent
9919,1TI,3,BZJ,weh peepl seh da chroo dat if wahn man set ih main fi bee wahn cherch leeda dat da wahn gud ting
9920,1TI,3,BZJ,now den wahn cherch leeda fi liv soh dat nobadi noh wahn ga no gud reezn fi fain faalt wid ahn
9921,1TI,3,BZJ,ih fi ga jos wan waif
9922,1TI,3,BZJ,ih fi bee wahn rispektabl persn weh ku kanchroal ihself
9923,1TI,3,BZJ,ahn ih fi main ih manaz soh dat peepl wahn luk op tu ahn
9924,1TI,3,BZJ,ih fi oapm ih hows tu schraynja ahn welkom dehn ahn ih fi noa how fi teech gud
9925,1TI,3,BZJ,ih noh fi bee no jronkad ahn ih noh fi eezi fi geh beks ih noh fi laik fait needa
9926,1TI,3,BZJ,insteda dat ih fi chreet peepl kain
9927,1TI,3,BZJ,ih noh fi laik aagyu
9928,1TI,3,BZJ,ahn ih noh fi lov moni
9929,1TI,3,BZJ,ih fi si dat evriting goh gud eena ih oan hows
9930,1TI,3,BZJ,ih fi mek ih pikni dehn du weh ih tel dehn fi du ahn dehn mos luk op tu ahn eena evriting
9931,1TI,3,BZJ,kaa if wahn man kyaahn mek evriting goh gud eena ih oan hows da how ih wahn ku tek kayr a di cherch a gaad
9932,1TI,3,BZJ,ih noh fi bee wahn man weh jos kohn fi bileev eena krais bikaaz den ih mait geh swelhedid ahn bikaaz a dat gaad wahn joj da man jos laik ih don joj di devl
9933,1TI,3,BZJ,den tu wahn cherch leeda fi bee wahn man weh kehr ihself gud soh dat peepl weh noh noa di laad ku taak gud bowt ahn
9934,1TI,3,BZJ,if ih noh noa how fi kehr ihself den dehn wahn taak bad bowt ahn
9935,1TI,3,BZJ,den ih wahn shaym ahn ih wahn jrap eena di chrap weh di devl set far ahn
9936,1TI,3,BZJ,sayhn way soh di deekan weh di help du gaad werk eena di cherch fi bee wahn rispektabl man dat peepl ku luk op tu ahn yu wahn ku chros ih werd
9937,1TI,3,BZJ,ih noh fi bee wahn jronkad ahn ih noh fi ga red aiy di waahn evriting weh ih si
9938,1TI,3,BZJ,wahn deekan fi ga wahn klyaa kanshans ahn ih fi hoal aan tu di deep deep teechin weh ih geh fahn gaad
9939,1TI,3,BZJ,dehn wan weh waahn bee deekan haftu proov dehnself fos
9940,1TI,3,BZJ,den if dehn paas di tes soh dat nobadi noh ga no reezn fi fain faalt wid dehn den mek dehn serv az deekan eena di cherch
9941,1TI,3,BZJ,sayhn way wid di uman dehn
9942,1TI,3,BZJ,dehn fi bee rispektabl soh dat peepl ku luk op tu dehn ahn dehn noh fi laik gasip ahn di seh bad tingz bowt peepl
9943,1TI,3,BZJ,dehn fi kanchroal dehnself ahn du weh dehn sopoas tu du aal di taim
9944,1TI,3,BZJ,di man weh di serv az deekan fi ga jos wan waif ahn ih fi si dat ih pikni dehn ahn aal di ada peepl eena ih hows di du di rait ting
9945,1TI,3,BZJ,if di deekan dehn du dehn werk gud den di peepl eena di cherch wahn aana dehn ahn dehn wahn ku taak wid atariti bowt dehn fayt eena krais jeezas
9946,1TI,3,BZJ,eevn wail ah di rait dehn ting ya ah di hoap seh dat ah ku kohn si unu soon
9947,1TI,3,BZJ,bot if ah geh hoal op dis leta ya wahn mek unu noa di way how gaad famili fi kandok dehnself
9948,1TI,3,BZJ,gaad famili da di cherch weh bilangz tu gaad weh ga laif weh wahn neva en
9949,1TI,3,BZJ,ahn gaad cherch da di fongdayshan stoan a di chroot
9950,1TI,3,BZJ,dis da di seekrit bowt wi fayt ahn nobadi kyaahn aagyu gens it krais kom eena di werl az wahn hyooman
9951,1TI,3,BZJ,gaad spirit proov seh dat hihn mi raichos
9952,1TI,3,BZJ,di aynjel dehn si ahn
9953,1TI,3,BZJ,peepl mi tel bowt ahn eena aal di difrent nayshan dehn
9954,1TI,3,BZJ,eena di werl lata peepl bileev eena ahn
9955,1TI,3,BZJ,ahn gaad tek ahn op tu hevn
9956,1TI,4,BZJ,gaad spirit taak playn seh dat joorin dehn laas dayz sohn peepl wahn stap bileev di chroo teechin bowt krais weh wee bileev
9957,1TI,4,BZJ,dehn wahn du weh di eevl spirit dehn weh di fool peepl tel dehn fi du ahn dehn wahn fala di teechin weh di deeman dehn teech
9958,1TI,4,BZJ,dehn hipokrit wahn di teech peepl lata lai
9959,1TI,4,BZJ,da laik dehn kanshans bon wid wahn hat aiyan ahn ih noh feel notn nohmoh
9960,1TI,4,BZJ,dehn wahn di tel peepl seh ih noh rait fi marid ahn ih noh rait fi eet sertn kaina food
9961,1TI,4,BZJ,bot gaad mek dehn food deh fi eet
9962,1TI,4,BZJ,ahn peepl weh bileev eena krais ahn noa weh chroo dehn kud eet eni food afta dehn pray ahn tel gaad tanks
9963,1TI,4,BZJ,kaa evriting weh gaad mek gud ahn notn ataal deh dat peepl shuda seh noh gud fi eet
9964,1TI,4,BZJ,dehn kud eet eni kaina food if dehn tel gaad tanks far it bikaaz di werd a gaad ahn pryaaz mek it fit fi eet
9965,1TI,4,BZJ,if yu teech wi bradaz ahn sistaz fi du dehn ting ya weh ah di tel yu yu wahn du di werk weh krais jeezas gi yu fi du gud
9966,1TI,4,BZJ,ahn yu wahn groa schranga ahn schranga eena krais bai dehn chroo tingz weh wi bileev ahn dehn chroo teechin ya weh ah di teech yu weh gud ahn weh yu di fala
9967,1TI,4,BZJ,yu noh fi ga notn fi du wid dehn stoari weh goh gens di chroo teechin bowt gaad ahn weh noh wot notn ataal
9968,1TI,4,BZJ,chrayn yuself fi liv moa ahn moa fi gaad
9969,1TI,4,BZJ,kaa if sohnbadi di chrayn ih badi dat help wahn lee bit
9970,1TI,4,BZJ,bot if ih di chrayn ihself fi liv moa ahn moa fi gaad dat beta eena evri way
9971,1TI,4,BZJ,bikaaz dat wahn help ahn now eena dis laif ahn eena di laif fi kohn tu
9972,1TI,4,BZJ,dehn werdz weh ah di seh da chroo ahn evribadi shuda bileev dehn
9973,1TI,4,BZJ,ahn dat mek wi werk moa ahn wi kip aan di chrai haada bikaaz wi chros eena gaad weh liv fareva weh da di sayvya a aal peepl ahn espeshali fi dehn wan weh bileev
9974,1TI,4,BZJ,dehnya da di ting dehn weh yu fi insis pan ahn teech
9975,1TI,4,BZJ,yu noh fi mek peepl luk dong pahn yu bikaaz yu yong
9976,1TI,4,BZJ,insteda dat yu fi shoa dehn wan weh bileev eena krais di way dehn shuda bihayv bai how yoo taak how yu du tingz how yu lov peepl how yu chros eena krais ahn how yu di liv wahn kleen laif
9977,1TI,4,BZJ,til ah get deh yu fi mek shoar fi reed gaad werd tu di peepl dehn ahn fi eksplayn it tu dehn ahn teech dehn weh gaad seh
9978,1TI,4,BZJ,yu noh fi stap yooz di spirichwal gif weh gaad gi yu wen di prafit dehn mi tel yu weh gaad seh bowt yu ahn di elda dehn mi put dehn han pahn yu hed
9979,1TI,4,BZJ,yu fi kip aan di du dehn tingz ya aal di taim
9980,1TI,4,BZJ,put aal yu haat eena it soh dat evribadi wahn si dat yu di du beta aal di taim
9981,1TI,4,BZJ,yu fi pay main tu how yu di liv ahn weh yu di teech di peepl dehn
9982,1TI,4,BZJ,yu noh fi stap du dehn tingz ya bikaaz if yu kip aan di du dehn yu wahn sayv dehn wan weh di lisn tu yu ahn yuself tu
9983,1TI,5,BZJ,yu noh fi karek no man weh oalda dan yuself
9984,1TI,5,BZJ,reezn wid ahn ahn chreet ahn wid aana laik if ih da yu pa
9985,1TI,5,BZJ,ahn yu fi chreet di man dehn weh yonga dan yoo laik yu breda
9986,1TI,5,BZJ,yu mos chreet di uman dehn weh oalda dan yoo sayhn laik yu ma
9987,1TI,5,BZJ,yu fi chreet di uman dehn weh yonga dan yoo laik sista
9988,1TI,5,BZJ,yu mos kip yuself kleen tuwaadz dehn
9989,1TI,5,BZJ,yu fi chreet di wido dehn weh noh ga nobadi fi help dehn wid aana
9990,1TI,5,BZJ,bot fi di wido weh ga pikni er granpikni dehn pikni fi tek kayr a dehn di way gaad waahn dehn fi du
9991,1TI,5,BZJ,ahn eena da way deh dehn wahn di pay bak som a weh dehn hoa tu dehn ma ahn pa ahn dehn granmada ahn granfaada
9992,1TI,5,BZJ,if dehn du dat dehn di mek gaad hapi wid dehn
9993,1TI,5,BZJ,di uman weh da wahn wido fi chroo ahn noh ga nobadi fi help ahn wahn luk tu gaad fi help
9994,1TI,5,BZJ,ahn da uman wahn pray joorin di day ahn joorin di nait di aks gaad fi ih help
9995,1TI,5,BZJ,bot di wido weh liv jos fi pleja ih don ded eena gaad sait eevn doa ih di liv
9996,1TI,5,BZJ,yu fi teech di peepl ahn dehn famili dat dehn fi du dehn tingz weh ah tel unu fi du soh dat nobadi wahn kyaahn akyooz yu
9997,1TI,5,BZJ,evribadi fi tek kayr a dehn oan relitiv ahn espeshali dehn wan weh deh eena dehn oan famili
9998,1TI,5,BZJ,if ih noh du dat den da laik ih di seh dat weh wi bileev bowt gaad noh meen notn ataal
9999,1TI,5,BZJ,den ih wahn bee wosa dan sohnbadi weh noh bileev eena krais
10000,1TI,5,BZJ,yu oanli fi put pahn di cherch lis di naym a di wido dehn weh don siksti yaaz oal ahn weh mi faytful tu jos wan man ih hozban
10001,1TI,5,BZJ,pahn tap a dat peepl hafu noa dis wido fi di gud ting dehn weh ih di du
10002,1TI,5,BZJ,ih fi bee wahn uman weh rayz op ih pikni dehn rait ahn weh welkom peepl eena ih hows
10003,1TI,5,BZJ,ih fi bee wahn uman weh wash di fut a gaad peepl ahn help peepl weh di sofa
10004,1TI,5,BZJ,ih fi bee wahn uman weh aal di taim midi du lata gud
10005,1TI,5,BZJ,yu noh fi rait dong non a di yonga wido dehn naym pahn di lis a dehn wan weh di cherch help owt
10006,1TI,5,BZJ,kaa wen dehn yonga wido dehn geh wahn schrang feelin ahn dehn waahn geh marid agen bad dehn ku ton weh fahn serv krais
10007,1TI,5,BZJ,eena da way deh dehn ku kohn fi feel gilti bikaaz dehn brok di pramis weh dehn mi don pramis tu krais
10008,1TI,5,BZJ,den tu di yonga wido dehn laan fi bee aidl ahn dehn goh fahn hows tu hows
10009,1TI,5,BZJ,pahn tap a dat dehn laik gasip dehn wahn staat taak bowt ada peepl ahn di faas eena ada peepl bizniz ahn di seh ting weh dehn noh shuda seh
10010,1TI,5,BZJ,soh den ah tink ih beta if di yonga wido dehn geh marid agen ahn ga pikni ahn main dehn oan hows soh dat dehn noh gi dehn enimi dehn notn bad fi taak bowt dehn
10011,1TI,5,BZJ,som a di yonga wido dehn don ton weh fahn di laad aredi ahn di fala saytan
10012,1TI,5,BZJ,if eni uman weh da wahn bileeva ga wido dehn eena ih famili shee fi help dehn ahn noh mek di cherch haftu berdn dong wid dehn
10013,1TI,5,BZJ,eena da way deh di cherch wahn ku help dehn wido weh reeli need di help fi chroo
10014,1TI,5,BZJ,bowt di elda dehn weh di du wahn gud werk di leed di cherch espeshali dehn wan weh di werk haad di preech ahn di teech di peepl a di cherch shuda noa dat dehn fi gi dehn dobl pay
10015,1TI,5,BZJ,laik weh rait eena di skripcha seh yu noh fi tai op di bul mowt wail ih di grain di grayn ahn di werkman fi geh di pay weh ih werk fa
10016,1TI,5,BZJ,if sohnbadi di akyooz di elda dehn yu noh fi lisn tu ahn oanli if too er chree witnis seh dat da fi chroo
10017,1TI,5,BZJ,dehn eldaz weh kip aan di sin yu fi karek dehn eena di oapm fronta evribadi soh dat di res wahn frayd fi sin
10018,1TI,5,BZJ,fronta gaad ahn krais jeezas ahn gaad oan aynjel dehn ah di waan yu fi du dehn tingz ya weh ah di tel yu fi du
10019,1TI,5,BZJ,yu fi chreet aal peepl di sayhn way ahn noh shoa no kaina fayvritizm
10020,1TI,5,BZJ,noh pik cherch leeda dehn tu faas
10021,1TI,5,BZJ,tek yu taim
10022,1TI,5,BZJ,noh ga no paat eena di sin dehn weh ada peepl du
10023,1TI,5,BZJ,insted kip yu haat kleen
10024,1TI,5,BZJ,yu noh fi jos jrink waata
10025,1TI,5,BZJ,yu fi jrink wahn lee wain fi help yu stomok laik how yoo ten fi geh sik soh moch
10026,1TI,5,BZJ,sohn peepl sin ahn evribadi ku si weh dehn di du
10027,1TI,5,BZJ,ahn dehn wan weh sin eena da way deh dehn sin di goh heda dehn tu jojment
10028,1TI,5,BZJ,bot ada peepl ku sin ahn nobadi noh noa now bot peepl wahn noa layta
10029,1TI,5,BZJ,sayhn way soh peepl ku du gud werk ahn evribadi ku si weh dehn di du
10030,1TI,5,BZJ,bot if peepl kyaahn si dehn gud werk now eevn soh dehn gud werk noh wahn haid fi lang fahn peepl
10031,1TI,6,BZJ,aal dehn wan weh da slayv fi luk pahn dehn maasta az peepl weh dehn fi rispek eena evri way
10032,1TI,6,BZJ,aal slayv fi du dis soh dat nobadi wahn kyaahn taak bad bowt gaad needa taak bad bowt weh wi di teech dehn
10033,1TI,6,BZJ,dehn slayv weh ga wahn maasta weh bileev eena krais noh fi tink seh dat bikaaz dehn da brada eena krais dehn fi tek advantij ahn noh gi dehn rispek
10034,1TI,6,BZJ,insteda dat dehn slayv fi werk eevn beta fi dehn maasta kaa di werk weh dehn di du wahn help dehn maasta weh da wahn bileeva weh dehn lov
10035,1TI,6,BZJ,yu fi teech peepl dehn tingz ya ahn inkorij dehn fi du dehn
10036,1TI,6,BZJ,enibadi weh di teech peepl sohnting difrent noh agree wid di chroo teechin weh kohn fahn wi laad jeezas krais
10037,1TI,6,BZJ,dehn tu prowd ahn dehn noh andastan notn
10038,1TI,6,BZJ,dehn jos laik aagyu ahn fait oava werdz
10039,1TI,6,BZJ,ahn dat bad bikaaz dat di mek peepl jelos wan anada
10040,1TI,6,BZJ,ih mek dehn aagyu ahn taak bad bowt wan anada ahn mek dehn tink seh ada peepl waahn du dehn bad tingz
10041,1TI,6,BZJ,ahn dehn peepl weh noh agree wid weh wi teech mek peepl aagyu aal di taim bikaaz dehn noh tink rait ahn dehn noh teech weh chroo bowt krais nohmoh
10042,1TI,6,BZJ,dehn tink seh dehn shuda serv gaad jos fi geh lata tingz
10043,1TI,6,BZJ,now den wi doo geh gud tingz fi chroo wen wi serv gaad if wi satisfai wid weh wi ga
10044,1TI,6,BZJ,wi noh bring notn eena dis werl ahn wi kyaahn kehr notn owt
10045,1TI,6,BZJ,soh den if wi ga food fi eet ahn kloaz fi wayr wi shuda satisfai
10046,1TI,6,BZJ,bot peepl weh waahn fi geh plenti ting dehn faal eena temtayshan ahn dehn geh kech eena di chrap a dehn oan los
10047,1TI,6,BZJ,da wahn foolish ting weh wahn mes op dehn laif ahn dischrai dehn fi chroo
10048,1TI,6,BZJ,bikaaz di lov a moni mek sohn peepl du aal kaina eevl ting
10049,1TI,6,BZJ,sohn peepl bikaaz dehn waahn moni soh bad dehn stap chros eena gaad ahn dehn brok dehn oan haat
10050,1TI,6,BZJ,bot timoti yu da wahn man weh di gi yu laif fi du weh gaad waahn ahn yu mosn ga notn fi du wid dehn ting deh
10051,1TI,6,BZJ,chrai haad fi liv rait ahn fi du weh gaad waahn fi chros gaad ahn lov peepl
10052,1TI,6,BZJ,ahn chrai haad fi bayr op wan anada eena evriting ahn chreet peepl wid wahn kain haat
10053,1TI,6,BZJ,chrai az haad az yu kud fi du yu bes wail yu di fait di gud fait a fayt
10054,1TI,6,BZJ,ahn hoal aan tu da laif weh wahn neva en
10055,1TI,6,BZJ,bikaaz gaad don kaal yu tu da laif wen yu taak bowt yu fayt eena jeezas krais owt eena di oapm fronta plenti peepl
10056,1TI,6,BZJ,ah di aada yu fronta gaad weh gi evriting laif ahn fronta krais jeezas weh noh mi frayd fi taak playn bowt di chroot wen ih mi deh fronta ponchos pailat
10057,1TI,6,BZJ,yu fi obay di aadaz weh ah gi yu ahn yu noh fi geh miks op wid no sin soh dat nobadi wahn kyaahn fain faalt wid yu fahn now til wen wi laad jeezas krais kohn bak
10058,1TI,6,BZJ,gaad wahn mek hihn apyaa wen di rait taim kohn
10059,1TI,6,BZJ,di gaad weh wee prayz hihn da di king oava aal
10060,1TI,6,BZJ,hihn da di king oava aal di ada king dehn di laad oava aal di ada laad dehn
10061,1TI,6,BZJ,gaad da di oanli wan weh wahn neva ded
10062,1TI,6,BZJ,hihn liv eena di lait dat nobadi kud eevn geh kloas tu
10063,1TI,6,BZJ,nobadi mi eva si ahn ahn nobadi kyaahn si ahn
10064,1TI,6,BZJ,mek wi gi ahn aana
10065,1TI,6,BZJ,hihn ga powa fi rool fareva
10066,1TI,6,BZJ,aymen
10067,1TI,6,BZJ,dehn peepl weh rich ahn ga lata ting eena dis werl yu fi tel dehn seh dat dehn noh fi bee prowd needa chros eena dehn lata fansi ting dehn weh dehn ga
10068,1TI,6,BZJ,bikaaz nobadi noh noa fi chroo how lang dehndeh wahn laas
10069,1TI,6,BZJ,insteda dat dehn fi chros eena gaad
10070,1TI,6,BZJ,hihn da di wan weh gi wee evriting ahn moa dan inof fi mek wi hapi
10071,1TI,6,BZJ,koman dehn fi du gud
10072,1TI,6,BZJ,dehn fi bee rich eena di lata gud weh dehn di du aal di taim
10073,1TI,6,BZJ,dehn fi bee freehandid redi fi gi peepl eniting ahn fi shayr weh dehn ga
10074,1TI,6,BZJ,if dehn du dat dehn wahn pail op richiz fi dehnself weh wahn mek dehn redi fi di taim weh wahn kohn
10075,1TI,6,BZJ,den dehn wahn win di laif weh da chroo chroo laif
10076,1TI,6,BZJ,timoti kip sayf weh gaad chros yu fi tek kayr a
10077,1TI,6,BZJ,noh ga notn fi du wid dehn kaina taak weh noh ga notn fi du wid gaad
10078,1TI,6,BZJ,ton weh fahn dehn teechin weh noh agree wid gaad weh sohn peepl kaal nalij bot dat da noh soh
10079,1TI,6,BZJ,sohn peepl mi seh dat dehn ga da nalij ahn bikaaz a dat dehn don laas di way a fayt
10080,1TI,6,BZJ,ah pray seh dat di grays a gaad wahn deh wid unu
10081,2TI,1,BZJ,dis leta da fahn mee paal weh da wahn apasl a krais jeezas kaa dat da weh gaad waahn
10082,2TI,1,BZJ,ih sen mi fi goh tel bowt di laif weh ih pramis fi gi wi ahn weh wi ga bikaaz wi da wan wid krais jeezas
10083,2TI,1,BZJ,ah di rait tu yoo timoti weh da laik mi son weh ah lov
10084,2TI,1,BZJ,ah di pray seh dat gaad di faada ahn krais jeezas wi laad gi yu ih grays ahn mersi ahn pees eena yu haat
10085,2TI,1,BZJ,ah di tel gaad tanks an ah di serv ahn wid wahn klyaa kanshans jos laik weh mi ansesta dehn mi du
10086,2TI,1,BZJ,ah aalwayz memba yu eena mi pryaaz nait ahn day
10087,2TI,1,BZJ,ah memba how yu mi krai wen ah mi lef an ah reeli waahn si yu bad soh dat mi haat ku ful op wid jai
10088,2TI,1,BZJ,ah memba how yu chros gaad wid aal yu haat jos laik yu granmada lais ahn yu ma yoonis
10089,2TI,1,BZJ,ahn now ah noa dat yoo tu ga da fayt fi chros gaad jos laik dehn
10090,2TI,1,BZJ,dat da wai ah rimain yu fi kip aan di yooz di gif weh gaad gi yu wen ah mi put mi han pahn yu hed ahn pray fi yu
10091,2TI,1,BZJ,di spirit weh gaad gi wi noh mek wi frayd
10092,2TI,1,BZJ,insted ih mek wi schrang fi du gaad werk
10093,2TI,1,BZJ,ih put lov eena wi haat ahn mek wi ku kanchroal wiself
10094,2TI,1,BZJ,soh den yu noh fi shaym fi tel peepl bowt wi laad ner shaym fi mee weh deh eena prizn fi sayka di laad
10095,2TI,1,BZJ,bot yu fi sofa lang wid mi fi sayka a di gud nyooz ahn gaad wahn gi yu di schrent fi du it
10096,2TI,1,BZJ,gaad sayv wi ahn kaal wi fi bee ih oan peepl
10097,2TI,1,BZJ,ih noh kaal wi bikaaz a notn weh wi du bot fi sayka a weh hihn don mi plan fi du ahn bikaaz a ih grays
10098,2TI,1,BZJ,bifoa taim eevn staat hihn mi don gi wi da grays chroo krais jeezas
10099,2TI,1,BZJ,ahn now gaad gi wi fi hihn grays wen wi sayvya krais jeezas mi kohn
10100,2TI,1,BZJ,hihn dischrai di powa a det ahn bai di gud nyooz ih mek peepl noa bowt da laif weh wahn neva en
10101,2TI,1,BZJ,gaad don pik mee fi tel peepl evriway di gud nyooz ahn ih sen mi fi bee wahn apasl ahn wahn teecha
10102,2TI,1,BZJ,dat da wai ah di sofa dehn tingz ya
10103,2TI,1,BZJ,stilyet ah noh shaym ataal bikaaz ah noa di wan weh ai chros eena
10104,2TI,1,BZJ,an ai noa seh dat hihn wahn ku kip sayf aal weh hihn chros mi fi du til da day wen jeezas kohn bak
10105,2TI,1,BZJ,dehn song teechin weh ah paas aan tu yu yu fi put aal yu haat pahn dehn ahn fala dehn
10106,2TI,1,BZJ,yu mos kip aan di liv eena di fayt ahn lov weh wi gat bikaaz wi da wan wid krais jeezas
10107,2TI,1,BZJ,gaad chros yu fi gi yu ih preshos chroot dehn soh yu mos tek gud kayr a dehn wid di help a di hoali spirit weh liv eena wi
10108,2TI,1,BZJ,yu noa seh dat aal dehn wan eena aysha don gaan ahn lef mi hai ahn jrai
10109,2TI,1,BZJ,dong tu fijelos ahn hermajeneez gaahn tu
10110,2TI,1,BZJ,mek di laad shoa ih mersi tu aal dehn wan weh liv da onisiforos hows bikaaz ih inkorij mi lata taim ahn ih neva mi shaym a mi bikaaz ah deh eena prizn
10111,2TI,1,BZJ,soh az soon az ih get da roam ih staat tu luk fi mi ahn ih neva stap til ih fain mi
10112,2TI,1,BZJ,ah pray seh dat di laad gi ahn mersi pahn da day wen krais kohn bak yoo noa gudwan humoch onisiforos werk fi help mi eena efisos
10113,2TI,2,BZJ,mi son yu fi mek di grays weh wi geh bikaaz wi da wan wid krais jeezas kip yu schrang
10114,2TI,2,BZJ,di werd dehn weh yu yehr ah seh fronta lata peepl yu fi paas aan ahn tel dehn tu faytful peepl weh wahn kip dehn eena dehn haat ahn wahn teech ada peepl dehn sayhn ting
10115,2TI,2,BZJ,yu fi bayr op anda sofarin wid wee bikaaz yu da wahn chroo soalja a krais jeezas
10116,2TI,2,BZJ,wahn soalja wahn waahn pleez di aafisa weh deh oava ahn soh ih noh wahn geh miks op wid aadineri laif
10117,2TI,2,BZJ,sayhn way soh di wan weh play spoats wahn kyaahn win di praiz if ih noh di fala di rool dehn
10118,2TI,2,BZJ,di faama weh di werk haad fi mek di krap groa hihn shuda bee fos fi geh ih paat a di haavis
10119,2TI,2,BZJ,tink oava weh ah di seh bikaaz di laad wahn help yu andastan evriting
10120,2TI,2,BZJ,memba jeezas krais weh kohn fahn dayvid famili lain
10121,2TI,2,BZJ,wel gaad rayz hihn fahn di ded ahn dat da di gud nyooz weh ai preech
10122,2TI,2,BZJ,ahn bikaaz ai di tel peepl di gud nyooz ah di sofa ya
10123,2TI,2,BZJ,dehn eevn chayn mi op laik wahn kriminal
10124,2TI,2,BZJ,bot dehn kyaahn chayn di werd a gaad
10125,2TI,2,BZJ,bikaaz a dat ah di bayr evriting fi sayka di peepl weh gaad don pik soh dat dehn tu wahn geh di salvayshan weh kohn fahn krais jeezas ahn weh bring gloari weh noh wahn en
10126,2TI,2,BZJ,dis sayin da chroo ahn ih seh if wi don ded wid krais wi wahn liv wid ahn tu
10127,2TI,2,BZJ,if wi noh giv op wi wahn rool wid ahn tu
10128,2TI,2,BZJ,if wi seh wi noh noa ahn hihn tu wahn seh hihn noh noa wee
10129,2TI,2,BZJ,if wi noh faytful stilyet hihn wahn bee faytful tu wi kaa ih kyaahn disoan ihself
10130,2TI,2,BZJ,yu fi kip aan di rimain evribadi bowt dehn ting ya
10131,2TI,2,BZJ,ahn waan dehn fronta di laad dat dehn noh fi aagyu bowt dehn werdz weh noh meen notn
10132,2TI,2,BZJ,dat noh help nobadi ahn ih jos dischrai di peepl weh di yehr it
10133,2TI,2,BZJ,du aal yu kud fi mek gaad satisfai wid yu az wahn werkman weh noh ga notn fi bee shaym fa ahn weh di teech peepl di chroo werd a gaad eena di rait way jos laik yu shuda teech it
10134,2TI,2,BZJ,stay weh fahn foolish taak weh noh ga notn fi du wid gaad bikaaz dat jos wahn mek peepl stap fala gaad moa ahn moa
10135,2TI,2,BZJ,dehndeh kaina teechin da laik wahn soar weh noh waahn geh beta
10136,2TI,2,BZJ,himinayos ahn fileetos di taak da kaina way
10137,2TI,2,BZJ,dehn don ton weh fahn di way a di chroot ahn dehn di seh dat di taim don paas wen peepl weh don ded wahn get op fahn dehn grayv
10138,2TI,2,BZJ,dehn di dischrai di fayt a sohn peepl weh mi bileev
10139,2TI,2,BZJ,bot notn noh wahn shayk di schrang fongdayshan stoan weh gaad don mek
10140,2TI,2,BZJ,ahn di werd dehn weh mi rait pahn da fongdayshan stoan seh di laad noa dehn wan weh bilangz tu hihn ahn evribadi weh seh dehn bilangz tu di laad hafu stap du dehn wikid ting weh noh rait
10141,2TI,2,BZJ,now den eena dehn big hows yu ku fain aal kaina dish ahn bowl
10142,2TI,2,BZJ,sohn mek owta goal ahn silva ahn peepl yooz dehndeh fi jos speshal okayzhan
10143,2TI,2,BZJ,bot sohn ada wan mek owta wud ahn klay ahn peepl yooz dehn cheep wan evri day fi aal kaina ting
10144,2TI,2,BZJ,soh if sohnbadi stay weh fahn du dehn ting weh noh rait dehn wahn bee laik wan a dehn fansi goal dish
10145,2TI,2,BZJ,gaad wahn yooz dehn fi du speshal werk kaa dehn gi dehn hoal laif tu di laad ahn dehn redi fi du aal kaina gud
10146,2TI,2,BZJ,ron fahn dehn temtayshan weh yong peepl aalwayz di get eena
10147,2TI,2,BZJ,yu fi goh afta evriting weh rait ahn goh afta fayt lov ahn pees lang wid aal dehn peepl weh kaal pahn di laad wid wahn kleen haat
10148,2TI,2,BZJ,noh ga notn fi du wid dehn foolish aagyument weh peepl weh noh andastan notn get eena bikaaz yu noa seh dat dehndeh aalwayz en op eena kwaaril
10149,2TI,2,BZJ,di wan weh di du di laad werk noh fi kwaaril
10150,2TI,2,BZJ,ih fi bee kain tu evribadi ahn ku teech gud ahn bayr payshens wid peepl weh haad fi get lang wid
10151,2TI,2,BZJ,ih noh fi taak haad ahn rof wen ih di teech dehn wan weh noh agree wid ahn
10152,2TI,2,BZJ,bikaaz maybi sohntaim gaad wahn gi dehn di chaans fi ton fahn dehn sin dehn ahn kohn fi noa di chroot
10153,2TI,2,BZJ,den dehn wahn noa seh dat weh dehn mi du noh rait
10154,2TI,2,BZJ,ahn den dehn wahn get weh fahn owta di devl chrap bikaaz ih mi kech dehn ahn mek dehn du weh hihn waahn
10155,2TI,3,BZJ,now den andastan dat joorin di laas dayz wi wahn ga sohn terabl taimz
10156,2TI,3,BZJ,kaaz yu wahn ga peepl weh jos lov dehnself ahn lov moni
10157,2TI,3,BZJ,dehn wahn boas ahn tink dehn beta dan ada peepl
10158,2TI,3,BZJ,dehn wahn insolt peepl ahn noh wahn pay no main tu weh dehn ma ner dehn pa tel dehn fi du
10159,2TI,3,BZJ,dehn noh wahn tel nobadi tanks fi notn ahn dehn noh wahn waahn ga notn fi du wid di wayz a gaad
10160,2TI,3,BZJ,dehn noh wahn kay non ataal bowt ada peepl ahn dehn noh wahn ga mersi pahn nobadi
10161,2TI,3,BZJ,dehn wahn slanda wan anada ahn hoal wan anada laif cheep ahn dehn wahn kyaahn kanchroal dehnself
10162,2TI,3,BZJ,dehn wahn goh wail if peepl get eena dehn way ahn dehn wahn hayt evriting weh gud
10163,2TI,3,BZJ,dehn wahn bee peepl weh nobadi kyaahn chros
10164,2TI,3,BZJ,dehn wahn bihayv wail ahn ful a dehnself dehn wahn lov pleja moa dan how dehn lov gaad
10165,2TI,3,BZJ,dehn wahn play laik dehn di fala gaad bot akchwali dehn noh waahn gaad ga no powa oava dehn laif
10166,2TI,3,BZJ,yu noh fi miks op wid dehn peepl
10167,2TI,3,BZJ,som a dehn goh eena peepl hows ahn tek kanchroal a dehn sili uman weh berdn dong wid dehn sin ahn weh goh afta aal kaina eevl tingz weh di kanchroal dehn
10168,2TI,3,BZJ,dehn uman deh redi aal di taim fi jos kip aan di laan bot dehn neva kud noa weh da chroo
10169,2TI,3,BZJ,jos laik janis ahn jambres mi deh gens moaziz sayhn way soh dehn peepl ya dehn deh gens di chroot
10170,2TI,3,BZJ,dehn da peepl weh noh di tink rait kaa dehn main eevl
10171,2TI,3,BZJ,fi dehn fayt faals ahn gaad don ton weh kaa dehn noh bileev rait
10172,2TI,3,BZJ,bot dehn noh wahn get faar kaa evribadi wahn si how schupid dehn schupid
10173,2TI,3,BZJ,dat da di veri ting weh hapm tu janis ahn jambres
10174,2TI,3,BZJ,bot timoti yoo mi pay atenshan tu dehn ting weh ah mi teech yu
10175,2TI,3,BZJ,yoo si how ai liv ahn yu noa weh ah waahn du eena laif
10176,2TI,3,BZJ,yu noa bowt mi fayt eena di laad mi payshens ahn lov ahn aal di sofarin weh ah put op wid eena di paas
10177,2TI,3,BZJ,yu noa how peepl fait mi ahn di sofarin ah gaahn chroo
10178,2TI,3,BZJ,yu noa weh hapm tu mi eena antiyak ahn ikonyom ahn lischra di bad ting dehn weh peepl du tu mi weh ah mi haftu bayr
10179,2TI,3,BZJ,stilyet di laad bring mi chroo aal dehn ting
10180,2TI,3,BZJ,da chroo enibadi weh bilangz tu krais jeezas ahn waahn liv rait wahn haftu put op wid lata persikyooshan fahn ada peepl
10181,2TI,3,BZJ,sayhn taim wikid peepl ahn dehn wan weh di lai weh di mek peepl tink seh dehn gud wahn geh eevn wos
10182,2TI,3,BZJ,dehn wahn fool plenti peepl ahn dehn dehnself di geh fool op tu
10183,2TI,3,BZJ,bot yu fi kip aan bileev di chroo ting dehn weh yu don laan ahn weh yu bileev
10184,2TI,3,BZJ,yoo noa yu kud chros dehn wan weh mi teech yu
10185,2TI,3,BZJ,ahn yu mos memba how fahn wen yu mi smaal yu mi noa dehn tingz weh mi rait dong eena di hoali skripcha
10186,2TI,3,BZJ,da di skripcha weh teech yu fi bee waiz soh dat yoo ku ga fayt eena krais jeezas fi bee sayv
10187,2TI,3,BZJ,da gaad mek peepl rait dong aal weh dehn don rait eena ih skripcha
10188,2TI,3,BZJ,ahn aal dehn ting weh deh eena ih skripcha dehn gud fi mek wi teech di chroot ahn fi mek wi noa dehn ting weh rang eena wi laif
10189,2TI,3,BZJ,ih gud fi skoal wi wen wi need it ahn fi teech wi how fi liv rait soh dat enibadi weh waahn serv gaad ku bee redi fi du evri gud werk jos laik weh dehn shuda du
10190,2TI,4,BZJ,wen krais jeezas kohn set op fi hihn kingdom ih wahn joj evribadi livin ahn ded
10191,2TI,4,BZJ,soh ah di koman yu fronta gaad ahn jeezas krais fi preech di werd a gaad
10192,2TI,4,BZJ,noh let op ataal ataal ataal
10193,2TI,4,BZJ,preech it weda ih luk laik da di karek taim er nat
10194,2TI,4,BZJ,teech yu peepl dehn gud karek dehn ahn tel dehn bowt dehnself wen dehn du rang
10195,2TI,4,BZJ,bot du it eena wahn payshent way soh dat yu ku inkorij dehn
10196,2TI,4,BZJ,kaa di taim di kohn wen peepl noh wahn waahn yehr gud song teechin
10197,2TI,4,BZJ,insted dehn wahn goh afta weh dehn waahn ahn dehn wahn bring een lata peepl weh wahn teech dehn weh fi dehn oan ayz di eech dehn fi yehr
10198,2TI,4,BZJ,dehn wahn rijek di chroot ahn bileev loan laianstoari
10199,2TI,4,BZJ,bot yu mos aalwayz kip yu hed wid yu
10200,2TI,4,BZJ,noh frayd fi sofa fi di laad
10201,2TI,4,BZJ,du di werk a wahn ivanjelis ahn finish di jab weh gaad gi yu fi du
10202,2TI,4,BZJ,az fi mee fi mee laif da wahn sakrifais weh don poar owt tu gaad
10203,2TI,4,BZJ,da soon taim fi mee ded
10204,2TI,4,BZJ,ai don fait wahn gud fait
10205,2TI,4,BZJ,ai don ron di rays aredi an ah mi faytful tu di en
10206,2TI,4,BZJ,ahn now di krong weh yu geh wen yu liv rait di wayt fi mi
10207,2TI,4,BZJ,dat da weh di laad weh da di raichos joj wahn gi mee pahn di day wen hihn kohn bak
10208,2TI,4,BZJ,da krong deh da noh oanli fi mee bot da fi evribadi weh di lang wid aal dehn haat fi mek hihn kohn bak
10209,2TI,4,BZJ,chrai az haad az yu kud fi kohn si mi soon
10210,2TI,4,BZJ,bikaaz deemas lov di ting dehn weh eena dis werl soh moch ih lef mi ahn gaan aaf da tesalonaika
10211,2TI,4,BZJ,krezens gaahn da galaysha ahn taitos gaahn da dalmatya
10212,2TI,4,BZJ,oanli look deh wid mi
10213,2TI,4,BZJ,goh pik op maak ahn bring ahn lang wid yu wen yu di kohn kaa hihn ku help mi wid di werk weh ah di du
10214,2TI,4,BZJ,ah don sen tichikos tu efisos
10215,2TI,4,BZJ,wen yu di kohn bring mi koat weh ah mi lef wid karpos eena chroawaz ahn bring di buk dehn espeshali di wan dehn weh mi mek owta leda skin
10216,2TI,4,BZJ,alegzanda di man weh mek ting owta metal du mi nof eevl
10217,2TI,4,BZJ,di laad wahn pay ahn bak fi weh ih du tu mi
10218,2TI,4,BZJ,unu beta wach owt fi hihn bikaaz ih noh agree ataal wid weh wi preech soh ih reeli deh gens wi bad
10219,2TI,4,BZJ,di fos taim ah gaahn da koat nobadi neva gaahn lang wid mi fi stan op fi mi
10220,2TI,4,BZJ,evribadi lef mi
10221,2TI,4,BZJ,ah pray seh dat gaad wahn fagiv dehn fi dat
10222,2TI,4,BZJ,bot di laad mi deh wid mi
10223,2TI,4,BZJ,ih gi mi schrent soh dat ah kuda mi tel di gud nyooz tu aal di peepl dehn weh da noh joo
10224,2TI,4,BZJ,ahn soh di laad sayv mi fahn di laiyan mowt
10225,2TI,4,BZJ,di laad wahn sayv mi fahn evri eevl ting weh kohn gens mi
10226,2TI,4,BZJ,ih wahn kip mi sayf ahn kehr mi da hevn wehpaa hihn di rool
10227,2TI,4,BZJ,mek wi gi ahn gloari fareva ahn eva aymen
10228,2TI,4,BZJ,tel prisila ahn akwila heloa fi mi ahn tel aal dehn wan eena onisiforos hows heloa tu
10229,2TI,4,BZJ,erastos mi stay eena korint an ah lef chrofimos da maileetos bikaaz ih mi sik
10230,2TI,4,BZJ,chrai az haad az yu kud fi kohn fi si mi bifoa winta taim
10231,2TI,4,BZJ,yubolos prudens lainos ahn klaadya lang wid aal di ada bradaz ahn sistaz aala dehn seh heloa tu yu
10232,2TI,4,BZJ,ah pray seh dat di laad jeezas krais deh wid yu spirit
10233,2TI,4,BZJ,ah pray seh dat di grays a gaad wahn deh wid aala unu
10234,TIT,1,BZJ,dis leta da fahn mee paal weh da wahn servant a gaad ahn wahn apasl a jeezas krais
10235,TIT,1,BZJ,gaad sen mi fi goh ahn inkorij fi hihn peepl weh hihn pik fi ga moa fayt ahn fi andastan how fi liv eena wahn way weh wahn pleez gaad
10236,TIT,1,BZJ,soh den dehn kud luk faawod tu di laif weh wahn laas fareva ahn eva
10237,TIT,1,BZJ,gaad noh tel no lai ahn ih mi don pramis fahn bifoa di werl mi mek fi gi wi da laif weh wahn neva en
10238,TIT,1,BZJ,ahn den wen di rait taim kohn gaad fi wee sayvya gi mi dis gud nyooz ahn koman mi fi goh preech it
10239,TIT,1,BZJ,ah di rait dis leta tu yoo taitos weh da mi chroo son eena di fayt weh wi shayr
10240,TIT,1,BZJ,ah pray seh dat gaad di faada ahn krais jeezas wi sayvya gi yu ih grays ahn ih pees eena yu haat
10241,TIT,1,BZJ,ah lef yu da kreet fi yu put rait aal dehn ting weh neva geh du yet ahn fi yu pik cherch eldaz eena evri tong jos laik ah mi tel yu fi du
10242,TIT,1,BZJ,di cherch elda fi liv soh dat nobadi wahn ga no reezn fi fain faalt wid ahn
10243,TIT,1,BZJ,ih fi ga jos wan waif
10244,TIT,1,BZJ,ih pikni dehn fi bileev eena krais ahn liv soh dat peepl noh wahn seh dat dehn wail ahn noh du weh dehn pa tel dehn fi du
10245,TIT,1,BZJ,bikaaz ih in chaaj a gaad werk di cherch elda fi liv soh dat nobadi noh ga no reezn fi fain faalt wid ahn
10246,TIT,1,BZJ,ih noh fi bee prowd ahn ih noh fi eezi fi geh beks
10247,TIT,1,BZJ,ih noh fi bee no jronkad needa fi laik fait
10248,TIT,1,BZJ,ahn ih noh fi ga red aiy di waahn geh wahn lata ting fi ihself
10249,TIT,1,BZJ,bot ih fi oapm ih hows tu schraynja ahn gi dehn wahn haati welkom
10250,TIT,1,BZJ,ahn ih fi lov weh gud
10251,TIT,1,BZJ,ih fi bee sensabl ahn fyaa ih laif mos bee kleen ahn ih mos ku kanchroal ihself
10252,TIT,1,BZJ,ih fi hoal aan tu di song teechin weh noh wahn chaynj di sayhn teechin weh wi teech unu ahn ih fi fala da teechin wid aal ih haat
10253,TIT,1,BZJ,if ih du dat ih wahn ku teech peepl di song teechin ahn inkorij dehn
10254,TIT,1,BZJ,ahn fi dehn wan weh di taak gens it ih wahn ku shoa dehn weh rait
10255,TIT,1,BZJ,yu ga lata dehn breda espeshali monks dehn wan weh seh yu haftu geh serkomsaiz weh noh di pay no main tu di chroo teechin
10256,TIT,1,BZJ,dehn jos di fool op peepl wid di naansens weh dehn di teech
10257,TIT,1,BZJ,sohnbadi haftu stap dehn bikaaz dehn di fool op hoal famili di teech dehn ting weh da noh chroo
10258,TIT,1,BZJ,aal dehn waahn da yu moni
10259,TIT,1,BZJ,wan a dehn oan prafit seh peepl fahn kreet neva taak di chroot
10260,TIT,1,BZJ,dehn da jos laik sohn wikid bees ahn dehn da dehn kaina peepl weh layzi ahn weh eet tu moch
10261,TIT,1,BZJ,ahn weh ih seh da chroo
10262,TIT,1,BZJ,soh den yu fi taak tu dehn kaina peepl shaapwan fi shoa seh dat dehn rang soh dat dehn ku groa schranga eena dehn fayt
10263,TIT,1,BZJ,ahn yu fi shoa dehn seh dehn rang soh dat dehn noh wahn pay no main tu dehn stoari weh di jooz dehn mek op needa tu dehn koman dehn weh kohn fahn dehn peepl weh ton weh fahn di chroo teechin
10264,TIT,1,BZJ,fi peepl weh ga wahn kleen haat dehn si evriting az kleen bot fi peepl weh noh ga kleen haat dehn si evriting az doti
10265,TIT,1,BZJ,dehn main aal korop ahn dehn kanshans noh eevn noa wen dehn di du eevl
10266,TIT,1,BZJ,dehn seh dehn noa gaad bot di ting dehn weh dehn di du shoa dat dehn noh noa ahn ataal
10267,TIT,1,BZJ,dehn wikid ahn dehn noh pay no main tu weh gaad tel dehn fi du
10268,TIT,1,BZJ,dehn noh fit fi du notn gud
10269,TIT,2,BZJ,taitos yu mos teech oanli dehn tingz weh song
10270,TIT,2,BZJ,tel di oalda man dehn dat dehn fi ga selfkanchroal ahn dat dehn fi bee rispektabl
10271,TIT,2,BZJ,dehn fi bee sensabl ahn dehn fayt fi schrang ahn dehn fi shoa lov ahn payshens
10272,TIT,2,BZJ,sayhn way soh di oalda uman dehn fi bihayv laik uman weh lov di laad
10273,TIT,2,BZJ,dehn noh fi gasip bowt ada peepl ahn dehn noh fi jrink tu moch wain
10274,TIT,2,BZJ,insteda dat dehn fi teech weh gud ahn prapa
10275,TIT,2,BZJ,den dehn wahn ku chrayn di yonga uman dehn soh dat dehn wahn noa how dehn fi lov dehn hozban ahn dehn pikni
10276,TIT,2,BZJ,dehn wahn noa how fi liv waiz ahn fi liv kleen
10277,TIT,2,BZJ,dehn wahn laan how fi bee gud howswaif ahn fi put dehn hozban fos soh dat dehn noh wahn bring shaym pahn di werd a gaad
10278,TIT,2,BZJ,sayhn way soh yu fi tel di yong man dehn dat dehn fi shoa selfkanchroal eena evriting
10279,TIT,2,BZJ,yoo yuself mos bee wahn gud egzampl eena evriting weh yu du soh dat adaz ku fala yu
10280,TIT,2,BZJ,ahn wen yu teech yu fi shoa seh dat yu meen weh yu seh ahn dat yu seeryos fi chroo
10281,TIT,2,BZJ,mek yu teechin song soh dat nobadi kyaahn kritisaiz yu ahn soh mek wi feel shaym
10282,TIT,2,BZJ,yu mos tel di slayv dehn dat dehn fi obay dehn maasta ahn du dehn bes fi pleez dehn
10283,TIT,2,BZJ,dehn noh fi bakchat dehn er teef fahn dehn
10284,TIT,2,BZJ,insteda dat dehn fi aanis soh dat dehn maasta ku chros dehn
10285,TIT,2,BZJ,eena da way deh wi teechin bowt gaad wi sayvya wahn jraa peepl
10286,TIT,2,BZJ,gaad shoa wi fi hihn grays wen hihn kohn kohn sayv aala di peepl dehn eena dis werl
10287,TIT,2,BZJ,da grays teech wi dat wi fi giv op di liv laik if no gaad noh deh ahn dat wi fi giv op di plejaz a dis werl weh oanli sinful
10288,TIT,2,BZJ,wi fi liv wahn laif wid selfkanchroal weh deesent ahn aanis wan weh wahn pleez gaad
10289,TIT,2,BZJ,wi fi liv laik dat wail wi wayt fi da blesid day weh wi di hoap fa wen wi si di gloari a fi wee grayt gaad ahn fi wee sayvya jeezas krais
10290,TIT,2,BZJ,hihn giv ihself fi wee soh dat ih ku reskyu wi fahn evriting weh eevl ahn ih mek wi intu wahn peepl weh kleen
10291,TIT,2,BZJ,hihn waahn wi bee fi hihn oan peepl weh wahn kyaahn wayt fi du weh gud
10292,TIT,2,BZJ,soh den yu fi teech dehn ting ya tu di bileeva dehn
10293,TIT,2,BZJ,wid aal yu atariti yu fi inkorij dehn fi du dehn ahn taak shaapwan tu dehn wan weh noh di du dehn
10294,TIT,2,BZJ,yu noh fi mek nobadi disrispek yu
10295,TIT,3,BZJ,yu fi rimain di bileeva dehn da kreet dat dehn fi put dehnself anda dehn wan weh eena atariti
10296,TIT,3,BZJ,dehn fi obay dehn ahn dehn fi du lata gud
10297,TIT,3,BZJ,tel dehn noh fi slanda nobadi bot dehn fi bee peesabl peepl weh frenli ahn weh chreet evribadi eena wahn hombl way
10298,TIT,3,BZJ,bikaaz wee yoostu bee schupid tu wi neva obay gaad ahn wi neva pay ahn no main
10299,TIT,3,BZJ,wi dami slayv tu evriting weh wi ga di feelin fi du ahn weh gi wi pleja
10300,TIT,3,BZJ,wi liv wi laif di hoal malis ahn di red wi aiy aafa weh peepl ga
10301,TIT,3,BZJ,peepl doz hayt wi ahn wee doz hayt dehn
10302,TIT,3,BZJ,bot den gaad wi sayvya shoa wi fi hihn kainis ahn fi hihn lov ahn hihn sayv wi
10303,TIT,3,BZJ,hihn neva sayv wi bikaaz a di gud tingz weh wee du bot bikaaz a fi hihn mersi
10304,TIT,3,BZJ,hihn wash weh fi wee sin dehn ahn gi wi wahn nyoo laif chroo fi hihn hoali spirit
10305,TIT,3,BZJ,gaad neva hoal bak notn wen ih poar owt fi hihn hoali spirit pahn wi kyaahn don chroo jeezas krais wi sayvya
10306,TIT,3,BZJ,soh da bikaaz a fi hihn grays wai wee get put rait wid gaad ahn soh now wi noa dat wee wahn inherit laif weh wahn neva en
10307,TIT,3,BZJ,dehnya tingz weh ah di tel yu da chroo
10308,TIT,3,BZJ,ah waahn yu put yu fut dong soh dat di bileeva dehn weh ga dehn fayt eena gaad wahn fala dehn teechin ahn du lata gud aal di taim
10309,TIT,3,BZJ,bot yu noh fi geh miks op eena foolish taak ahn aagyument weh noh mek no sens
10310,TIT,3,BZJ,wen peepl di aagyu naansens bowt dehn lang lis a naym a wi grayt grayt grayt granfaada dehn ahn wen dehn di kwaaril ahn fait bowt dehn ting weh di jooish laa seh wi shuda du yu noh fi ga notn fi du wid dat
10311,TIT,3,BZJ,kaaz aal da kaina aagyument noh wot notn
10312,TIT,3,BZJ,ih noh help nobadi ataal
10313,TIT,3,BZJ,soh dehn wan weh laik mek chrobl ahn kaaz divizhan waan dehn at lees wan er too taim ahn afta dat noh ga notn moa fi du wid dehn
10314,TIT,3,BZJ,yoo noa seh dat peepl laik dehndeh dehn main korop ahn dehn oan sin dehn shoa how rang dehn rang
10315,TIT,3,BZJ,ah di plan fi sen artimas er tichikos tu yu
10316,TIT,3,BZJ,az soon az ih reech yu chrai lef owt sayhn taim ahn meet mi da nikopolis
10317,TIT,3,BZJ,ah disaid seh dat ah wahn spen di winta deh
10318,TIT,3,BZJ,wen da taim fi zeenas di laaya ahn apolos lef ah waahn unu help dehn az moch az unu ku help dehn ahn mek shoar dat dehn ga evriting weh dehn wahn need
10319,TIT,3,BZJ,di bileeva dehn da kreet haftu laan how fi yooz dehn taim fi du lata gud soh dat dehn ku help ada peepl geh weh dehn need
10320,TIT,3,BZJ,eena da way deh dehn wahn liv wahn laif weh konk fi sohnting
10321,TIT,3,BZJ,evribadi ya sen seh heloa
10322,TIT,3,BZJ,tel aal di bileeva dehn deh weh lov wi dat wi sen seh heloa
10323,TIT,3,BZJ,ah pray seh dat di grays a gaad wahn deh wid aala unu
10324,PHM,1,BZJ,dis leta da fahn mee paal weh deh eena prizn sayka krais jeezas ahn fahn wi brada timoti
10325,PHM,1,BZJ,wi di rait tu yu faileeman weh da wi dyaa fren ahn weh werk lang wid wi ahn tu wi sista apfiya ahn tu arkipos weh di werk lang wid wi laik wahn soalja
10326,PHM,1,BZJ,ahn wi di rait tu aal di bileeva dehn fahn di cherch weh meet da yu hows faileeman
10327,PHM,1,BZJ,wi di pray seh dat gaad wi faada ahn di laad jeezas krais gi unu grays ahn pees eena unu haat
10328,PHM,1,BZJ,wen ah memba yu eena mi pryaaz ah aalwayz tank mi gaad kaa ah yehr bowt yu fayt eena di laad jeezas ahn yu lov fi aala gaad peepl dehn
10329,PHM,1,BZJ,ah pray dat di fayt weh yu ga eena di laad jeezas wahn help ada peepl fi andastan moa ahn moa bowt di blesin weh gaad gi wi wen wi da wan wid krais
10330,PHM,1,BZJ,mi dyaa brada di lov weh yoo ga oanli mek ah hapi ahn ih inkorij mi wahn lat
10331,PHM,1,BZJ,ih mek aala gaad peepl dehn hapi tu
10332,PHM,1,BZJ,soh den dat da wai ah ga di korij fi aks yu wahn fayva
10333,PHM,1,BZJ,ah kuda aada yu fi du weh da di rait ting fi yu du eena di naym a krais bot sayka di lov weh wi ga ah wuda raada aks yu insted
10334,PHM,1,BZJ,ai paal now az wahn oal man eena prizn fi krais ah di bayg yu fi help owt onesimos
10335,PHM,1,BZJ,ah luk pan ahn az mi oan son kaa da rait ya eena prizn ih geh fi noa jeezas krais chroo mee
10336,PHM,1,BZJ,ah noa dat hihn da neva no gud tu yoo bot now ih yoosful tu yoo ahn tu mee
10337,PHM,1,BZJ,ah di sen ahn bak tu yu
10338,PHM,1,BZJ,ih noh eezi fi mi kaa ah lov ahn wid mi hoal haat
10339,PHM,1,BZJ,ah mi waahn kip ahn ya wid mi wail ah deh eena prizn fi preech di gud nyooz soh dat ih kuda mi help mi eena fi yoo plays
10340,PHM,1,BZJ,bot ah neva waahn du notn weh yu noh agree tu
10341,PHM,1,BZJ,ah mi waahn yoo shoa yu kainis kaa yoo waahn noh sayka weh nobadi foas yu
10342,PHM,1,BZJ,maybi dat da wai gaad mi tek onesimos weh fahn yu eena di fos plays soh dat now ih ku bee wid yoo fi gud
10343,PHM,1,BZJ,ih da noh jos wahn slayv nohmoh ih da wahn dyaa brada espeshali tu mee
10344,PHM,1,BZJ,now ih wahn meen moch moa tu yoo tu noh oanli az wahn slayv bot az wahn brada kaa ih bilangz tu jeezas krais
10345,PHM,1,BZJ,soh if yu tink a mee az wahn paadna wid yu den welkom onesimos jos laik how yu wuda welkom mee
10346,PHM,1,BZJ,if ih mi rang yu eena eni way er if ih hoa yu eniting ai wahn pay it
10347,PHM,1,BZJ,da mee paal di rait dis wid mi oan han
10348,PHM,1,BZJ,ai paal wahn pay yu bak
10349,PHM,1,BZJ,ah noh tink ah haftu menshan dat yoo hoa mee yu oan laif
10350,PHM,1,BZJ,soh mi brada jos du mi dis fayva fi di laad sayk
10351,PHM,1,BZJ,mek ah feel hapi
10352,PHM,1,BZJ,ah shoar dat az ah rait tu yu yu wahn du weh ah aks yu fi du ahn eevn moa
10353,PHM,1,BZJ,wan moa ting pleez get wahn room redi fi mi kaa ah di hoap dat gaad wahn ansa aala unu pryaaz an ah wahn ku kohn bak tu unu soon
10354,PHM,1,BZJ,ipafras weh deh eena prizn wid mi sayka jeezas krais sen seh heloa tu unu ahn maak ahn aristaakos ahn deemas ahn look weh da mi felo werka dehn sen seh heloa tu
10355,PHM,1,BZJ,ah pray dat di grays a di laad jeezas krais deh wid unu
10356,HEB,1,BZJ,way way bak gaad mi taak lata taim ahn eena lata difrent way tu wi ansesta dehn chroo di prafit dehn
10357,HEB,1,BZJ,bot now eena dehnya laas dayz ih taak tu wi chroo ih son
10358,HEB,1,BZJ,gaad mi mek di yoonivers chroo hihn ahn wan day evriting wahn bilangz tu hihn
10359,HEB,1,BZJ,gaad son da di lait weh di shoa wi di brait gloari a gaad
10360,HEB,1,BZJ,wen unu si di son unu di si gaad kaa di son da jos di saym az gaad
10361,HEB,1,BZJ,chroo fi hihn oan maiti werd dehn hihn hoal di hoal yoonivers tugeda
10362,HEB,1,BZJ,ahn afta di son don wash weh wi sin dehn ih gaahn da hevn gaahn sidong pahn di rait han said a gaad weh ga moa powa dahn aal
10363,HEB,1,BZJ,gaad mek ih son way haiya dan di aynjel dehn jos laik how di naym weh ih gi ahn faar faar grayta dahn eni ada naym
10364,HEB,1,BZJ,ahn gaad neva tel non a di aynjel dehn seh yoo da mi son tudeh ai kohn fi bee yu faada
10365,HEB,1,BZJ,ahn agen gaad neva tel non a dehn seh ai wahn bee dehn faada ahn dehn wahn bee mi son
10366,HEB,1,BZJ,gaad son mi deh eevn bifoa eniting mi mek ahn wen ih midi sen ahn eena di werl gaad tel aala ih aynjel dehn seh aala unu mos wership mi son
10367,HEB,1,BZJ,wen gaad taak bowt di aynjel dehn ih seh ai mek mai aynjel dehn bee laik breez weh di bloa ahn mi servant dehn laik faiya weh di blayz op
10368,HEB,1,BZJ,bot wen gaad taak tu ih son ih seh yoo da gaad ahn yu kingdom wahn laas fareva ahn eva yu rool yu peepl dehn fyaawan
10369,HEB,1,BZJ,yoo lov weh rait ahn yu hayt weh eevl
10370,HEB,1,BZJ,dat da wai mee weh da yu gaad pik yoo ahn aana yu moa dahn aala yu fren dehn ahn weh ah pik yoo dat gi yu lata jai
10371,HEB,1,BZJ,dis da weh gaad seh tu laad wen notn neva deh da yoo mek di ert ahn di hevn dehn wid yu oan han dehn
10372,HEB,1,BZJ,aala dehn wahn kohn tu wahn en bot yoo wahn aalwayz deh dehn wahn wayr owt sayhn laik oal kloaz
10373,HEB,1,BZJ,yu wahn foal dehn op laik wahn koat
10374,HEB,1,BZJ,yu wahn chaynj dehn sayhn laik how yu chaynj kloaz
10375,HEB,1,BZJ,bot yoo wahn neva chaynj yoo wahn neva geh oal ahn ded
10376,HEB,1,BZJ,gaad neva tel non a di aynjel dehn seh sidong ya da mi rait han said til ah put yu enimi dehn anda yu fut laik wahn futstool
10377,HEB,1,BZJ,yu si di aynjel dehn da spirit ahn dehn dehdeh fi serv gaad
10378,HEB,1,BZJ,gaad di sen dehn fi help dehn wan weh hihn wahn sayv
10379,HEB,2,BZJ,soh dat da wai wi fi pay main moa dan eva tu di ting dehn weh wi mi yehr bowt weh da chroo soh dat wi noh jrif weh fahn dehn
10380,HEB,2,BZJ,di mesij weh di aynjel dehn mi gi tu fi wee ansesta dehn mi proov fi bee chroo ahn dehn peepl weh mi ton dehn bak gens it mi geh di ponishment weh dehn mi dizerv
10381,HEB,2,BZJ,soh da how wi wahn get weh if wi noh pay no main tu dis wandaful salvayshan
10382,HEB,2,BZJ,da di laad jeezas ihself dami da fos wan fi tel peepl bowt it ahn dehn wan weh yehr it shoa wee playnwan dat da chroo
10383,HEB,2,BZJ,gaad ihself mi shoa seh playnwan tu dat dis mesij dami chroo wen hihn mi du aal kaina mirakl ahn sain ahn wandaz ahn wen ih gi difrent gif chroo di hoali spirit tu aal hoo hihn mi waahn
10384,HEB,2,BZJ,gaad neva put no aynjel fi rool oava di nyoo werl weh di kohn
10385,HEB,2,BZJ,kaa ih rait dong sohnweh eena di skripcha seh oa gaad da weh man soh mek yoo kansaan bowt dehn
10386,HEB,2,BZJ,da weh aadineri hyooman been soh mek yu kay fi dehn soh moch
10387,HEB,2,BZJ,fi wahn lee wail yu mek ahn lee loawa dan di aynjel dehn
10388,HEB,2,BZJ,ahn yu gi ahn powa ahn aana laik wahn king
10389,HEB,2,BZJ,yu put ahn in chaaj a evriting
10390,HEB,2,BZJ,now wen ih seh evriting dat meen dat notn noh lef owt
10391,HEB,2,BZJ,bot wi noh si aala dis hapm yet
10392,HEB,2,BZJ,bot weh wi doo si da jeezas weh gaad mek lee loawa dan di aynjel dehn fi wahn lee wail
10393,HEB,2,BZJ,ahn now ih gi ahn gloari ahn aana laik wahn king kaa hihn sofa det fi wee
10394,HEB,2,BZJ,yes chroo di grays a gaad hihn gaahn chroo det fi evribadi eena di werl
10395,HEB,2,BZJ,now da gaad mek evriting ahn evriting mi mek fi hihn soh den ih oanli rait fi hihn mek jeezas bee evriting weh ih sopoas tu bee sayka weh ih sofa soh dat ih ku mek aala ih pikni dehn shayr eena jeezas gloari
10396,HEB,2,BZJ,kaa jeezas da di fitnis wan fi sayv dehn
10397,HEB,2,BZJ,now jeezas ahn di wan dehn weh hihn mek hoali ga di sayhn faada
10398,HEB,2,BZJ,dat da wai jeezas noh shaym fi kaal dehn ih brada ahn ih sista dehn
10399,HEB,2,BZJ,dis da weh jeezas tel gaad ah wahn tel mi brada ahn mi sista dehn bowt yu wandaful naym
10400,HEB,2,BZJ,wen dehn gyada tugeda fi wership yu ah wahn prayz yu monks dehn
10401,HEB,2,BZJ,dis da weh ih seh tu ah wahn put mi chros eena gaad
10402,HEB,2,BZJ,ahn wahn neks taim ih seh si mi ya wid di pikni dehn weh gaad gi mi
10403,HEB,2,BZJ,laik how di pikni dehn da flesh ahn blod jeezas baan eena di werl az flesh ahn blod tu
10404,HEB,2,BZJ,da oanli az wahn hyooman ih kuda mi ded ahn da oanli chroo weh ih ded ih kuda mi dischrai di devl weh mi ga powa oava det
10405,HEB,2,BZJ,dat da di oanli way jeezas kuda mi set free aala dehn wan weh midi liv evri day laik slayv sayka weh dehn soh frayd fi ded
10406,HEB,2,BZJ,wi noa dat jeezas neva kohn fi help di aynjel dehn bot ih mi kohn fi help dehn wan weh deh eena aybraham famili lain
10407,HEB,2,BZJ,soh den jeezas mi haftu bee laik wee weh da ih breda ahn ih sista dehn eena evri way soh dat hihn kuda mi serv gaad az fi wee faytful hai prees weh ful a mersi
10408,HEB,2,BZJ,den hihn kuda mi sakrifais fi hihnself soh dat gaad kuda mi fagiv wee a fi wee sin dehn
10409,HEB,2,BZJ,now laik how jeezas don gaahn chroo sofarin ahn temtayshan hihn ku help wee wen wee di goh chroo temtayshan tu
10410,HEB,3,BZJ,soh den mi bradaz ahn sistaz gaad kaal unu fi bee fi hihn hoali peepl
10411,HEB,3,BZJ,tink bowt jeezas weh gaad sen fi bee fi wee apasl ahn di hai prees weh wi seh wi bileev eena
10412,HEB,3,BZJ,jeezas mi faytful tu gaad weh mi pik hihn jos laik how moaziz mi faytful eena how ih mi leed gaad peepl dehn
10413,HEB,3,BZJ,bot jeezas dizerv moa aana dahn moaziz jos laik how di persn weh bil wahn hows dizerv moa aana dan di hows ihself
10414,HEB,3,BZJ,kaa evri hows hafu ga sohnbadi weh bil it bot da gaad da di wan weh mek evriting
10415,HEB,3,BZJ,soh den moaziz dami wahn faytful servant oava gaad hows weh da gaad peepl ahn ih midi shoa aal weh gaad mi wahn seh eena di fyoocha
10416,HEB,3,BZJ,bot krais az gaad son mi in chaaj a gaad hows
10417,HEB,3,BZJ,ahn wee da gaad hows weh da gaad peepl if wi kip op wi korij ahn ga kanfidens eena di hoap weh wi ga eena krais
10418,HEB,3,BZJ,soh den jos laik weh di hoali spirit seh tudeh if unu yehr gaad vais unu noh fi haadn unu haat gens ahn laik weh unu ansesta dehn mi du wen dehn ton gens gaad eena di dezert wen dehn tes gaad payshens
10419,HEB,3,BZJ,eevn doa dehn si weh aal gaad mi du fi dehn dehn tes ih payshens fi faati yaaz
10420,HEB,3,BZJ,soh gaad mi beks bad wid dehn ahn ih seh unu aalwayz di ton weh fahn mi
10421,HEB,3,BZJ,unu rifyooz fi du weh ah tel unu
10422,HEB,3,BZJ,gaad mi soh beks wid dehn dat ih pramis dehn seh unu wahn neva goh eena di lan weh ah mi wahn gi unu fi res eena mi bradaz ahn sistaz unu kyaaful mek shoar dat unu haat noh geh soh eevl ahn ful a dowt dat ih mek unu ton weh fahn di livin gaad
10423,HEB,3,BZJ,unu mos inkorij wan anada evri day wail da stil tudeh soh dat sin noh fool non a unu ahn mek unu ton gens gaad
10424,HEB,3,BZJ,kaa if wi faytful tu di en ahn bileev gaad jos laik how wi mi bileev eena ahn schrangwan fahn di biginin wi wahn ga shayr eena aal weh bilangz tu krais
10425,HEB,3,BZJ,laik weh rait eena di skripcha seh tudeh if unu yehr gaad vais unu noh fi haadn unu haat gens ahn laik weh unu mi du wen unu ton gens gaad
10426,HEB,3,BZJ,da mi hoo dehn peepl weh mi yehr gaad vais ahn stilyet ton gens ahn
10427,HEB,3,BZJ,da neva dehn sayhn wan weh moaziz mi leed owta eejip
10428,HEB,3,BZJ,ahn da hoo dami di peepl dehn weh mi geh gaad soh beks wid dehn fi faati yaaz
10429,HEB,3,BZJ,da neva dehn wan weh mi sin ahn en op di jrap dong ded rait deh eena di dezert
10430,HEB,3,BZJ,ahn da hoo gaad midi taak tu wen ih vow seh unu wahn neva goh eena di lan weh ah mi wahn gi unu fi res eena
10431,HEB,3,BZJ,ih midi taak bowt dehn wan weh neva obay ahn
10432,HEB,3,BZJ,soh wi si dat gaad neva mek dehn gaan eena di lan sayka weh dehn neva bileev ahn
10433,HEB,4,BZJ,now di pramis weh gaad mi mek dat wi ku geh da res weh ih mi aafa wi stil gud soh wi mos kyaaful dat non a unu noh mis owt pan it
10434,HEB,4,BZJ,kaa wee yehr di gud nyooz bowt di plays a res weh gaad mi geh redi fi wee jos laik how dehn wan weh mi kom owta eejip mi yehr bowt it bot ih neva du dehn no gud kaa dehn neva bileev weh gaad tel dehn
10435,HEB,4,BZJ,now wee weh bileev wahn geh di res weh gaad pramis
10436,HEB,4,BZJ,az fi dehn wan weh noh bileev gaad mi seh ah mi beks bad soh ah mek wahn vow seh dehn wahn neva goh eena di lan weh ah mi wahn gi dehn fi res eena gaad seh dat eevn doa ih mi don geh evriting redi fahn di taim wen ih mek di werl
10437,HEB,4,BZJ,in fak sohnweh eena di skripcha yu reed bowt di sevent day a di week
10438,HEB,4,BZJ,ih seh gaad res fahn aala ih werk pahn di sevent day
10439,HEB,4,BZJ,den eena wahn neks paat a di skripcha ih seh dehn wahn neva goh eena di lan weh ah mi wahn gi dehn fi res eena
10440,HEB,4,BZJ,now di res weh gaad mi pramis dehdeh fi dehn wan weh gaad alow fi get it
10441,HEB,4,BZJ,bot dehn wan weh mi fos yehr di gud nyooz neva get it kaa dehn neva bileev weh gaad seh
10442,HEB,4,BZJ,kaa gaad don fiks wahn nada taim wahn day weh ih kaal tudeh
10443,HEB,4,BZJ,afta plenti yaaz don paas gaad mek dayvid seh dehn werd deh weh ah jos tel unu
10444,HEB,4,BZJ,ih seh tudeh if unu yehr gaad vais unu noh fi haadn unu haat gens ahn
10445,HEB,4,BZJ,now if jashwa mi gi di peepl di res weh gaad mi pramis den gaad neva mi wahn taak laytaraan bowt wahn nada day a res
10446,HEB,4,BZJ,soh den wahn speshal day a res stil dehdeh di wayt fi gaad peepl dehn kaa evribadi weh geh da res weh gaad mi pramis wahn res fahn fi dehn oan werk jos laik how gaad mi res fahn fi hihn werk
10447,HEB,4,BZJ,soh den mek wi du wi bes fi goh eena da res weh gaad mi pramis noh mek non a wi disobay gaad ahn mis owt pan it laik di peepl a izrel
10448,HEB,4,BZJ,di werd a gaad alaiv ahn ga powa ih shaapa dahn eni soad wid too ej
10449,HEB,4,BZJ,ih ku kot rait dong ahn separayt wi soal fahn wi spirit ahn wi jaint dehn fahn di maro eena wi boan dehn
10450,HEB,4,BZJ,ih ku joj weh wi tink er weh wi waahn eena wi haat weda gud er bad
10451,HEB,4,BZJ,notn noh deh weh ku haid fahn gaad
10452,HEB,4,BZJ,evriting weh hihn mek oapm op ahn ekspoaz tu fi hihn aiy dehn ahn wi wahn haftu ansa tu hihn sayhn wan ahn gi akonk a aal weh wi du
10453,HEB,4,BZJ,soh laik how wi ga wahn grayt hai prees weh da jeezas di son a gaad weh gaan op da hevn mek wi hoal aan tait tu weh wi mi seh ahn bileev bowt hihn
10454,HEB,4,BZJ,yu si fi wee hai prees da noh wan weh kyaahn andastan fi wee weeknis dehn kaa hihn mi geh temtid eena evri way sayhn laik wee ahn stilyet hihn neva sin
10455,HEB,4,BZJ,gaad oanli kain tu wi soh mek wi noh frayd fi kohn fronta fi hihn chroan
10456,HEB,4,BZJ,rait dehsoh wi wahn geh mersi fahn hihn ahn fain grays fi help wi wen wi need it
10457,HEB,5,BZJ,now eech hai prees geh pik fahn monks ih oan peepl fi goh fronta gaad fi dehn ahn aafa sakrifais fi di peepl dehn sin dehn ahn fi kehr dehn gif tu gaad
10458,HEB,5,BZJ,ahn laik how di hai prees ihself week eena lata wayz ih ku deel wid dehn eena wahn jentl way wen dehn mek mistayk ahn noh noa weh dehn di du
10459,HEB,5,BZJ,sayka weh hihn week hihn haftu aafa sakrifais tu gaad fi fi hihn oan sin dehn plos fi di peepl dehn sin
10460,HEB,5,BZJ,bot nobadi kyaahn geh di aana fi bee wahn hai prees jos kaa dehn waahn da gaad haftu pik hihn speshal fi dis werk jos laik how ih mi pik ayron
10461,HEB,5,BZJ,sayhn way krais neva aana fi hihn oanself ahn mek ihself bee no hai prees bot da gaad weh tel ahn seh yoo da mi son tudeh ai kohn fi bee yu faada
10462,HEB,5,BZJ,ahn eena wahn nada paat a di skripcha ih seh tu yoo da wahn prees fareva ahn eva eena di sayhn way how melkizidek dami prees
10463,HEB,5,BZJ,wen jeezas midi liv dong ya pahn ert ih krai owt tu gaad haadwan wid livin aiywaata ahn bayg ahn fi sayv ahn fahn det
10464,HEB,5,BZJ,ahn sayka weh jeezas mi hombl ihself ahn obay gaad gaad yehr ih pryaaz
10465,HEB,5,BZJ,soh eevn doa jeezas dami gaad son ih mi haftu laan fi obay chroo di ting dehn weh ih mi sofa
10466,HEB,5,BZJ,ahn soh wen jeezas kohn fi bee evriting weh ih sopoas tu bee chroo hihn aal dehn wan weh obay gaad ku geh sayv ahn soh liv fareva
10467,HEB,5,BZJ,dat da wai gaad pik hihn fi bee wahn hai prees laik melkizidek
10468,HEB,5,BZJ,lata ting deh bowt dis sobjek weh wi wuda waahn seh bot ih haad fi eksplayn kaa unu sloa
10469,HEB,5,BZJ,di taim don kohn wen unu shuda staat fi teech ada peepl bot unu haftu ga sohnbadi fi teech unu agen di fos lesn dehn weh unu mi laan bowt gaad mesij
10470,HEB,5,BZJ,unu da laik lee pikni weh haftu jrink jos milk kaa unu noh redi yet fi di salid food
10471,HEB,5,BZJ,enibadi weh jrink milk da stil pikni ahn dehn noh noa notn bowt weh rait ahn weh rang
10472,HEB,5,BZJ,now salid food da fi peepl weh don groa op peepl weh ga ekspeeryens eena how fi tel weh da di difrens bitween gud ahn eevl
10473,HEB,6,BZJ,soh den mek wi groa op ahn stap di teech dehn fos ting dehn weh wi mi laan bowt krais oava ahn oava agen
10474,HEB,6,BZJ,wi noh haftu di staat aal oava agen di teech dat peepl haftu ton weh fahn di eevl ting dehn weh dehn du weh bring det ahn bileev eena gaad
10475,HEB,6,BZJ,ahn wi noh haftu di teech agen bowt difrent kaina baptizm ahn how wi shuda lay han pahn peepl fi bles dehn er how ded peepl wahn rayz op bak agen ahn how gaad wahn joj peepl eena di fyoocha
10476,HEB,6,BZJ,soh mek wi goh hed ahn laan moa ting if gaad wilin
10477,HEB,6,BZJ,soh weh yu ku du bowt peepl weh ton dehn bak pahn gaad afta dehn don geh aala dehn gud tingz fahn hevn ahn weh mi don si di lait ahn weh mi don geh di hoali spirit eena dehn haat
10478,HEB,6,BZJ,notn
10479,HEB,6,BZJ,no way noh deh fi bring dehn bak mek dehn ton fahn dehn sin dehn agen
10480,HEB,6,BZJ,dat da dehn wan weh ton dehn bak pahn gaad afta dehn mi don geh fi noa di gudnis a di werd a gaad ahn weh mi don geh fi noa di powa a wen gaad di rool
10481,HEB,6,BZJ,ih impasabl fi bring dehn bak agen fi mek dehn ton fahn dehn sin dehn kaa da jos laik dehn di nayl di son a gaad pahn di kraas aal oava agen wen dehn rijek ahn ahn dehn di mek peepl luk dong pan ahn ahn tek ahn mek papishoh
10482,HEB,6,BZJ,wen ih stodi rayn ahn di grong soak it op ahn ih bayr wahn gud krap dat da wen gaad wahn bles di grong
10483,HEB,6,BZJ,bot di lan weh groa loan maka ahn bush noh wot notn
10484,HEB,6,BZJ,gaad mait jos put wahn kers pahn da lan
10485,HEB,6,BZJ,den aal weh di faama ku du da set it pahn faiya
10486,HEB,6,BZJ,mi dyaa fren dehn eevn doa wi di rait laik dis wi stil ga kanfidens eena unu
10487,HEB,6,BZJ,wee noa dat unu ga beta blesin di kohn unu way tingz weh kohn tu unu sayka weh unu geh sayv
10488,HEB,6,BZJ,kaa gaad da wahn fyaa gaad ahn hihn noh wahn faget how haad unu mi werk fi hihn
10489,HEB,6,BZJ,ih noh wahn faget how unu shoa unu lov tu hihn wen unu mi help owt ih peepl dehn ahn how unu di kip aan di help dehn
10490,HEB,6,BZJ,soh now wi wish dat eech a unu wuda aalwayz kip op di eeganis weh unu di shoa til di en soh dat unu ku shoar dat unu wahn geh di ting dehn weh unu di hoap fa
10491,HEB,6,BZJ,wi noh waahn unu geh layzi bot wi waahn unu bee laik dehn wan weh mi ga fayt ahn weh mi payshent til wen dehn geh weh gaad mi pramis dehn
10492,HEB,6,BZJ,wen gaad mi mek ih pramis tu aybraham ih mi mek wahn vow fi du weh ih mi pramis ahn laik how nobadi neva deh weh mi grayta dan hihn gaad sway bai fi hihn oan naym
10493,HEB,6,BZJ,ih tel aybraham seh fi chroo ai wahn bles yu ahn gi yu lata lata disendant
10494,HEB,6,BZJ,ahn soh afta aybraham wayt ahn chros gaad fi wahn lang lang taim ih geh weh gaad mi pramis ahn
10495,HEB,6,BZJ,wen wee mek wahn vow wee yooz di naym a sohnbadi weh grayta dahn wee fi sway bai ahn dat setl it no aagyument
10496,HEB,6,BZJ,sayhn way soh wen gaad mi waahn shoa dat ih neva mi wahn chaynj ih main bowt weh hihn mi wahn du hihn mek wahn vow tu
10497,HEB,6,BZJ,soh gaad gi wi ih pramis ahn ih vow
10498,HEB,6,BZJ,dehndeh da too ting weh kyaahn chaynj kaa gaad kyaahn tel lai
10499,HEB,6,BZJ,soh wee weh ron tu gaad fi bee sayf ku tek korij fi hoal aan tu di hoap weh hihn gi wi
10500,HEB,6,BZJ,wee ga dis hoap weh da laik wahn anka fi fi wee soal weh kip wi soh dat notn kyaahn moov wi
10501,HEB,6,BZJ,dis anka soh sayf ahn shoar dat ih mek wee kud eevn goh bihain di kertn tu di hoaliyis plays wichpaa gaad deh jeezas don gaahn deh heda wee ahn hihn da fi wee hai prees fareva sayhn laik how melkizidek dami hai prees
10502,HEB,7,BZJ,now dis melkizidek dami di king a saylem ahn di prees a di moas hai gaad
10503,HEB,7,BZJ,da hihn mi gaan owt gaahn meet aybraham ahn bles ahn wen ih midi kohn bak hoahn afta ih mi don win di waar gens di king dehn
10504,HEB,7,BZJ,aybraham gi melkizidek wantent a aala weh ih mi tek fahn di enimi dehn wen ih mi win di waar
10505,HEB,7,BZJ,di naym melkizidek meen di raichos king
10506,HEB,7,BZJ,ahn laik how hihn dami di king a saylem ahn saylem meen pees hihn dami di king a pees tu
10507,HEB,7,BZJ,di skripcha noh seh notn bowt melkizidek ma ner ih pa ner ih ansesta dehn ner di biginin a ih laif ner di en
10508,HEB,7,BZJ,hihn da laik di son a gaad ih wahn bee wahn prees fareva
10509,HEB,7,BZJ,tink bowt how grayt melkizidek mi grayt eevn aybraham weh dami di grayt ansesta a di peepl a izrel mi gi hihn wantent a aala weh hihn mi tek weh fahn di enimi dehn
10510,HEB,7,BZJ,now di laa weh gaad gi moaziz seh dat di peepl a izrel fi gi wantent a aala weh dehn oan tu dehn wan weh da prees weh kohn fahn leevai famili lain eevn doa aala dehn da aybraham disendant dehn
10511,HEB,7,BZJ,bot dis man melkizidek da neva eevn leevai ansesta ahn stilyet aybraham weh mi geh aala di pramis dehn fahn gaad mi gi ahn wantent a weh ih mi ga ahn melkizidek mi bles ahn
10512,HEB,7,BZJ,wi noh ga no dowt dat di wan weh gi di blesin grayta dan di wan weh get it
10513,HEB,7,BZJ,now di prees dehn weh kohn fahn owta leevai famili lain ahn weh kalek wantent a evriting dehn da man weh wahn haftu ded
10514,HEB,7,BZJ,bot melkizidek grayta dan dehn kaa di skripcha teech wi seh dat hihn alaiv
10515,HEB,7,BZJ,wi kud eevn seh dat leevai disendant dehn mi pay fi dehn wantent tu melkizidek chroo fi dehn ansesta aybraham
10516,HEB,7,BZJ,kaa eevn doa leevai neva baan yet hihn mi deh eena aybraham kaa hihn da fahn aybraham famili lain
10517,HEB,7,BZJ,now moaziz laa seh dat di prees dehn mi haftu kohn chroo leevai famili lain bot di werk weh dehn prees deh midi du kudn bring bowt weh gaad mi ga plan fi man
10518,HEB,7,BZJ,soh dehn mi haftu ga wahn nada prees laik melkizidek insteda wan weh kohn chroo ayron famili lain
10519,HEB,7,BZJ,wen gaad chaynj di kaina prees dehn di laa mi haftu chaynj tu
10520,HEB,7,BZJ,di persn weh wi di taak bowt da wi laad jeezas krais
10521,HEB,7,BZJ,hihn kohn fahn wahn chraib weh nobadi fahn deh mi eva serv az prees
10522,HEB,7,BZJ,evribadi noa seh dat wi laad da fahn di chraib a jooda ahn moaziz neva seh notn bowt no prees di kohn fahn da chraib deh
10523,HEB,7,BZJ,now unu ku andastan eevn beta weh ah di taak bowt
10524,HEB,7,BZJ,kaa gaad sen wahn nada prees weh stan laik melkizidek
10525,HEB,7,BZJ,hihn neva kohn fi bee wahn prees sayka weh hihn mi kohn fahn leevai famili lain laik weh di laa seh bot da mi chroo di powa a wahn laif weh noh ga no en
10526,HEB,7,BZJ,kaa dis da weh di skripcha seh bowt hihn yoo da wahn prees fareva ahn eva jos laik melkizidek
10527,HEB,7,BZJ,soh den di oal laa weh seh dat wahn prees mi haftu kohn fahn leevai famili lain mi geh put wan said kaa ih mi week ahn neva ga no yoos eena dis kays kaa di laa weh gaad gi moaziz kudn mek notn perfek
10528,HEB,7,BZJ,bot now gaad gi wi sohnting beta fi luk faawod tu ahn dat wahn mek wi kohn kloas tu gaad
10529,HEB,7,BZJ,pahn tap a dat gaad mek wahn vow dat krais wahn aalwayz bee wahn prees
10530,HEB,7,BZJ,ih neva du dat fi no ada prees
10531,HEB,7,BZJ,da oanli tu jeezas wan gaad mi seh ai di laad mek wahn vow seh yoo wahn bee wahn prees fareva ahn eva
10532,HEB,7,BZJ,an ah wahn neva chaynj mi main
10533,HEB,7,BZJ,bikaaz a da vow weh gaad mi mek jeezas da di wan weh mek shoar seh dat wi ga wahn beta agreement wid gaad
10534,HEB,7,BZJ,anda di oal agreement dehn mi haftu ga lata prees kaa wen wan ded wahn nada wan mi haftu tek ih plays
10535,HEB,7,BZJ,bot jeezas difrent hihn wahn neva ded
10536,HEB,7,BZJ,hihn wahn bee wahn prees fareva soh now ahn fareva hihn wahn ku sayv evribadi weh kohn tu gaad chroo hihn kaa hihn liv fareva fi pleed wid gaad fi fi dehn sayk
10537,HEB,7,BZJ,jeezas da di kaina hai prees weh wi need kaa hihn hoali ahn inosent ahn nobadi kyaahn fain no faalt wid ahn ahn ih noh ga no sin eena ahn ataal
10538,HEB,7,BZJ,gaad set hihn wan said fahn aal sinaz ahn gi ahn di haiyis plays a aana eena hevn
10539,HEB,7,BZJ,jeezas da noh laik dehn ada hai prees
10540,HEB,7,BZJ,dehn neks wan dehn mi haftu aafa sakrifais tu gaad evri day fi fi dehn oan sin fos ahn den fi di ada peepl dehn sin
10541,HEB,7,BZJ,bot jeezas mi oanli haftu aafa wan sakrifais wans ahn far aal wen ih aafa op ihself pahn di kraas
10542,HEB,7,BZJ,dehn wan weh dami hai prees anda moaziz laa mi week laik how dehn dami hyooman
10543,HEB,7,BZJ,bot afta moaziz laa gaad mek wahn pramis ahn wahn vow ahn pik ih son fi bee di perfek hai prees fareva
10544,HEB,8,BZJ,now di hoal ting weh wi di seh da dis fi wee hai prees di sidong pahn di rait han said a di grayt chroan a gaad op da hevn
10545,HEB,8,BZJ,jeezas serv az hai prees eena di chroo chroo plays a wership
10546,HEB,8,BZJ,dis plays da weh di laad bil
10547,HEB,8,BZJ,no hyooman been neva bil it
10548,HEB,8,BZJ,di werk weh evri hai prees fi du da fi aafa gif ahn sakrifais tu gaad soh fi wee hai prees haftu aafa sohnting tu
10549,HEB,8,BZJ,now if jeezas mi deh dong ya pahn ert ih neva mi wahn bee wahn prees ataal kaa dehn don ga prees ya fi aafa op gif akaadn tu weh moaziz laa seh
10550,HEB,8,BZJ,di werk weh dehn prees du da oanli wahn kapi a weh hapm op da hevn
10551,HEB,8,BZJ,da noh di reel ting
10552,HEB,8,BZJ,kaa wen moaziz midi geh redi fi bil di tent wichpaa dehn doz aafa sakrifais gaad waan ahn seh mek shoar yu bil it egzakli akaadn tu weh ah mi shoa yu op pahn di mongtin
10553,HEB,8,BZJ,bot now gaad pik jeezas fi du di werk a wahn prees ahn da werk beta dahn weh dehn ada prees dehn doz du
10554,HEB,8,BZJ,sayhn way jeezas mek wahn beta agreement bitween gaad ahn peepl ahn anda dis nyoo agreement gaad mek wahn pramis weh beta dan di oal wan
10555,HEB,8,BZJ,if sohnting neva rang wid di fos agreement den wi noh mi wahn need wahn nyoo wan
10556,HEB,8,BZJ,bot gaad mi fain faalt wid da fos agreement wen ih seh di taim di kohn wen ah wahn mek wahn nyoo agreement wid di peepl a izrel ahn wid di peepl a jooda
10557,HEB,8,BZJ,dis nyoo agreement noh wahn bee laik di agreement weh ah mi mek wid fi dehn ansesta dehn wen ah tek dehn bai dehn han ahn leed dehn owta eejip
10558,HEB,8,BZJ,dehn brok dehn agreement wid mee soh ah ton mi bak pahn dehn
10559,HEB,8,BZJ,dis da weh ai di laad seh
10560,HEB,8,BZJ,dis da di agreement weh ah wahn mek wid di peepl a izrel wen di taim kohn ah wahn rait mi laa dehn pahn dehn main soh dat dehn ku andastan dehn an ah wahn rait dehn eena dehn haat soh dat dehn ku obay dehn
10561,HEB,8,BZJ,ai wahn bee dehn gaad ahn dehn wahn bee mai peepl
10562,HEB,8,BZJ,ahn dehn noh wahn haftu teech dehn faamli er tel dehn nayba seh unu mos kohn fi noa di laad
10563,HEB,8,BZJ,kaa aala dehn fahn di lees tu di graytis wahn don noa mi
10564,HEB,8,BZJ,ah wahn fagiv aal di rang ting dehn weh dehn mi du an ah noh wahn memba dehn sin dehn nohmoh
10565,HEB,8,BZJ,wen gaad seh dat dis da wahn nyoo agreement dat meen dat gaad don mek di oal wan owtdaytid
10566,HEB,8,BZJ,ahn eniting weh oal ahn owtdaytid wahn soon disapyaa
10567,HEB,9,BZJ,now eevn di fos agreement bitween gaad ahn izrel mi ga roolz bowt how dehn mi fi wership ahn bowt wahn tent weh dehn mek dong ya pahn ert wichpaa dehn mi fi wership
10568,HEB,9,BZJ,dis tent mi ga too room
10569,HEB,9,BZJ,dehn mi kaal di fos room di hoali plays
10570,HEB,9,BZJ,wahn lampstan wahn taybl ahn di hoali bred dehn weh di prees dehn doz aafa tu gaad mi deh een deh
10571,HEB,9,BZJ,di neks room mi deh bihain wahn kertn ahn dehn mi kaal bak dehsoh di moas hoali plays
10572,HEB,9,BZJ,di goal alta weh dehn bon insens pan mi deh een deh
10573,HEB,9,BZJ,di agreement baks mi dehdeh tu
10574,HEB,9,BZJ,dat mi kova oava eensaid ahn owtsaid wid goal
10575,HEB,9,BZJ,chree ting mi deh eena di goal baks
10576,HEB,9,BZJ,yu mi ga wahn goal jaar weh mi ful op wid mana
10577,HEB,9,BZJ,den ayron waakin stik weh midi groa leef mi deh een deh tu ahn di terd ting dami di too slab a stoan dehn weh di ten komanment dehn weh gaad mi gi moaziz mi rait pan
10578,HEB,9,BZJ,pahn tap a di goal baks dehn mi ga di figa a sohn beengz wid wing weh dehn kaal cherobim
10579,HEB,9,BZJ,dehn mi dehdeh fi shoa dat di gloari a gaad mi deh wid dehn
10580,HEB,9,BZJ,dehn wing mi schrech owt oava di kova a di goal baks
10581,HEB,9,BZJ,dis da di mersi seet
10582,HEB,9,BZJ,bot dis da noh di taim fi eksplayn owt dehn ting tu unu
10583,HEB,9,BZJ,afta dehn don geh di plays redi laik dat wid aala dehn ting eena plays di prees dehn kuda mi goh eena di fos room evri day wehpaa dehn du dehn werk fi gaad
10584,HEB,9,BZJ,bot da mi oanli di hai prees wuda goh eena di sekant room weh dami di hoaliyis paat a di tent
10585,HEB,9,BZJ,ahn hihn oanli doz goh een deh wan taim fi di yaa ahn ih kudn goh een deh widowt kehr een blod fahn di animal dehn weh dehn aafa op tu gaad az sakrifais fi fi hihn sin dehn ahn fi di sin dehn weh di peepl dehn neva meen fi du
10586,HEB,9,BZJ,di hoali spirit shoa wi dat di moas hoali plays neva mi wahn oapm op tu di peepl dehn az lang az dehn stil midi yooz di fos room wid aala di roolz ahn regulayshanz fi wership
10587,HEB,9,BZJ,dis ga wahn meenin fi wee tudeh
10588,HEB,9,BZJ,ih shoa wi seh dat di animal sakrifais dehn ahn di gif dehn weh di prees dehn doz aafa op tu gaad kyaahn mek di peepl dehn kanshans kleen
10589,HEB,9,BZJ,kaa aala dehn roolz bowt weh yu ku eet ahn weh yu ku jrink ahn difrent kaina serimoni fi wash yuself kyaahn du notn fi peepl
10590,HEB,9,BZJ,dehn oanli wahn laas til wen gaad chaynj dehn fi sohnting beta
10591,HEB,9,BZJ,bot wen krais kohn fi bee di hai prees ih bring aala dehn gud ting dehn weh wi ga now
10592,HEB,9,BZJ,di tent weh hihn serv eena op da hevn grayta ahn moa perfek
10593,HEB,9,BZJ,da plays da noh wahn tent weh no hyooman mek ahn ih da noh paat a dis werl weh gaad mek
10594,HEB,9,BZJ,wen krais gaahn wans ahn far aal eena di moas hoali plays ahn shed fi hihn oan blod fi free wi fahn wi sin fareva da neva wid no blod fahn goat er kyaaf
10595,HEB,9,BZJ,now anda di oal way if blod fahn goat ahn bul ahn di ashiz fahn wahn yong kow kuda mi mek peepl geh kleen den da humoch moa di blod a krais wahn ku kleen fi wee kanshans fahn dehn ting weh wi du weh ku leed tu det soh dat wi wahn ku wership di livin gaad
10596,HEB,9,BZJ,kaa chroo di powa a di spirit weh wahn liv fareva krais aafa op fi hihnself az wahn perfek sakrifais fi fi wee sin dehn
10597,HEB,9,BZJ,dat da wai krais da di wan weh stan bitween gaad ahn peepl soh dat aala dehn wan weh gaad pik ku geh aala di blesin dehn weh gaad mi pramis
10598,HEB,9,BZJ,kaa krais mi ded soh dat hihn kuda mi free dehn fahn di sin dehn weh dehn mi komit wen dehn mi deh anda di oal agreement
10599,HEB,9,BZJ,now wen sohnbadi ded ahn lef wahn wil nobadi noh wahn geh notn til wen dehn ku proov seh di persn weh mek di wil ded fi chroo
10600,HEB,9,BZJ,wahn wil noh wot notn tu nobadi wail di persn weh mek it stil alaiv wen di persn don ded den di wil ga powa
10601,HEB,9,BZJ,sayhn way di fos agreement weh gaad mi mek wid peepl neva mi wahn bee no gud if dehn neva tek di animal blod ahn mek sakrifais tu gaad
10602,HEB,9,BZJ,afta moaziz mi don gi di peepl dehn aala di komanment dehn eena gaad laa ih tek sohn branch aafa di hisop plaant ahn tai it wid sohn red kala wul ahn dip it eena yong kow ahn goat blod miks wid waata ahn sprinkl it pahn di buk a gaad laa ahn pahn di peepl dehn
10603,HEB,9,BZJ,wail ih di sprinkl di blod ih tel di peepl dehn seh dis da di blod weh bain unu tu di agreement weh gaad koman unu fi kip
10604,HEB,9,BZJ,sayhn way moaziz sprinkl di blod pahn di tent ahn pahn evriting een deh weh dehn mi yooz fi wership gaad wid
10605,HEB,9,BZJ,akchwali akaadn tu di laa weh gaad gi moaziz nayli evriting mi haftu geh kleen wid blod weh geh shed kaa if no blod noh geh shed den gaad noh wahn fagiv nobadi sin
10606,HEB,9,BZJ,di ting dehn eena di tent dong ya pahn ert weh dami jos wahn kapi a dehn wan op da hevn mi haftu geh kleen wid animal blod
10607,HEB,9,BZJ,bot di reel wan dehn eena hevn mi haftu geh kleen wid wahn sakrifais weh faar moa beta dahn animal blod
10608,HEB,9,BZJ,kaa krais neva gaan eena wahn hoali plays weh hyooman mek weh da wahn kapi a di reel wan
10609,HEB,9,BZJ,no ih gaan eena hevn ihself fronta gaad fi taak op fi wee
10610,HEB,9,BZJ,ahn jeezas neva gaan eena hevn fi aafa op ihself oava ahn oava agen needa laik dehn hai prees dehn dong ya pahn ert weh doz goh eena di moas hoali plays evri yaa fi aafa op blod weh da neva fi dehn oan
10611,HEB,9,BZJ,kaa den krais mi wahn haftu sofa lata taim fahn di taim wen gaad mek di werl
10612,HEB,9,BZJ,insteda dat now wen di werl soon taim fi kohn tu wahn en krais kohn jos wan taim ahn nohmoh fi sakrifais ihself fi du weh wid sin fareva
10613,HEB,9,BZJ,ahn jos laik how evribadi haftu ded wan taim ahn den afta dat dehn haftu goh fronta gaad fi geh joj sayhn way soh krais mi oanli ded wan taim fi tek weh wahn lata peepl sin
10614,HEB,9,BZJ,bot wen ih kohn bak agen ih noh wahn bee fi deel wid sin bot da fi sayv dehn wan weh di wayt fi wen ih kohn bak
10615,HEB,10,BZJ,laik how di laa weh gaad gi moaziz dami oanli wahn picha a di ting dehn weh mi fi kohn ahn noh di reel ting dehn di sakrifais weh dehn doz aafa yaa afta yaa kuda mi neva mek dehn peepl weh doz kohn fi wership gaad bee weh dehn sopoas tu bee
10616,HEB,10,BZJ,now if dehn animal sakrifais kuda mi mek dehn peepl kleen fahn dehn sin wans ahn far aal den dehn neva mi wahn feel gilti bowt dehn sin agen ahn dehn neva mi wahn haftu aafa dehn sakrifais deh nohmoh
10617,HEB,10,BZJ,bot insted di oanli ting weh dehn sakrifais doz du da rimain peepl a dehn sin evri yaa kaa ih impasabl fi mek di blod a bul ahn goat tek weh sin
10618,HEB,10,BZJ,dat da wai wen krais kom eena di werl ih tel ih faada gaad seh yu neva waahn no sakrifais er no gif bot yu mi mek ah ga wahn badi
10619,HEB,10,BZJ,yu neva pleez wid animal sakrifais er wen dehn aafa op eniting els fi dehn sin
10620,HEB,10,BZJ,soh den ah seh si gaad ai kohn fi du weh yoo waahn jos laik weh rait dong bowt mi eena di skripcha
10621,HEB,10,BZJ,fos krais mi seh yoo noh pleez wid no animal sakrifais er no ada aafrin weh dehn bon pahn di alta fi sin eevn doa dat da weh di laa weh gaad mi gi moaziz mi seh fi dehn du
10622,HEB,10,BZJ,den krais seh si gaad ai kohn fi du weh yoo waahn
10623,HEB,10,BZJ,soh den gaad du weh wid di oal sakrifais dehn fi sin ahn put weh krais du eena ih plays
10624,HEB,10,BZJ,weh gaad waahn da fi mek wee bee hoali chroo weh krais aafa op fi hihn badi az wahn sakrifais fi sin wans an far aal
10625,HEB,10,BZJ,anda di oal agreement aal di prees dehn doz stan op fronta di alta day afta day di aafa op sakrifais weh kudn tek weh nobadi sin
10626,HEB,10,BZJ,bot wen krais don aafa op jos wan sakrifais fi tek weh peepl sin fareva ahn eva ih gaahn gaahn sidong pahn di rait han said a gaad
10627,HEB,10,BZJ,ahn krais deh rait deh di wayt til wen gaad put aala ih enimi dehn anda ih fut laik wahn futstool
10628,HEB,10,BZJ,soh aala dehn wan weh bilangz tu gaad krais mek dehn bee weh dehn shuda bee chroo di wan sakrifais weh hihn mek fi sin
10629,HEB,10,BZJ,ahn di hoali spirit taak bowt dis tu wen ih tel wi weh di laad seh
10630,HEB,10,BZJ,ih seh wen da taim kohn ai di laad wahn mek wahn agreement wid dehn
10631,HEB,10,BZJ,ah wahn put mi laa dehn eena dehn haat an ah wahn rait dehn pahn dehn main mek dehn aalwayz memba dehn
10632,HEB,10,BZJ,den di hoali spirit seh ah noh wahn memba dehn sin ner aala di eevl ting dehn weh dehn du nohmoh
10633,HEB,10,BZJ,wen gaad don fagiv peepl a dehn sin no need noh deh fi no sakrifais fi sin agen
10634,HEB,10,BZJ,soh mi dyaa bradaz ahn sistaz wi ku goh eena di moas hoali plays widowt frayd sayka weh jeezas mi shed ih blod
10635,HEB,10,BZJ,dis da di nyoo way weh jeezas oapm op fi wee chroo di kertn weh da fi hihn oan badi weh hihn aafa op fi wee
10636,HEB,10,BZJ,wee ga wahn grayt hai prees weh in chaaj a gaad hows op da hevn
10637,HEB,10,BZJ,soh den mek wi goh rait een tu gaad di chros ahn wid wahn chroo haat kaa wi eevl kanshans geh sprinkl wid krais blod fi mek wi kleen eena gaad sait ahn wi badi geh wash wid kleen kleen waata
10638,HEB,10,BZJ,mek wi stan schrang ahn hoal aan tait tu di hoap weh wi seh wi ga kaa wi ku chros gaad fi kip ih pramis
10639,HEB,10,BZJ,ahn mek wi inkorij wan anada fi shoa lov ahn du gud
10640,HEB,10,BZJ,ahn noh mek wi mek it wahn habit fi noh meet tugeda laik weh som a dehn du
10641,HEB,10,BZJ,insteda dat wi shuda inkorij wan anada moa now dat wi si dat di day wen di laad fi kohn bak di kohn kloasa ahn kloasa
10642,HEB,10,BZJ,kaa if wi kip aan di sin ahn sin afta wi don geh fi noa di chroot den nohmoh sakrifais noh deh weh ku tek weh wi sin dehn
10643,HEB,10,BZJ,insteda dat if peepl kip aan di sin laik dat di oanli ting weh dehn ga fi luk faawod tu da gaad terabl jojment ahn di faiya weh wahn bon op aala dehn wan weh kohn gens hihn
10644,HEB,10,BZJ,if too er chree witnis akyooz sohnbadi seh dehn brok di laa weh gaad gi moaziz den da persn ku geh put tu det widowt no mersi
10645,HEB,10,BZJ,wel den tink da humoch wosa di ponishment wahn bee fi dehn wan weh stamp op pahn di son a gaad ahn chreet ih blod weh hihn shed az paat a di pramis laik if da sohnting cheep
10646,HEB,10,BZJ,peepl weh du dat reeli insolt di hoali spirit weh bring gaad mersi
10647,HEB,10,BZJ,kaa wee noa dat gaad seh ai wahn ponish peepl fi di eevl weh dehn du
10648,HEB,10,BZJ,ai di laad wahn pay dehn bak fi di eevl tingz weh dehn du
10649,HEB,10,BZJ,ahn wahn nada taim ih seh di laad wahn joj fi hihn peepl dehn
10650,HEB,10,BZJ,da wahn fraitnin ting fi faal eena di han a di livin gaad noh faget dehn haad taim weh unu gaahn chroo wen unu mi fos geh fi andastan di gud nyooz bowt jeezas
10651,HEB,10,BZJ,memba how unu mi stay faytful eevn doa ih mi meen seh dat unu mi wahn sofa sohn terabl ting
10652,HEB,10,BZJ,sohntaim dehn doz tek unu mek papishoh fronta evribadi ahn sohntaim dehn doz beet unu
10653,HEB,10,BZJ,sohn ada taim unu doz redi fi help owt dehn wan weh di sofa di sayhn ting dehn laik weh unu doz goh chroo
10654,HEB,10,BZJ,unu doz feel fi dehn wan weh mi eena jayl
10655,HEB,10,BZJ,ahn unu mi kwait hapi eevn doa peepl mi teef evriting weh unu mi oan
10656,HEB,10,BZJ,unu mi noa seh dat unu mi ga beta ting di wayt fi unu ting weh wahn laas fareva
10657,HEB,10,BZJ,soh den unu noh fi stap chros eena di laad noh kay weh hapm kaa memba unu wahn geh wahn big riwaad
10658,HEB,10,BZJ,bot unu haftu heng een deh soh dat wen unu don du weh gaad waahn unu du unu wahn geh weh ih pramis unu
10659,HEB,10,BZJ,da laik weh rait eena di skripcha seh jos wahn lee wail moa den di wan weh di kohn wahn kohn
10660,HEB,10,BZJ,ih noh wahn tek lang
10661,HEB,10,BZJ,ai gaad wahn aksep mi peepl dehn weh raichos sayka dehn fayt bot ah noh wahn pleez wid nobadi weh ton bak
10662,HEB,10,BZJ,bot wee da noh peepl weh ton bak ahn den geh dischrai
10663,HEB,10,BZJ,wee da peepl weh chros gaad soh hihn sayv wi
10664,HEB,11,BZJ,now di fayt weh wi ga eena gaad da weh mek wi shoar seh dat wi ga weh wi di hoap fa ih mek wi shoar a di ting dehn weh wi kyaahn si
10665,HEB,11,BZJ,da sayka wi ansesta dehn fayt eena gaad mek dehn kuda mi pleez ahn
10666,HEB,11,BZJ,da bikaaz a wi fayt eena gaad mek wi andastan dat gaad jos seh it ahn di hoal yoonivers kohn fi bee
10667,HEB,11,BZJ,ahn wi noa dat di ting dehn weh wi ku si mi mek owta ting weh wi kyaahn si
10668,HEB,11,BZJ,da mi bikaaz a aybl fayt eena gaad mek hihn mi aafa op wahn beta sakrifais tu gaad dahn weh ih breda kayn mi aafa op
10669,HEB,11,BZJ,gaad mi aksep aybl sakrifais fi shoa dat aybl dami wahn raichos man
10670,HEB,11,BZJ,ahn aldoa aybl ded lang taim ih stil di taak tu wi bowt weh ih meen fi ga fayt eena gaad
10671,HEB,11,BZJ,da mi bikaaz a eenak fayt mek gaad kehr ahn op da hevn widowt ded
10672,HEB,11,BZJ,sodnwan nobadi kudn fain ahn kaa gaad kehr ahn
10673,HEB,11,BZJ,di skripcha seh dat bifoa gaad mi kehr eenak ih doz pleez gaad
10674,HEB,11,BZJ,ahn nobadi kyaahn pleez gaad if dehn noh ga fayt eena ahn kaa enibadi weh waahn kohn tu gaad haftu bileev dat hihn deh ahn dat gaad wahn gi gud tingz tu dehn wan weh saach far ahn wid aala dehn haat
10675,HEB,11,BZJ,ahn da mi bikaaz a noawa fayt eena gaad mek gaad waan ahn bowt sohnting weh hihn neva si hapm yet
10676,HEB,11,BZJ,ih bil wahn aak weh hihn ahn ih famili geh sayv eena
10677,HEB,11,BZJ,noawa fayt eena gaad mi shoa dat di ada peepl dehn eena di werl mi wikid ahn dat hihn mi raichos eena gaad sait
10678,HEB,11,BZJ,da mi bikaaz a aybraham fayt eena gaad mek ih obay gaad wen gaad kaal ahn ahn tel ahn fi goh da wahn lan weh gaad mi seh mi wahn bee fi hihn
10679,HEB,11,BZJ,ih lef fi hihn oan konchri ahn set owt widowt eevn noa wichpaa ih mi gwehn
10680,HEB,11,BZJ,da mi bikaaz a aybraham fayt eena gaad mek ih reech di lan weh gaad mi pramis ahn ahn liv deh eena tent laik wahn aylyan
10681,HEB,11,BZJ,ih son aizak ahn aizak son jaykop mi liv di sayhn way tu kaa gaad mi gi dehn di sayhn pramis
10682,HEB,11,BZJ,aybraham midi liv soh kaa hihn midi luk faawod fi liv eena wahn siti weh mi bil pahn wahn fongdayshan weh wahn laas fareva weh gaad ihself mi plan owt ahn bil
10683,HEB,11,BZJ,da mi bikaaz a aybraham fayt eena gaad mek hihn ahn sayra kuda mi ga wahn baybi aldoa dehn mi don oal aredi ahn pahn tap a dat fahn di biginin sayra kudn geh pregnant
10684,HEB,11,BZJ,bot aybraham mi stil bileev dat gaad mi wahn kip ih pramis
10685,HEB,11,BZJ,soh wahn hoal nayshan mi wahn kohn chroo dis wan man aybraham weh mi don tu oal fi ga pikni
10686,HEB,11,BZJ,dis nayshan mi wahn ga soh moch peepl dat sayhn laik how yu kyaahn konk di staar dehn eena di skai ahn di grayn a san dehn pahn di seeshoa yu wahn kyaahn konk dehn needa
10687,HEB,11,BZJ,evri wan a dehn peepl weh wi midi taak bowt mi don ded
10688,HEB,11,BZJ,dehn mi ga fayt eevn doa dehn mi ded widowt geh weh gaad mi pramis dehn
10689,HEB,11,BZJ,bot dehn mi hapi jos fi si evriting weh gaad mi pramis dehn fahn faar ahn dehn mi noa seh dat dehn dami jos laik aylyan ahn schraynja di liv ya pahn dis ert
10690,HEB,11,BZJ,peepl weh taak laik dat mek it playn seh dehn di luk fi wahn konchri weh dehn ku bilangz tu
10691,HEB,11,BZJ,if dehn midi taak bowt di konchri weh dehn midi kohn fram dehn wuda mi fain wahn way fi goh bak deh
10692,HEB,11,BZJ,bot dehn midi luk fi wahn beta hoam da hevn
10693,HEB,11,BZJ,dat da wai gaad neva shaym a dehn wen dehn kaal hihn fi dehn gaad kaa hihn don geh wahn siti redi fi dehn da hevn
10694,HEB,11,BZJ,da mi bikaaz a aybraham fayt mek ih mi wilin fi aafa op ih oanli son aizak az wahn sakrifais tu gaad wen gaad mi tes ahn eevn doa dat dami di son weh gaad mi pramis ahn
10695,HEB,11,BZJ,gaad mi pramis seh da chroo aizak yu wahn ga aala dehn disendant dehn weh ah mi pramis yu
10696,HEB,11,BZJ,aybraham mi figa dat if aizak mi ded gaad kuda mi bring ahn bak tu laif agen
10697,HEB,11,BZJ,eena wahn way aybraham mi did geh ih son bak fahn di ded
10698,HEB,11,BZJ,da mi bikaaz a aizak fayt eena gaad mek ih mi bles ih too son dehn eesaa ahn jaykop
10699,HEB,11,BZJ,hihn mi shoar dat gaad mi wahn du weh ih mi pramis fi du eena di fyoocha
10700,HEB,11,BZJ,ahn da mi bikaaz a jaykop fayt eena gaad mek ih bles joazef son dehn wen ih mi nayli taim fi ded
10701,HEB,11,BZJ,ih leen op pahn ih waakin stik ahn wership gaad
10702,HEB,11,BZJ,da mi bikaaz a joazef fayt eena gaad mek ih seh dat gaad mi wahn bring di peepl a izrel dehn owta eejip soh ih tel dehn fi kehr ih boan dehn wid dehn wen dehn di lef
10703,HEB,11,BZJ,da mi bikaaz a fayt eena gaad mek moaziz ma ahn pa haid ahn fi chree monts
10704,HEB,11,BZJ,dehn mi si dat ih dami wahn priti baybi soh dehn neva frayd fi goh gens di king aadaz
10705,HEB,11,BZJ,ahn afta moaziz don ton man da mi bikaaz a ih fayt eena gaad mek ih mi rifyooz fi mek dehn kaal ahn di son a fayro daata
10706,HEB,11,BZJ,ih mi raada sofa wid gaad peepl dehn dan fi injai di pleja weh sin gi yu weh oanli mi wahn laas fi wahn lee wail
10707,HEB,11,BZJ,moaziz mi figa dat ih mi beta fi mek hihn sofa sayka krais dan fi oan aala di richiz weh mi deh da eejip kaa hihn mi ga fi hihn aiy pahn di riwaad weh gaad mi wahn gi ahn eena di fyoocha
10708,HEB,11,BZJ,ahn da mi bikaaz a moaziz fayt eena gaad mek ih lef eejip ahn ih neva frayd fi di king noh mata how beks di king mi beks
10709,HEB,11,BZJ,moaziz mi meen ih neva mi wahn ton bak kaa da sayhn laik hihn mi si di gaad weh nobadi kudn si
10710,HEB,11,BZJ,da mi bikaaz a moaziz fayt eena gaad mek ih kip op di paasoava ahn koman di peepl a izrel fi sprinkl animal blod pahn dehn doa poas fi mek di aynjel a det noh kil dehn fos baan son dehn
10711,HEB,11,BZJ,da mi bikaaz a dehn fayt eena gaad mek di peepl a izrel paas chroo di red see sayhn laik if dehn mi deh pahn jrai grong
10712,HEB,11,BZJ,bot wen di eejipshan dehn chrai fala dehn aala dehn jrongdid
10713,HEB,11,BZJ,ahn da mi bikaaz a di peepl a izrel dehn fayt eena gaad mek dehn maach rong ahn rong di siti a jeriko mek di waal dehn jrap dong
10714,HEB,11,BZJ,da mi bikaaz a rayhab di prastichoot fayt eena gaad mek shee neva geh kil lang wid dehn wan weh neva obay gaad kaa shee mi welkom di spai dehn fahn izrel
10715,HEB,11,BZJ,wel weh moa ah ku seh
10716,HEB,11,BZJ,ah wudn ga taim fi tel unu bowt gidiyan ahn barak ahn samson ahn jefta ahn bowt dayvid ahn samwel ahn di prafit dehn
10717,HEB,11,BZJ,dehn du ting laik oavachroa lata kingdom ahn du weh rait ahn soh dehn mi geh weh gaad mi pramis dehn
10718,HEB,11,BZJ,dehn mi shet laiyan mowt dehn owt sohn wail faiya ahn get weh fahn peepl weh mi waahn kil dehn wid soad
10719,HEB,11,BZJ,aldoa dehn mi week dehn geh schrent soh dehn kuda mi fait aaf hoal aami fahn aal kaina difrent konchri
10720,HEB,11,BZJ,sohn laydi geh dehn lov wan rayz bak fahn di ded
10721,HEB,11,BZJ,wahn lata dehnya peepl mi geh taacha kaa dehn mi raada ded dan fi geh dehn freedom kaa dehn mi ga dehn hoap set pahn wahn beta laif wen dehn geh rayz op bak fahn di ded
10722,HEB,11,BZJ,sohn nada wan dehn mi tek mek papishoh ahn dehn beet sohn wid wip ahn chayn op sohn ahn put dehn eena jayl
10723,HEB,11,BZJ,stil sohn neks wan geh stoan tu det ahn geh saa eena too ahn geh kil wid soad
10724,HEB,11,BZJ,som a dehn doz goh bowt jres eena sheep skin er goat skin
10725,HEB,11,BZJ,dehn mi hongri ahn poa dehn enimi doz persikyoot dehn ahn chreet dehn bad
10726,HEB,11,BZJ,dehn mi tu gud fi dis werl
10727,HEB,11,BZJ,dehn doz wanda aal oava di mongtin ahn dezert dehn di haid eena kayv ahn hoal eena di grong
10728,HEB,11,BZJ,aala dehn peepl weh wi midi taak bowt mi pleez gaad bikaaz a dehn fayt eena ahn
10729,HEB,11,BZJ,stilyet non a dehn neva geh weh gaad mi pramis dehn
10730,HEB,11,BZJ,gaad mi ga beta tingz plan fi wee tingz weh dehn mi wahn benifit fram tu
10731,HEB,11,BZJ,hihn neva waahn dehn reech di goal weh dehn midi reech fa eena dehn fayt bifoa wee reech it
10732,HEB,12,BZJ,now laik how wi ga dis big krowd a peepl weh da witnis rong wi weh don shoa wi how fi ga fayt eena gaad den mek wi geh rid a evriting weh ku kip wi bak espeshali di sin weh noh waahn let wi goh
10733,HEB,12,BZJ,mek wi ron di rays weh deh heda wi ahn mek wi noh giv op
10734,HEB,12,BZJ,mek wi kip wi aiy pahn jeezas kaa wi fayt di pen pahn hihn fahn staat tu til wi reech di en
10735,HEB,12,BZJ,hihn gaahn chroo di shaym a mek dehn nayl ahn pahn di kraas ahn ih neva tink notn a it kaa ih noa dat pahn di en ih mi wahn mek ahn hapi fi du it
10736,HEB,12,BZJ,ahn now ih di sidong pahn di rait han said a gaad chroan
10737,HEB,12,BZJ,soh tink bowt aala di terabl ting dehn weh jeezas mi haftu put op wid fahn aala dehn sinful peepl den unu noh wahn geh diskorij ahn giv op
10738,HEB,12,BZJ,aftaraal non a unu neva yet mi haftu gi unu laif eena di fait gens sin
10739,HEB,12,BZJ,unu don faget weh gaad mi seh tu unu aredi wen ih mi taak tu unu laik ih oan pikni dehn fi inkorij unu
10740,HEB,12,BZJ,ih mi seh mi son noh tek it lait wen di laad ponish yu ahn noh geh diskorij wen ih karek yu
10741,HEB,12,BZJ,kaa di laad karek dehn wan weh ih lov ahn ih ponish dehn wan weh da fi hihn oan pikni dehn
10742,HEB,12,BZJ,unu fi bee payshent wen unu di goh chroo ponishment
10743,HEB,12,BZJ,dat da how gaad chreet ih pikni dehn
10744,HEB,12,BZJ,wich pa deh weh noh karek ih pikni dehn
10745,HEB,12,BZJ,if gaad noh karek unu laik how ih karek aala ih pikni dehn den dat meen seh dat unu da noh reeli fi hihn pikni dehn ataal
10746,HEB,12,BZJ,ahn bisaidz wee rispek fi wee hyooman faada dehn wen dehn ponish wi rait
10747,HEB,12,BZJ,wel den da humoch moa wi shuda put wiself anda di ponishment a wi faada eena hevn ahn liv fareva wi hyooman faada dehn mi ponish wi di bes way dehn mi noa how fi wahn fyoo yaaz bot gaad karek wi fi wi oan gud kaa ih waahn mek wi hoali laik hihn
10748,HEB,12,BZJ,non a wi noh injai ponishment wail wi di goh chroo it kaa ih hat wi
10749,HEB,12,BZJ,bot laytaraan if di ponishment mek wi laan fi obay den wi wahn laan fi du weh rait ahn liv eena pees
10750,HEB,12,BZJ,soh den unu lif op unu taiyad han dehn ahn mek unu shayki fut dehn stan op schrang kip di waak pahn wahn schrayt road soh dat dehn wan hoofa fut week weh di fala unu noh wahn geh weeka bot insteda dat dehn wahn geh heel
10751,HEB,12,BZJ,chrai fi liv eena pees wid evribadi ahn du unu bes fi liv wahn hoali laif kaa widowt dat nobadi noh wahn si gaad
10752,HEB,12,BZJ,mek shoar dat non a unu noh ton unu bak pahn di grays a gaad
10753,HEB,12,BZJ,ahn noh mek non a unu geh bita laik wahn paizn plaant weh tek root ahn spred ih paizn tu evribadi weh deh rong unu
10754,HEB,12,BZJ,noh mek non a unu bee laik eesaa weh doz sleep rong ahn neva ga no rispek fi notn weh hoali
10755,HEB,12,BZJ,hihn sel aala fi hihn raits az di oalda son fi wan degeh meel
10756,HEB,12,BZJ,unu noa dat aftawodz ih mi waahnt it bak kaa ih mi waahn ih pa blesin
10757,HEB,12,BZJ,bot notn neva deh weh eesaa kuda mi du eevn doa ih baal ahn baal kyaahn don ahn bayg ih pa
10758,HEB,12,BZJ,no amonk a sari neva werk
10759,HEB,12,BZJ,ih mi tu layt
10760,HEB,12,BZJ,unu neva kohn laik di peepl a izrel tu wahn plays weh yu ku toch laik mongt sainai weh mi ga faiya di blayz ahn tik daaknis ahn haad haad breez
10761,HEB,12,BZJ,den dehn yehr wahn chrompit di bloa haadwan ahn wahn vais di taak tu dehn
10762,HEB,12,BZJ,di vais mi soh fraitnin dat di peepl bayg ahn fi stap taak kaa dehn kudn bayr di koman weh gaad mi gi dehn eevn if wahn animal toch di mongtin dehn mi fi stoan it tu det
10763,HEB,12,BZJ,weh dehn si mi soh fraitnin dat eevn moaziz ihself mi seh ah mi soh fraitn dat ah midi chrimbl anaal
10764,HEB,12,BZJ,bot unu kohn tu mongt zaiyan weh da di siti a di livin gaad
10765,HEB,12,BZJ,dis siti weh nayhn jeroosalem deh eena hevn ahn towznz ahn towznz a aynjel kohn tugeda deh fi selibrayt
10766,HEB,12,BZJ,ahn dehsoh unu wahn fain aala gaad fos baan pikni dehn hoofa naym rait dong eena hevn ahn unu wahn kohn tu gaad ihself weh joj evribadi
10767,HEB,12,BZJ,unu wahn kohn tu di spirit a dehn wan weh gaad don mek bee aal weh dehn sopoas tu bee
10768,HEB,12,BZJ,ahn unu wahn kohn tu jeezas weh stan bitween gaad ahn ih peepl dehn
10769,HEB,12,BZJ,ahn unu wahn kohn tu di blod a jeezas weh sprinkl pahn wi fi mek wi kleen fahn wi sin dehn
10770,HEB,12,BZJ,ih beta dan di blod a aybl weh midi baal owt fi venjans
10771,HEB,12,BZJ,soh den mek shoar dat unu obay di wan weh di taak tu unu
10772,HEB,12,BZJ,if di peepl dehn neva get weh wen dehn neva obay di wan weh mi taak tu dehn fahn di mongtin den how unu tink unu wahn get weh fahn di wan weh taak tu unu fahn hevn
10773,HEB,12,BZJ,da taim deh gaad vais mi mek di ert shayk dis taim ih pramis seh ah noh oanli wahn shayk di ert wan moa taim agen bot ah wahn shayk di hevnz tu
10774,HEB,12,BZJ,wen gaad seh wan moa taim agen dat meen dat ih wahn shayk evriting weh ih mi mek pahn di ert soh dat evriting weh kyaahn shayk wahn laas fareva
10775,HEB,12,BZJ,soh mek wi tel gaad tanks kaa ih di gi wi wahn kingdom weh notn kyaahn shayk
10776,HEB,12,BZJ,mek wi wership ahn wid wahn fyaa weh hoali ahn mek wi shoa ahn lata aana ahn rispek
10777,HEB,12,BZJ,kaa fi wee gaad da laik wahn faiya weh di bon op evriting
10778,HEB,13,BZJ,unu mos kip aan di lov wan anada laik bradaz ahn sistaz
10779,HEB,13,BZJ,ahn noh faget fi welkom schraynja dehn eena unu hows kaa dehn ga sohn peepl weh mi du dat ahn dehn schraynja mi en op fi bee aynjel ahn dehn neva eevn noa it
10780,HEB,13,BZJ,memba dehn wan weh deh eena prizn laik da unu unuself deh eena prizn wid dehn ahn memba dehn wan weh di geh bad chreetment sayhn laik if da unu dehn di chreet bad tu
10781,HEB,13,BZJ,unu mos ga big rispek fi marij
10782,HEB,13,BZJ,stay faytful tu unu hozban er waif kaa gaad wahn joj enibadi weh di sleep rong er weh di cheet pahn dehn hozban er dehn waif
10783,HEB,13,BZJ,noh di lov moni satisfai wid weh unu ga kaa di laad pramis wi seh ah wahn neva lef unu ah wahn neva dizert unu
10784,HEB,13,BZJ,soh wi ku ga kanfidens wen wi seh di laad da di wan weh di help mi ai noh wahn frayd fi notn
10785,HEB,13,BZJ,da weh enibadi ku du mee
10786,HEB,13,BZJ,noh faget unu leeda dehn weh mi teech unu di werd a gaad
10787,HEB,13,BZJ,memba weh kaina laif dehn mi liv ahn chrai ga fayt laik dehn
10788,HEB,13,BZJ,jeezas krais neva chaynj hihn da di saym yestudeh tudeh ahn fareva
10789,HEB,13,BZJ,noh mek aal kaina difrent teechin di fool unu op
10790,HEB,13,BZJ,ih beta fi geh schrent fahn di grays a gaad dahn fahn aala dehn roolz bowt food weh noh help non a dehn wan weh fala dehn
10791,HEB,13,BZJ,di prees dehn weh serv da di alta noh ga no rait fi tek paat eena di pryaaz weh wee aafa op az wahn sakrifais eena fi wee plays a wership
10792,HEB,13,BZJ,anda di jooish laa dehn di hai prees doz aafa op animal blod eena di moas hoali plays az wahn sakrifais fi sin bot dehn doz bon di badi a di animal dehn owtsaida di ayrya wichpaa di peepl dehn mi liv
10793,HEB,13,BZJ,sayhn way jeezas tu mi sofa ahn ded owtsaida di siti soh dat ih kuda mi mek ih peepl dehn hoali wen ih shed fi hihn oan blod
10794,HEB,13,BZJ,soh den eena wahn way mek wee goh owtsaida di siti wid hihn ahn shayr di shaym weh hihn mi sofa dehsoh
10795,HEB,13,BZJ,kaa wee noh ga no plays weh wahn laas fareva dong ya pahn dis ert fi liv bot wee di luk faawod tu wahn siti weh deh op da hevn weh stilyet fi kohn
10796,HEB,13,BZJ,soh wid jeezas help mek wi aafa fi wee prayz tu gaad az wahn sakrifais ahn mek wi aafa op da sakrifais deh wen wi seh wid wi oan mowt dat jeezas da di laad
10797,HEB,13,BZJ,noh faget fi du gud ahn shayr weh unu ga wid dehn wan weh ga need kaa dat da di kaina sakrifais weh pleez gaad
10798,HEB,13,BZJ,obay dehn wan weh deh oava unu ahn put unuself anda dehn kaa da dehn di wach oava unu soal ahn dehn haftu ansa tu gaad
10799,HEB,13,BZJ,soh noh mek dehn feel sad az dehn di du dehn werk
10800,HEB,13,BZJ,mek dehn hapi fi du it adawaiz dehn wahn kyaahn help unu
10801,HEB,13,BZJ,pray fi wi
10802,HEB,13,BZJ,wi kanshans klyaa kaa wi waahn du di rait ting aal di taim
10803,HEB,13,BZJ,ah waahn unu pray haad fi mi dat ah ku kohn bak tu unu soon
10804,HEB,13,BZJ,now ah pray dat di gaad weh gi pees ahn weh mek wi laad jeezas rayz op bak fahn di ded gi unu evriting weh unu need fi du weh hihn waahn unu du
10805,HEB,13,BZJ,jeezas da di grayt shepad fi di sheep dehn kaa ih don ded fi wi ahn da chroo fi hihn blod hihn mek di agreement weh wahn laas fareva
10806,HEB,13,BZJ,ah di pray dat gaad gi unu evri gud ting weh unu need fi du weh ih waahn unu du
10807,HEB,13,BZJ,an ah di pray dat gaad mek di powa a jeezas krais werk eena unu soh dat unu ku du weh pleez hihn
10808,HEB,13,BZJ,mek di peepl gi gloari tu jeezas krais fareva ahn eva aymen
10809,HEB,13,BZJ,now ah di bayg unu mi bradaz ahn sistaz fi mek unu lisn gud tu weh ah seh eena dis shaat leta ya
10810,HEB,13,BZJ,ah waahn unu noa seh dat dehn let goh wi brada timoti owta jayl
10811,HEB,13,BZJ,if ih reech ya in taim ah wahn bring ahn wid mi wen ah kohn luk fi unu
10812,HEB,13,BZJ,seh heloa tu aala di cherch leeda dehn ahn aala gaad peepl dehn deh fi mi
10813,HEB,13,BZJ,dehn wan fahn itali sen seh heloa
10814,HEB,13,BZJ,ah pray seh dat di grays a gaad wahn deh wid aala unu
10815,JAS,1,BZJ,dis leta da fahn mee jaymz weh di serv gaad ahn di laad jeezas krais
10816,JAS,1,BZJ,ai di rait tu aala gaad peepl dehn weh skyata aal oava di werl
10817,JAS,1,BZJ,gaad bles aala unu
10818,JAS,1,BZJ,mi bradaz ahn sistaz unu mos feel glad enitaim unu ron intu eni kaina chroblz ahn chraiyalz kaa unu noa dat wen unu fayt geh chrai ahn unu noh giv op dat wahn mek unu geh schranga
10819,JAS,1,BZJ,ahn sayka weh unu noh giv op unu wahn bee laik gaad waahn unu fi bee ahn unu noh wahn shaat a notn
10820,JAS,1,BZJ,ahn if eni a unu noh ga di wizdom weh gaad gi yu mos aks gaad fi gi yu
10821,JAS,1,BZJ,hihn wahn gi yu nof ahn yu noh hafu shaym fi aks
10822,JAS,1,BZJ,bot wen yu aks gaad yu mos bileev dat ih wahn gi yu ahn yu mosn dowt
10823,JAS,1,BZJ,kaa enibadi weh dowt da laik wahn wayv eena di see weh di breez di bloa ahn hib bowt
10824,JAS,1,BZJ,if yoo da laik dat noh tink dat yu wahn geh notn fahn di laad
10825,JAS,1,BZJ,dat shoa dat yu kyaahn mek op yu main bowt weda yu bileev gaad er nat ahn yu noh setl eena notn weh yu du
10826,JAS,1,BZJ,ahn wahn neks ting di brada weh poa shuda glad kaa gaad lif ahn op
10827,JAS,1,BZJ,ahn di rich wan shuda glad tu wen gaad bring ahn dong kaa sayhn laik wail flowaz hihn wahn paas weh
10828,JAS,1,BZJ,di son kom op wid lata heet ahn wida di plaant ahn di flowaz dehn jrap aaf ahn dehn noh luk priti agen
10829,JAS,1,BZJ,da rait soh di rich man wahn fayd weh eevn wail ih di ten tu ih bizniz
10830,JAS,1,BZJ,gaad wahn bles enibadi weh goh chroo chroblz widowt giv op
10831,JAS,1,BZJ,di krong weh dehn wahn geh da laif weh wahn neva en
10832,JAS,1,BZJ,dat da di praiz weh gaad pramis evribadi weh lov ahn
10833,JAS,1,BZJ,wen yu ga di main fi sin yu mosn seh dat da gaad du dat tu yu kaa nobadi kyaahn temp gaad wid sin ahn hihn noh temp nobadi needa
10834,JAS,1,BZJ,bot temtayshan kohn tu evri wan a wi wen fi wee oan wikid haat haal wi wan said ahn sweettaak wi fi sin
10835,JAS,1,BZJ,afta wi wikid haat don los ahn geh pregnant ih baan sin
10836,JAS,1,BZJ,ahn wen sin geh big ahn don du ih ting ih kil wi
10837,JAS,1,BZJ,soh mi bradaz ahn sistaz weh ah lov noh mek nobadi fool unu
10838,JAS,1,BZJ,evri gud ahn perfek gif kohn fahn da tap fahn wi faada weh mek di lait
10839,JAS,1,BZJ,ahn hihn noh chaynj evri now ahn agen laik shado
10840,JAS,1,BZJ,hihn mi waahn wee ga fos plays heda evriting els weh hihn mek soh hihn sen fi hihn werd weh chroo soh dat wi ku ga nyoo laif
10841,JAS,1,BZJ,unu noa dis mi bradaz ahn sistaz eech wan a unu shuda hori fi lisn
10842,JAS,1,BZJ,tek yu taim bifoa yu taak ahn noh hori fi geh beks
10843,JAS,1,BZJ,unu si wen wahn man geh beks ih kyaahn du weh gaad waahn ih du
10844,JAS,1,BZJ,soh unu mos get rid a aala di dotinis ahn wikidnis weh deh soh kaman monks wi
10845,JAS,1,BZJ,eena wahn hombl way unu mos aksep di werd weh gaad plaant eena unu weh ku sayv unu soal
10846,JAS,1,BZJ,bot now unu noh fool unuself ahn jos lisn tu di werd a gaad
10847,JAS,1,BZJ,du weh ih seh fi du enibadi weh oanli lisn tu di werd ahn noh du weh ih seh da laik wahn man weh luk pahn ih oan fays eena wahn miro ahn afta ih don luk pahn ihself ih goh schrayt fahn deh ahn faget weh ih luk laik
10848,JAS,1,BZJ,bot unu mos kip di stodi di perfek laa a gaad di laa weh gi yu freedom
10849,JAS,1,BZJ,if yu yehr it ahn memba it ahn du weh ih seh gaad wahn bles yu eena weh yu du
10850,JAS,1,BZJ,if unu tink dat unu da cherch peepl ahn stil kyaahn hoal unu tong unu di fool unuself ahn unu rilijan noh gud fi notn
10851,JAS,1,BZJ,di kaina rilijan weh gaad luk pan az kleen ahn perfek da laik dis fi luk afta dehn pikni weh noh ga no ma ner pa ahn dehn laydi weh dehn hozban ded ahn fi kip unuself fahn geh doti bai di werl
10852,JAS,2,BZJ,mi bradaz ahn sistaz laik how unu di fala wi wandaful laad jeezas krais unu noh fi chreet sohn peepl beta dan adaz
10853,JAS,2,BZJ,sopoaz wahn man kohn da unu cherch di wayr goal ring ahn priti kloaz ahn wahn poa man kom een tu wid oal tayr op kloaz
10854,JAS,2,BZJ,if unu chreet di man eena priti kloaz gud ahn tel ahn seh si wahn gud seet ya fi yu bot unu tel di poa man stan op oava deh er sidong rait ya soh pahn di floa bai mi fut tel mi if unu noh di shoa fayvritizm ahn di joj peepl eena di rang way
10855,JAS,2,BZJ,yehr dis mi bradaz ahn sistaz gaad pik dehn peepl weh adaz luk pan az poa fi bee rich eena fayt
10856,JAS,2,BZJ,hihn pramis evribadi weh lov ahn wahn plays eena fi hihn kingdom
10857,JAS,2,BZJ,bot unu disrispek dehn poa peepl da noh di rich peepl dehn weh di chaans unu op
10858,JAS,2,BZJ,da noh dehn weh di haal unu da koat
10859,JAS,2,BZJ,da noh dehn weh di slanda di gud naym a di wan weh unu bilangz tu
10860,JAS,2,BZJ,now unu di du di rait ting if unu reeli di obay da wan perfek komanment eena di skripcha weh seh lov yu nayba jos laik how yu lov yuself
10861,JAS,2,BZJ,bot if unu di shoa fayvritizm den akaadn tu di laa unu di sin ahn di laa wahn kandem unu kaa unu brok it
10862,JAS,2,BZJ,enibadi weh obay evriting weh di laa seh bot dehn mes op pahn wan lee paat dehn gilti a brok aala di komanment dehn eena di laa
10863,JAS,2,BZJ,di sayhn gaad weh mi seh yu noh fi cheet pahn yu hozban er yu waif mi seh tu yu noh fi merda
10864,JAS,2,BZJ,eevn if yu noh ga seks wid nobadi eksep di persn weh yu marid tu bot yu ton rong ahn merda sohnbadi yu stil di brok di laa
10865,JAS,2,BZJ,unu mos taak ahn ak laik peepl weh noa dehn wahn geh joj bai di way dehn lov wan anada
10866,JAS,2,BZJ,dat da di laa weh set wi free
10867,JAS,2,BZJ,enibadi weh noh ga no mersi gaad wahn joj dehn widowt mersi tu
10868,JAS,2,BZJ,mersi aalwayz beet jojment mi bradaz ahn sistaz weh gud ih wahn du if unu seh dat unu bileev eena gaad bot unu noh shoa it bai di way unu liv
10869,JAS,2,BZJ,unu tink da kaina fayt ku sayv unu
10870,JAS,2,BZJ,sopoaz wan a unu brada er unu sista noh ga notn fi wayr er eet ahn unu tel ahn seh gaad bles yu
10871,JAS,2,BZJ,ah hoap ting werk owt fi yu
10872,JAS,2,BZJ,tek kayr a yuself
10873,JAS,2,BZJ,ah hoap yu eet gud
10874,JAS,2,BZJ,weh gud dat wahn du far ahn if unu noh help ahn owt wid weh ih need
10875,JAS,2,BZJ,sayhn way if wahn persn noh du notn fi shoa dat dehn bileev gaad den di fayt weh dehn ga ded ahn dehn noh wot notn
10876,JAS,2,BZJ,bot now sohnbadi kuda seh yoo ga fayt an ai ga akshan
10877,JAS,2,BZJ,wel shoa mi fi yoo fayt widowt akshan an ai wahn shoa yu fi mee fayt bai weh ai di du
10878,JAS,2,BZJ,yu seh yu bileev eena di wan chroo gaad
10879,JAS,2,BZJ,gud fi yoo eevn di deeman dehn bileev dat gaad deh ahn dehn chrimbl
10880,JAS,2,BZJ,yoo foolfool man
10881,JAS,2,BZJ,yoo waahn mek ai shoa yu dat fayt widowt akshan noh gud fi notn
10882,JAS,2,BZJ,tink bowt wi graytgraytgraytgranfaada aybraham
10883,JAS,2,BZJ,memba di taim ih mi wahn sakrifais ih oan son aizak pahn di alta
10884,JAS,2,BZJ,da sayka weh ih mi du mek gaad mi kansida ahn fi bee raichos
10885,JAS,2,BZJ,yu si da mi fi hihn fayt ahn fi hihn akshanz weh midi werk tugeda
10886,JAS,2,BZJ,ahn sayka weh ih mi du ih shoa dat ih mi bileev gaad fi chroo
10887,JAS,2,BZJ,ahn weh di skripcha mi seh mi kohn chroo
10888,JAS,2,BZJ,ih mi seh aybraham mi bileev gaad ahn gaad aksep ahn az wahn raichos man ahn dehn mi kaal ahn gaad fren
10889,JAS,2,BZJ,soh unu si dat wahn persn get rait wid gaad bai weh dehn du da noh oanli bai dehn fayt
10890,JAS,2,BZJ,eevn rayhab weh dami wahn prastichoot mi get rait wid gaad sayka weh shee mi du
10891,JAS,2,BZJ,shee mi tek kayr a di izrelait spai dehn ahn help dehn eskayp bai wahn nada road
10892,JAS,2,BZJ,soh jos laik how fi yoo badi ded if ih noh ga di spirit eena it rait soh fayt widowt akshan ded
10893,JAS,3,BZJ,mi bradaz ahn sistaz wahn lata unu shudn chrai fi bee teecha kaa unu noa dat gaad wahn joj aala wi weh di teech haada dahn evribadi els
10894,JAS,3,BZJ,da chroo dat aala wi slip dong eena difrent kaina way evri now ahn agen
10895,JAS,3,BZJ,if enibadi ku kanchroal dehn tong den dehn perfek ahn dehn ku kanchroal di hoal a dehn badi
10896,JAS,3,BZJ,unu si how gud wi ku kanchroal wahn haas ahn mek ih obay wen wi put wahn bit eena ih mowt
10897,JAS,3,BZJ,er luk pahn wahn ship
10898,JAS,3,BZJ,unu si how big ih big ahn how schrang breez kehr ahn
10899,JAS,3,BZJ,bot stilyet di kyaptin ku kanchroal it wid wahn lee lee roda ahn mek ih goh eniway weh hihn waahn
10900,JAS,3,BZJ,rait soh di tong da wahn lee pees a wi badi bot ih oanli bregin ahn boasi
10901,JAS,3,BZJ,luk how wahn big bush faiya ku staat fahn wahn lee lee spaak
10902,JAS,3,BZJ,ahn di tong da wahn faiya tu
10903,JAS,3,BZJ,ih deh rait deh monks di ada paats a di badi bot ih ful op a wikidnis weh ku mes op di hoal a wahn persn ahn kaaz wahn blayz weh ku dischrai di hoal a dehn laif
10904,JAS,3,BZJ,ih geh da faiya schrayt fahn hel
10905,JAS,3,BZJ,man taym aal kaina animal ahn berd ahn reptail ahn ting weh deh eena di see
10906,JAS,3,BZJ,bot nobadi kyaahn taym di tong
10907,JAS,3,BZJ,da ting wikid bad ahn ih ful op a paizn weh ku kil yu ded wi yooz wi tong fi prayz wi laad ahn faada ahn den wi ton rong ahn yooz di sayhn tong fi kos peepl weh gaad mek laik fi hihn oanself
10908,JAS,3,BZJ,imajin prayz ahn kosin di kom owta di sayhn mowt mi bradaz ahn sistaz dis noh rait yu noh wat
10909,JAS,3,BZJ,fresh waata ahn saalt waata ku kom owta di sayhn wel
10910,JAS,3,BZJ,mi bradaz ahn sistaz wahn fig chree ku bayr aliv er wahn graypvain ku bayr fig
10911,JAS,3,BZJ,rait soh wahn saalt waata wel kyaahn gi yu fresh waata
10912,JAS,3,BZJ,enibadi deh monks unu weh waiz ahn ga gud sens
10913,JAS,3,BZJ,mek dehn shoa it bai di way dehn liv
10914,JAS,3,BZJ,dehn mos smaat nof fi noh prayz op dehn oanself wen dehn du sohnting
10915,JAS,3,BZJ,bot if yu grojful ahn ga red aiy ahn oanli kansaan bowt yuself yu noh fi boas bowt it
10916,JAS,3,BZJ,dat da noh di rait way
10917,JAS,3,BZJ,datdeh kaina wizdom noh kohn fahn gaad
10918,JAS,3,BZJ,ih kohn fahn disya werl ahn di devl
10919,JAS,3,BZJ,wentaim yu si peepl red aiy ahn oanli tink bowt dehn oanself yu wahn fain kanfyoozhan ahn aal kaina wikidnis di goh aan
10920,JAS,3,BZJ,bot di fos ting bowt di wizdom weh kohn fahn gaad ih kleen kleen
10921,JAS,3,BZJ,ih lov pees ahn ih kansidarayt ih noa ih plays ahn ih ful a mersi ahn ih du kain tingz fi peepl
10922,JAS,3,BZJ,ih chreet evribadi di sayhn way ahn ih da fi reel
10923,JAS,3,BZJ,evribadi weh help mek pees monks ada peepl di plaant di seed a pees ahn dehn wahn reep wahn lata gud tingz fahn dat
10924,JAS,4,BZJ,da weh mek unu fait ahn kwaaril monks unuself
10925,JAS,4,BZJ,da noh sayka weh unu lov pleja soh moch
10926,JAS,4,BZJ,da aala dehn bad ting weh unu waahn soh moch di tayr unu op pahn di eensaid
10927,JAS,4,BZJ,unu waahn sohnting bot unu kyaahn get it soh unu merda wan anada
10928,JAS,4,BZJ,unu tu red aiy ahn grabalishos bot unu stil kyaahn geh weh unu waahn
10929,JAS,4,BZJ,soh unu kwaaril ahn fait op monks unuself laik pus ahn daag
10930,JAS,4,BZJ,unu noh gat kaa unu noh aks gaad
10931,JAS,4,BZJ,ahn wen unu doo aks unu noh geh notn kaa unu aks fi di rang reezn
10932,JAS,4,BZJ,unu aks soh dat unu wahn ku injai weh unu geh pahn unu oanself
10933,JAS,4,BZJ,unu da wahn wotlis set a peepl weh noh faytful tu gaad ataal unu noh noa dat wen yu da too faiv wid di werl yoo kyaahn bee gaad fren
10934,JAS,4,BZJ,soh enibadi weh mek op dehn main fi jain wid di werl ahn du fi dehn wikidnis da persn mek dehnself wan a gaad enimi
10935,JAS,4,BZJ,unu tink seh dat di skripcha noh meen notn wen ih seh di spirit weh gaad put eena wi oanli jelos bad
10936,JAS,4,BZJ,bot di grays weh gaad gi wi schranga dan di wikidnis a di werl
10937,JAS,4,BZJ,dats wai di skripcha seh gaad deh gens dehn wan weh prowd bot ih help dehn wan weh hombl
10938,JAS,4,BZJ,soh noa yu plays wid gaad
10939,JAS,4,BZJ,stan op ahn fait di devl ahn ih wahn ton rong ahn ron fahn yu
10940,JAS,4,BZJ,kohn kloas tu gaad ahn hihn wahn kohn kloas tu yoo
10941,JAS,4,BZJ,unu sinaz wash unu han
10942,JAS,4,BZJ,unu hipokrit unu kleen unu doti haat
10943,JAS,4,BZJ,unu kyaahn eevn mek op unu main weh unu waahn du
10944,JAS,4,BZJ,hoal unu hed ahn baal staat tu moan
10945,JAS,4,BZJ,stap laaf ahn staat krai
10946,JAS,4,BZJ,stap feel glad ahn staat feel sad
10947,JAS,4,BZJ,hombl yuself anda di laad ahn hihn wahn rayz yu op
10948,JAS,4,BZJ,mi bradaz ahn sistaz unu mosn slanda wan anada
10949,JAS,4,BZJ,kaa wen unu di taak bowt wan anada er joj wan anada unu di taak gens di laa a gaad ahn unu di joj it
10950,JAS,4,BZJ,if unu di joj di laa den unu noh reeli di kip it ahn unu di mek unuself di joj
10951,JAS,4,BZJ,oanli wan persn deh weh mek di laa ahn hihn da di chroo chroo joj
10952,JAS,4,BZJ,hihn da di wan weh ku sayv unu er dischrai unu
10953,JAS,4,BZJ,soh da hoo unu soh fi joj unu nayba
10954,JAS,4,BZJ,wach ya aala unu weh seh tudeh er tumaaro wi gwehn da disya er datdeh plays ahn wi wahn spen wahn yaa deh ahn du bizniz ahn mek sohn moni
10955,JAS,4,BZJ,bot yoo noh eevn noa weh wahn hapm tumaaro
10956,JAS,4,BZJ,yu laif da laik wahn lee bit a steem weh yu si fi wahn lee wail ahn den ih disapyaa
10957,JAS,4,BZJ,unu shuda seh if gaad waahn wi wahn liv ahn du dis er dat
10958,JAS,4,BZJ,bot wen yu luk pan it yu tu bregin ahn boasi ahn dat reeli bad
10959,JAS,4,BZJ,enibadi weh noa di rait ting fi du ahn dehn noh du it dehn di sin dehn soal
10960,JAS,5,BZJ,wach ya unu rich peepl unu beta hoal unu hed ahn baal sayka di chrobl weh di kohn pahn unu
10961,JAS,5,BZJ,aala unu richiz ratn weh ahn insek don eet unu kloaz
10962,JAS,5,BZJ,unu goal ahn silva rosti
10963,JAS,5,BZJ,dehn rostinis wahn bee wahn witnis gens unu ahn bon op unu flesh laik faiya
10964,JAS,5,BZJ,ahn stilyet unu di sayv op richiz eena dehnya laas dayz
10965,JAS,5,BZJ,lisn ya di moni weh unu hoal bak fahn di man dehn weh mi werk eena unu plantayshan di baal owt gens unu
10966,JAS,5,BZJ,ahn di laad gaad almaiti yehr di werkman dehn di baal
10967,JAS,5,BZJ,unu wikid ahn grabalishos ahn kraybm unu fatn op unuself fi di day a slaata
10968,JAS,5,BZJ,unu kandem ahn merda inosent peepl ahn stil dehn noh di fait bak
10969,JAS,5,BZJ,mi bradaz ahn sistaz unu bayr payshens til di laad kohn bak
10970,JAS,5,BZJ,luk how di faama hafu wayt fi di rayn weh kohn wen ih plaant owt di seed dehn ahn den ih hafu wayt agen fi di rayn weh kohn jos bifoa taim fi reep
10971,JAS,5,BZJ,si how payshent ih wayt fi di lan gi ahn ih gud krap
10972,JAS,5,BZJ,aala unu hafu bee payshent tu ahn kip haat kaa di laad wahn soon kohn bak
10973,JAS,5,BZJ,mi bradaz ahn sistaz unu noh fi grombl gens wan anada kaa gaad wahn joj unu fi dat
10974,JAS,5,BZJ,wach ya di joj deh rait bai di doa rait now redi fi joj unu
10975,JAS,5,BZJ,unu waahn wahn gud egzampl a chroo chroo payshens
10976,JAS,5,BZJ,luk pahn di oal taim prafit dehn weh yoostu preech egzakli weh di laad gaad mi tel dehn eevn doa dehn doz sofa far it
10977,JAS,5,BZJ,wi seh dat gaad bles peepl weh goh chroo lata chroblz ahn noh giv op
10978,JAS,5,BZJ,unu yehr bowt joab how ih hoal aan aal chroo fi hihn chroblz ahn neva giv op
10979,JAS,5,BZJ,ahn si weh gaad du far ahn pahn di en
10980,JAS,5,BZJ,soh wi si how di laad lov wi bad ih haat oanli saaf tuwaadz wi
10981,JAS,5,BZJ,ahn moa dan eva mi bradaz ahn sistaz unu noh fi swaynoh bai hevn ner bai ert ner bai notn ataal
10982,JAS,5,BZJ,aal unu hafu seh da wahn playn yes er no er els gaad wahn joj unu
10983,JAS,5,BZJ,if eni wan a unu ga chroblz mek dehn pray if enibadi hapi mek dehn sing prayz tu gaad if enibadi sik mek dehn sen fi di cherch elda dehn fi mek dehn pray oava dehn ahn put aliv ail pahn dehn eena di naym a di laad
10984,JAS,5,BZJ,ahn wen dehn pray wid fayt di laad wahn mek dehn geh beta
10985,JAS,5,BZJ,if dehn mi sin gaad wahn fagiv dehn
10986,JAS,5,BZJ,soh unu mos kanfes unu sin dehn tu wan anada ahn pray fi wan anada soh dat unu wahn ku geh heel
10987,JAS,5,BZJ,wen wahn persn weh rait wid gaad pray dat powaful ahn ting hapm ilaija dami wahn man jos laik mee ahn yoo
10988,JAS,5,BZJ,hihn pray fahn ih haat fi mek ih noh rayn ahn fi chree an a haaf yaaz ih neva rayn
10989,JAS,5,BZJ,den ih pray agen ahn rayn poar dong fahn hevn ahn evriting staat tu groa agen pahn di lan
10990,JAS,5,BZJ,mi bradaz ahn sistaz if wan a unu schray fahn di chroot ahn wahn nada wan a unu bring ahn bak noa dis enibadi weh ton wahn sina fahn dehn rang wayz wahn sayv da sina soal fahn det ahn dat wahn mek dehn geh fagivnis fi wahn hoal lata sin
10991,1PE,1,BZJ,dis leta da fahn mee peeta weh da wahn apasl a jeezas krais
10992,1PE,1,BZJ,ah di rait dis leta tu aala di peepl dehn weh gaad pik weh di liv laik aylyan aal oava di ayrya weh dehn kaal pontus galaysha kapadosha aysha ahn bitinya
10993,1PE,1,BZJ,gaad di faada mi don pik unu weh da ih peepl fahn way way bak ahn fi hihn spirit mek unu hoali
10994,1PE,1,BZJ,soh bikaaz a dat unu obay jeezas krais ahn fi hihn blod mek unu kleen eena gaad sait
10995,1PE,1,BZJ,ah pray seh dat gaad wahn shoa unu moa ahn moa grays ahn pees eena unu haat
10996,1PE,1,BZJ,mek wi gi tanks tu gaad di faada a wi laad jeezas krais da bikaaz a fi hihn grayt mersi wai gaad mek wi kud bee baan agen ahn ih gi wi wahn hoap weh alaiv sayka weh jeezas krais rayz op bak fahn di ded
10997,1PE,1,BZJ,ahn soh wi di luk faawod tu di rich blesin dehn weh gaad put op fi wee da hevn
10998,1PE,1,BZJ,dis blesin wahn kyaahn ratn er spail er fayd weh
10999,1PE,1,BZJ,ahn gaad wahn protek yu wid ih grayt powa til yu geh dis salvayshan bikaaz yu chros eena ahn
11000,1PE,1,BZJ,dis salvayshan wahn redi fi evribadi si pahn di laas day wen taim en
11001,1PE,1,BZJ,yu wahn glad pahn da day bot rait now yu hafu sad bikaaz a aal di chroblz ahn chraiyalz weh yu hafu goh chroo fi wahn lee taim
11002,1PE,1,BZJ,dehn chraiyal da fi proov seh dat yu fayt da di chroo chroo ting
11003,1PE,1,BZJ,eevn goal weh kyaahn laas dehn tes wid faiya ahn fi unu fayt wot moch moa dahn goal
11004,1PE,1,BZJ,soh yu fayt haftu tes wid faiya soh dat ih ku laas lang
11005,1PE,1,BZJ,den pahn di day wen jeezas krais kohn bak yu wahn geh prayz ahn gloari ahn aana
11006,1PE,1,BZJ,aldoa yu neva si jeezas krais yet yu stil lov ahn ahn aldoa yu no di si ahn now needa yu bileev eena ahn
11007,1PE,1,BZJ,ahn eevn now yu noh ga di werd dehn fi eksplayn di grayt jai weh yu feel eena yu dis da jai tu nohmoh nohmoh
11008,1PE,1,BZJ,soh di riwaad fi weh yu put yu fayt eena ahn da di salvayshan a yu soal
11009,1PE,1,BZJ,dis salvayshan dami sohnting weh di prafit dehn mi waahn noa moa bowt
11010,1PE,1,BZJ,dehn mi prafesai bowt dis gif weh gaad mi waahn gi unu fahn way bak den ahn dehn mi saach fi fain owt bowt it
11011,1PE,1,BZJ,dehn midi wanda da wat di spirit a krais weh deh eena dehn midi taak tu dehn bowt
11012,1PE,1,BZJ,ih tel dehn fahn bifoa ih hapm bowt weh krais wuda sofa ahn bowt ih gloari aftawodz
11013,1PE,1,BZJ,dehn midi wanda da wen aala dis wahn hapm ahn da hoo ih wahn hapm tu
11014,1PE,1,BZJ,bot gaad tel di prafit dehn seh dat weh dehn di rait bowt da noh fi fi dehn benifit bot da fi unu
11015,1PE,1,BZJ,dehn mi taak bowt dehn tingz weh now unu di yehr fahn dehn wan weh di preech di gud nyooz chroo di powa a di hoali spirit weh kohn fahn hevn
11016,1PE,1,BZJ,dehnya da tingz weh eevn di aynjel dehn wuda laik fi noa bowt
11017,1PE,1,BZJ,soh den geh yu main redi fi akshan ahn kip yuself anda kanchroal
11018,1PE,1,BZJ,set yu hoap pahn da speshal grays weh yu wahn geh wen krais kohn bak
11019,1PE,1,BZJ,obay gaad bikaaz yoo da ih pikni
11020,1PE,1,BZJ,noh goh bak goh liv dehn oal eevl way weh yu mi yoostu
11021,1PE,1,BZJ,dehndeh taim yu neva noa no beta
11022,1PE,1,BZJ,insteda dat yu fi liv hoali eena evriting weh yu du jos laik gaad weh pik yu fi bee fi hihn pikni bikaaz hihn hoali
11023,1PE,1,BZJ,dat da wai di skripcha seh unu fi bee hoali bikaaz ai hoali
11024,1PE,1,BZJ,unu seh dat gaad da unu faada bot memba seh gaad noh ga no fayvrit
11025,1PE,1,BZJ,hihn wahn joj yu er ih wahn riwaad yu bai weh yu du
11026,1PE,1,BZJ,soh den spen di res a yu laif ya pahn ert di aana ahn rispek ahn
11027,1PE,1,BZJ,unu noa seh dat gaad pay wahn prais fi sayv unu fahn di wotlis way a laif weh mi paas dong tu unu fahn unu ansesta dehn
11028,1PE,1,BZJ,ahn di prais weh ih pay da neva silva ahn goal weh kyaahn laas
11029,1PE,1,BZJ,ih pay fi yu wid di preshos blod a krais di lam a gaad weh neva ga no sin ahn neva ga no spat er maak pan ahn
11030,1PE,1,BZJ,gaad mi pik krais eevn bifoa di werl mi mek bot now eena dehnya laas dayz ih sen ahn da ert fi evribadi si
11031,1PE,1,BZJ,ahn ih du dis fi unu
11032,1PE,1,BZJ,da bikaaz a krais unu ku chros eena gaad
11033,1PE,1,BZJ,ahn bikaaz gaad rayz op bak krais fahn di ded ahn gi ahn gloari unu ku put unu fayt ahn hoap wid kanfidens eena gaad
11034,1PE,1,BZJ,now az bradaz ahn sistaz yu ku ga chroo chroo lov fi wan anada bikaaz unu obay di gud nyooz weh da di chroot ahn soh now unu kleen fahn sin
11035,1PE,1,BZJ,soh si tu it dat unu reeli lov wan anada wid aala unu haat
11036,1PE,1,BZJ,unu baan agen chroo di werd a gaad weh alaiv ahn wahn laas fareva
11037,1PE,1,BZJ,unu noh baan agen fahn wahn ma ahn pa fahn dis ert bikaaz di laif weh dehn wahn gi yu wahn en op eena det
11038,1PE,1,BZJ,bot disya nyoo laif wahn laas fareva bikaaz ih kohn fahn di werd a gaad weh alaiv ahn wahn laas fareva
11039,1PE,1,BZJ,di skripcha seh hyooman been da jos laik graas weh eezi fi ded dehn gud luks fayd weh in no taim jos laik wahn priti wail flowaz
11040,1PE,1,BZJ,bot di werd a di laad wahn laas fareva
11041,1PE,1,BZJ,ahn da werd da di gud nyooz weh dehn preech tu unu
11042,1PE,2,BZJ,soh unu stap di du ting fi hert ada peepl ahn stap di chrai fool op peepl ahn noh bee wahn hipokrit
11043,1PE,2,BZJ,noh jelos nobadi er slanda dehn
11044,1PE,2,BZJ,insteda dat sayhn laik how dehn nyoo baan baybi noh waahn notn els eksep dehn ma milk unu fi tek di werd a gaad laik milk ahn jrink it soh dat ih ku mek unu groa eena unu salvayshan kaa unu don si seh how gud di laad gud
11045,1PE,2,BZJ,soh kohn tu jeezas
11046,1PE,2,BZJ,hihn da di stoan weh livin weh di peepl dehn mi rijek bot gaad mi pik hihn kaa hihn preshos tu ahn
11047,1PE,2,BZJ,ahn now unu da stoan weh livin soh mek gaad yooz unu fi bil wahn spirichwal hows
11048,1PE,2,BZJ,unu da prees weh hoali ahn jeezas krais wahn help unu fi aafa sakrifais tu gaad weh hihn wahn aksep
11049,1PE,2,BZJ,da jos laik weh gaad mi seh eena di skripcha
11050,1PE,2,BZJ,ih seh si luk ah di put wahn stoan eena zaiyan
11051,1PE,2,BZJ,da wahn kaanastoan weh ai pik ahn ih oanli preshos tu mi
11052,1PE,2,BZJ,hihn noh wahn let dong nobadi weh chros eena ahn
11053,1PE,2,BZJ,yes hihn preshos tu aala dehn wan weh bileev eena ahn bot tu dehn wan weh noh bileev di skripcha seh di stoan weh di bilda dehn neva tink mi wot notn ton owt fi bee di moas impoatant wan owta aala dehn
11054,1PE,2,BZJ,ih rait eena di skripcha seh da wahn stoan weh mek peepl bok dehn fut ahn stombl ahn da wahn rak weh mek dehn faal dong
11055,1PE,2,BZJ,dehn chrip oava it kaa dehn neva obay weh gaad seh
11056,1PE,2,BZJ,soh weh hapm tu dehn da weh gaad mi plan fi hapm tu dehn
11057,1PE,2,BZJ,bot unu da di speshal peepl dehn weh gaad pik
11058,1PE,2,BZJ,unu da prees weh bilangz tu gaad di king
11059,1PE,2,BZJ,unu da wahn nayshan weh gaad set wan said fi ihself
11060,1PE,2,BZJ,gaad bring unu fahn owta daaknis ahn put unu eena fi hihn wandaful lait
11061,1PE,2,BZJ,now unu mos tel evribadi aala di wandaful ting dehn weh gaad du
11062,1PE,2,BZJ,wahn taim mi deh wen unu da neva nobadi bot now unu da gaad peepl dehn
11063,1PE,2,BZJ,wan taim nobadi neva shoa unu mersi bot now gaad shoa unu mersi
11064,1PE,2,BZJ,mi dyaa fren dehn unu noh bilangz tu dis ert unu da aylyan ahn schraynja
11065,1PE,2,BZJ,soh ah di waan unu noh fi giv een tu dehn sinful feelinz weh di fait gens unu oan soal
11066,1PE,2,BZJ,yu fi liv eena soch a way monks di peepl weh noh noa gaad dat eevn wen dehn di akyooz yu seh yu di du tingz weh wikid dehn wahn haftu oan op ahn seh dat da neva chroo ahn di gud ting dehn weh yu du wahn leed dehn fi bileev ahn gi gaad aana pahn di day wen ih kohn bak fi joj di werl
11067,1PE,2,BZJ,fi di laad sayk put yuself anda di peepl dehn weh ga atariti eena dis werl di king weh da di haiyis atariti ahn di ofishal dehn weh ih put fi ponish dehn wan weh brok di laa ahn fi prayz dehn wan weh da gud sitizn
11068,1PE,2,BZJ,gaad waahn yu du weh gud soh dat yu ku shet op dehn man weh no noa notn ahn laik taak schupidnis
11069,1PE,2,BZJ,unu da noh slayv unu free
11070,1PE,2,BZJ,bot noh bikaaz unu free unu wahn yooz dat fi ekskyooz fi goh du rang
11071,1PE,2,BZJ,yu free fi liv laik wahn slayv weh bilangz tu gaad
11072,1PE,2,BZJ,yu fi rispek evribadi
11073,1PE,2,BZJ,shoa speshal lov fi yu bradaz ahn sistaz weh da bileeva
11074,1PE,2,BZJ,yu mos fyaa gaad ahn rispek di king
11075,1PE,2,BZJ,unu servant unu mos obay unu maasta ahn aalwayz shoa dehn rispek
11076,1PE,2,BZJ,noh oanli du dis wen dehn kain tu unu ahn kansida unu bot wen dehn kruwil tu
11077,1PE,2,BZJ,gaad wahn bles yu if yu wilin fi tek di payn fi sohnting weh yu noh dizerv bikaaz yu waahn pleez ahn
11078,1PE,2,BZJ,bot noa seh dat yu kyaahn geh no kredit fi tek di payn fi sohnting rang weh yoo du
11079,1PE,2,BZJ,bot gaad wahn bles yu if yu mi haftu sofa fi sohnting gud weh yu mi du
11080,1PE,2,BZJ,aftaraal gaad kaal yu fi sofa if yu wahn fala eena di futstep dehn weh krais lef
11081,1PE,2,BZJ,krais lef wahn egzampl wen hihn sofa fi wee
11082,1PE,2,BZJ,hihn neva sin ahn ih neva fool op nobadi
11083,1PE,2,BZJ,wen peepl mi insolt krais hihn neva insolt dehn bak
11084,1PE,2,BZJ,wen hihn midi sofa hihn neva chretn dehn
11085,1PE,2,BZJ,ih lef dehn tu gaad bikaaz gaad joj fyaawan
11086,1PE,2,BZJ,krais ihself kehr fi wee sin dehn eena fi hihn badi pahn di kraas soh dat wee kuda ded tu sin ahn liv fi weh rait
11087,1PE,2,BZJ,da chroo di kot dehn ahn brooz dehn weh hihn geh wai wee ku geh heel
11088,1PE,2,BZJ,unu dami laik sheep weh laas dehn way bot now unu kohn bak tu di wan weh da unu shepad ahn weh protek unu soal
11089,1PE,3,BZJ,sayhn way soh unu marid uman evri wan a unu unu fi put unu hozban fos
11090,1PE,3,BZJ,den if som a unu hozban noh du weh di werd a gaad seh yu ku win ahn oava fi bileev eena krais jos bai di way yu bihayv
11091,1PE,3,BZJ,yu noh wahn eevn haftu seh wan werd tu ahn bikaaz ih wahn si how yoo liv wahn kleen laif ahn wan weh aana gaad
11092,1PE,3,BZJ,yu noh fi pen pahn tingz laik fansi hyaadoo er ekspensiv chayn ahn ayzring ahn kloaz fi mek yu luk byootiful
11093,1PE,3,BZJ,insteda dat yu byooti fi kohn fahn eensaida yu di byooti a wahn jentl ahn kwaiyet spirit weh noh wahn fayd weh bot wahn laas fareva
11094,1PE,3,BZJ,eena gaad sait dat da di byooti weh preshos
11095,1PE,3,BZJ,way bak den dat da how dehn uman weh doz wership gaad ahn put dehn hoap eena ahn doz mek dehnself byootiful dehn doz put dehn hozban fos
11096,1PE,3,BZJ,sayra dami laik dat
11097,1PE,3,BZJ,shee mi obay aybraham ahn kaal ahn maasta
11098,1PE,3,BZJ,unu da ih daata dehn if unu du di rait ting ahn noh frayd fi du it
11099,1PE,3,BZJ,eena di sayhn way unu hozban fi aana unu waif
11100,1PE,3,BZJ,chreet ahn wid rispek az unu liv tugeda
11101,1PE,3,BZJ,memba seh dat shee da di weeka wan bot at di sayhn taim shee da wahn eekwal paadna eena di gif a nyoo laif weh gaad gi wi
11102,1PE,3,BZJ,if yu noh chreet ahn di rait way den gaad noh wahn yehr yu pryaaz
11103,1PE,3,BZJ,di laas ting ah ga fi tel unu da dis aala unu mos ga di sayhn tinkin ahn kansaan fi wan anada
11104,1PE,3,BZJ,unu fi lov wan anada laik breda ahn sista ahn unu fi kain ahn hombl tu wan anada
11105,1PE,3,BZJ,if sohnbadi du unu sohnting bad unu noh fi du sohnting bad bak tu dehn
11106,1PE,3,BZJ,ahn if sohnbadi insolt unu yu noh fi insolt dehn bak agen
11107,1PE,3,BZJ,insteda dat aks gaad fi bles dehn kaa gaad kaal unu soh dat unu kud geh wahn blesin
11108,1PE,3,BZJ,ih rait eena di skripcha seh if unu waahn fi mek unu laif hapi ahn liv wahn gud laif yu noh fi taak bad tingz ahn yu noh fi tel no lai
11109,1PE,3,BZJ,yu mos ton yu bak pahn eevl ahn du dehn tingz weh gud
11110,1PE,3,BZJ,yu fi werk haad fi liv eena pees wid peepl
11111,1PE,3,BZJ,bikaaz di laad di kip wach oava dehn wan weh di liv rait ahn ih lisn tu fi dehn pryaaz
11112,1PE,3,BZJ,bot di laad ton ih fays gens dehn wan weh du eevl
11113,1PE,3,BZJ,da hoo wahn waahn hert yu if aal di taim yu di du gud
11114,1PE,3,BZJ,bot eevn if unu sofa bikaaz unu di du gud gaad wahn bles yu far it
11115,1PE,3,BZJ,noh frayd fi nobadi ahn dehdeh di wori bowt weh dehn mait du yu
11116,1PE,3,BZJ,insteda dat yu mos wership krais az laad a yu laif
11117,1PE,3,BZJ,ahn if enibadi aks yu bowt di hoap weh yu ga bikaaz yu da wahn bileeva yu fi redi fi eksplayn it
11118,1PE,3,BZJ,bot yu fi du it eena wahn nais way ahn wid rispek soh dat yu kanshans wahn klyaa
11119,1PE,3,BZJ,den if peepl slanda yu dehn wahn shaym wen dehn si wat a gud laif yu liv bikaaz yoo da fi krais
11120,1PE,3,BZJ,kaa ih moa beta fi sofa bikaaz unu di du weh rait if dat da weh gaad waahn dan fi yu sofa bikaaz unu di du dehn ting weh noh rait
11121,1PE,3,BZJ,krais mi sofa fi wee tu wen ih mi ded fi fi wee sin dehn wan lik
11122,1PE,3,BZJ,hihn mi neva sin bot hihn ded fi aal sinaz soh dat ih kuda bring wi sayf hoam tu gaad
11123,1PE,3,BZJ,hihn mi sofa wen dehn put fi hihn badi tu det bot ih mi rayz op bak eena di spirit
11124,1PE,3,BZJ,da wen krais mi eena di spirit da den hihn gaahn gaahn preech tu di spirit dehn weh mi eena prizn
11125,1PE,3,BZJ,dehnya dami di spirit a dehn wan weh neva obay gaad wen ih midi wayt pahn dehn payshentwan wen noawa midi bil ih aak
11126,1PE,3,BZJ,soh da mi oanli ayt peepl mi gaan eena di boat ahn soh neva geh jrongdid eena da grayt flod
11127,1PE,3,BZJ,ahn dehn flod waata dami wahn picha a baptizm weh sayv yu chroo weh jeezas krais rayz op bak fahn di ded
11128,1PE,3,BZJ,baptizm da noh fi wash aaf di dert fahn aafa unu badi bot da di pramis weh wee mek tu gaad seh dat wi wahn waak kleen soh dat wi ku noa dat wi noh gilti eena fi hihn sait
11129,1PE,3,BZJ,now krais gaahn da hevn wehpaat ih di sidong pahn di rait han said a gaad
11130,1PE,3,BZJ,ahn now ih di rool oava aal di aynjel dehn ahn aal di atariti dehn ahn aal powaz
11131,1PE,4,BZJ,soh den kaa krais sofa ya eena ih badi eena dis werl unu fi tink jos laik how krais mi tink soh dat wen unu sofa yu wahn bee schrang tu
11132,1PE,4,BZJ,sin noh wahn kanchroal nobadi weh mi sofa
11133,1PE,4,BZJ,fahn ya goh bak yu mos liv di res a yu laif ya pahn ert ahn du weh gaad waahn yu du noh weh yoo feel fi du
11134,1PE,4,BZJ,yu don spen inof taim bak den di du dehn tingz weh peepl weh no noa gaad du
11135,1PE,4,BZJ,yu doz spen yu taim di goh da wail paati yu jrink ahn geh jronk yu liv wahn loos laif yu ful a los ahn yu doz du di moas disgostin ting yu doz wership aidal
11136,1PE,4,BZJ,af koars yu fren dehn weh yu doz gat dehn sopraiz dat now yoo noh waahn jain dehn agen fi du dehn wikid ting dehn weh unu doz du ahn soh dehn ton rong ahn insolt yu
11137,1PE,4,BZJ,bot jos memba seh dat dehn wahn haftu ansa tu gaad weh joj di livin ahn di ded
11138,1PE,4,BZJ,dat da wai di gud nyooz mi preech eevn tu dehn wan weh mi don ded soh dat eevn doa dehn badi mi geh ponish wid det dehn kuda mi stil liv eena di spirit laik gaad
11139,1PE,4,BZJ,di en a di werl di kohn soon soh yu haftu geh seeryos ahn kanchroal yuself soh dat yu wahn kud pray
11140,1PE,4,BZJ,moa impoatant dahn aal unu fi lov wan anada wid chroo chroo lov bikaaz lov kova oava lata sin
11141,1PE,4,BZJ,yu fi oapm yu hoam tu wan anada widowt di komplayn
11142,1PE,4,BZJ,gaad bles evri wan a unu wid wan a ih speshal gif dehn soh dat yu ku yooz it fi serv adaz
11143,1PE,4,BZJ,yu fi mek gud yoos a it
11144,1PE,4,BZJ,if yu ga di gif fi preech wel preech
11145,1PE,4,BZJ,if yu ga di gif fi help ada peepl wel du it wid aala di schrent weh gaad gi yu
11146,1PE,4,BZJ,yu fi du evriting soh dat ih ku bring aana tu gaad chroo jeezas krais gloari ahn powa da fi hihn fareva ahn eva
11147,1PE,4,BZJ,aymen
11148,1PE,4,BZJ,mi dyaa fren dehn noh di fraitn op wen yu di goh chroo dehn chraiyal weh bon yu laik faiya laik if da sohnting schraynj di hapm tu yu
11149,1PE,4,BZJ,insted yu fi glad dat yu di geh di chaans fi shayr eena krais sofarin bikaaz aftawodz yu wahn geh di jai fi shayr eena ih gloari wen ih shoa it fi mek di werl si
11150,1PE,4,BZJ,konk it wahn blesin wen dehn insolt yu bikaaz yu da wahn bileeva eena krais
11151,1PE,4,BZJ,dis shoa seh dat di spirit a gaad deh wid yu
11152,1PE,4,BZJ,if yu da wahn merdara wahn teef wahn kriminal er sohnbadi weh laik faas eena peepl bizniz wel den yu dizerv fi sofa
11153,1PE,4,BZJ,bot if yu sofa bikaaz yu da wahn chroo kristyan wel yu noh haftu shaym
11154,1PE,4,BZJ,insted tank di laad dat yu sofa fi fi hihn sayk
11155,1PE,4,BZJ,di taim fi jojment deh ya ahn ih wahn staat fos monks gaad oan peepl dehn
11156,1PE,4,BZJ,ahn if gaad jojment staat wid wee yu kud imajin how terabl ih wahn bee fi dehn wan weh rifyooz fi bileev di gud nyooz fahn gaad
11157,1PE,4,BZJ,laik weh di skripcha seh if di peepl weh raichos oanli get weh bai di skin a dehn teet weh yu tink wahn hapm tu di sina dehn ahn dehn wan weh noh ga no rispek fi gaad
11158,1PE,4,BZJ,soh den if yu di sofa bikaaz dat da weh gaad waahn fi yoo kip aan di du weh rait ahn put yuself eena gaad han di wan weh mek yu bikaaz hihn wahn neva fayl yu
11159,1PE,5,BZJ,now ah di taak tu di cherch elda dehn monks unu
11160,1PE,5,BZJ,mee tu da wahn elda an ah da wahn witnis a weh krais sofa an ah wahn shayr eena ih gloari weh ih wahn shoa wi
11161,1PE,5,BZJ,ah di bayg unu bee laik wahn shepad fi di flak weh gaad gi unu ahn soh tek kayr a di sheep dehn wilinwan laik weh gaad waahn yu du ahn noh bikaaz yu haftu
11162,1PE,5,BZJ,du di werk bikaaz yu reeli waahn serv noh jos fi moni
11163,1PE,5,BZJ,noh di baas op di peepl weh deh eena yu kyaa bot bee wahn egzampl tu dehn
11164,1PE,5,BZJ,ahn wen di cheef shepad kohn bak yu wahn geh wahn krong a gloari weh wahn neva fayd weh
11165,1PE,5,BZJ,sayhn way soh unu yonga peepl fi obay unu eldaz
11166,1PE,5,BZJ,in fak aala unu mos hombl unuself ahn serv wan anada
11167,1PE,5,BZJ,kaa di skripcha seh gaad fait gens dehn wan weh prowd bot ih help dehn wan weh hombl
11168,1PE,5,BZJ,soh yu fi hombl yuself anda di maiti powa a gaad ahn hihn wahn aana yu wen di taim kohn
11169,1PE,5,BZJ,chroa aala yu woriz ahn kyaa pahn gaad bikaaz hihn kyaa bowt yoo
11170,1PE,5,BZJ,deh pahn yu gyaad ahn wach owt yu enimi weh da di devl da laik wahn laiyan weh di roar ih di waak rong slaiwan di si hoo ih kud eet op
11171,1PE,5,BZJ,soh yu haftu schrang eena yu fayt soh dat yu ku stan op gens ahn
11172,1PE,5,BZJ,memba seh dat ada bileeva dehn aal oava di werl di goh chroo dehn sayhn kaina sofarin
11173,1PE,5,BZJ,bot afta yu don sofa fi wahn lee wail di gaad a grays weh kaal yu fi bee wan wid krais jeezas fi shayr ih gloari weh wahn laas fareva hihn wahn mek yu bee aal weh yu sopoas tu bee
11174,1PE,5,BZJ,ahn ih wahn mek yu schrang ahn ih wahn help yu soh dat yu noh shayki eena yu fayt
11175,1PE,5,BZJ,aal powa da fi hihn fareva ahn eva
11176,1PE,5,BZJ,aymen
11177,1PE,5,BZJ,ah di rait yu dis shaat leta ahn sailas weh da wahn faytful bileeva di help mi
11178,1PE,5,BZJ,wai ah di rait dis leta da fi inkorij yu ahn fi mek yu noa seh dat yu ku chros di chroo grays a gaad noh mata weh hapm
11179,1PE,5,BZJ,yu sista cherch weh deh da babilan weh gaad pik tu sen heloa fi unu
11180,1PE,5,BZJ,mi son maak sen heloa tu
11181,1PE,5,BZJ,greet wan anada wid wahn hoali kis
11182,1PE,5,BZJ,ah pray seh dat gaad wahn gi pees tu evribadi weh da wan wid krais
11183,2PE,1,BZJ,dis leta da fahn mee saiman peeta weh da wahn servant ahn wahn apasl a jeezas krais
11184,2PE,1,BZJ,ah di rait dis leta tu aala unu weh shayr di sayhn preshos fayt weh wi gat dis da fayt weh jeezas krais wi gaad ahn sayvya gi wee kaa hihn da di wan weh mek wi rait wid gaad
11185,2PE,1,BZJ,ah pray seh dat gaad gi unu moa ahn moa a ih grays ahn pees eena unu haat kaa unu noa gaad ahn jeezas wi laad fi chroo
11186,2PE,1,BZJ,az wi kohn fi noa jeezas fi hihn hoali powa wahn gi wi evriting weh wi need fi liv wahn laif weh wahn pleez gaad
11187,2PE,1,BZJ,hihn kaal wi fi shayr eena fi hihn oan gloari ahn ih gudnis
11188,2PE,1,BZJ,eena dis way ih gi wee aala fi hihn rich ahn wandaful gif dehn weh ih pramis wi
11189,2PE,1,BZJ,dehnya gif wahn help wi fi get weh fahn di koropshan weh deh rong ahn rong wi sayka di eevl ting dehn weh wi haat waahn ahn soh wi wahn kohn fi bee moa ahn moa laik gaad
11190,2PE,1,BZJ,soh den kaa gaad du aala dat fi unu chrai unu bes fi chros eena krais
11191,2PE,1,BZJ,pahn tap a dat liv gud ahn waak eena di rait way
11192,2PE,1,BZJ,ahn pahn tap a dat agen geh fi noa gaad moa ahn moa ahn andastan weh ih waahn yu du
11193,2PE,1,BZJ,den pahn tap a dat yu mos ku kanchroal yuself
11194,2PE,1,BZJ,den pahn tap a dat agen laan fi bayr op anda evriting ahn soh mek unu laif shoa dat unu da gaad peepl
11195,2PE,1,BZJ,den ad lov fi ada bileeva dehn tu yu gaadli way a laif ahn den yu wahn groa fi ga chroo chroo lov fi evribadi
11196,2PE,1,BZJ,dehnya da di ting dehn weh yu need ahn if yu ga lata dehn dehn wahn mek yu groa ahn noa moa bowt di laad jeezas krais ahn yu wahn wot sohnting
11197,2PE,1,BZJ,bot if yu noh ga dehn ting eena yu laif yu da laik sohnbadi weh kyaahn si faar er weh blain
11198,2PE,1,BZJ,dehn faget seh dat gaad mi fagiv dehn sin weh dehn mi don du
11199,2PE,1,BZJ,soh mi bradaz ahn sistaz unu mos werk haada fi proov seh dat yoo reeli deh monks dehn wan weh gaad mi kaal ahn pik fi bee ih peepl dehn
11200,2PE,1,BZJ,if yu du dis yu noh wahn faal ahn soh stap chros eena krais
11201,2PE,1,BZJ,den wen di taim kohn gaad wahn oapm di gayt dehn a hevn waid soh dat yu ku goh eena di kingdom a wi laad ahn sayvya jeezas krais weh wahn laas fareva ahn eva
11202,2PE,1,BZJ,ah plan fi kip aan di rimain yu bowt dehnya tingz aldoa yu don noa dehn ahn yu di stan op fi di chroot
11203,2PE,1,BZJ,in fak ah tink seh dat ah shuda kip aan di rimain unu bowt dehnya tingz az lang az ai alaiv eena dis badi
11204,2PE,1,BZJ,bot wi laad jeezas krais don shoa mi seh dat mi dayz dehn pahn dis ert nombad ahn dat ah soon ded
11205,2PE,1,BZJ,dats wai ah di du mi bes fi mek shoar seh dat aala unu wahn memba dehn tingz ya lang afta ah don gaan
11206,2PE,1,BZJ,wen wi tel unu seh dat di laad jeezas krais wahn kohn bak wee noh di mek op no stoari
11207,2PE,1,BZJ,bot da wid fi wee oan too aiy wee si how grayt hihn grayt
11208,2PE,1,BZJ,wee mi deh rait deh wen hihn mi geh aana ahn gloari fahn gaad di faada
11209,2PE,1,BZJ,dat da wen dis grayt vais seh tu ahn fahn hevn dis da mai son weh ah oanli lov an ah oanli pleez wid ahn
11210,2PE,1,BZJ,wee wiself mi yehr di vais di kohn fahn hevn bikaaz wee mi deh rait deh wid ahn pahn di hoali mongtin
11211,2PE,1,BZJ,soh aala dis mek wi eevn moa shoar seh dat weh di prafit dehn mi seh da chroo
11212,2PE,1,BZJ,soh ih wuda du unu gud fi pay atenshan tu it bikaaz ih da laik wahn lamp weh di shain eena wahn daak plays til wen di day daan ahn di maanin staar rayz op eena unu haat
11213,2PE,1,BZJ,bot moa dahn eniting wi need fi andastan seh dat no prafesi eena di skripcha neva kohn fahn di prafit dehnself
11214,2PE,1,BZJ,di prafit dehn neva tink op dehn ting pahn dehn oan
11215,2PE,1,BZJ,dehn mi anda di kanchroal a di hoali spirit wen dehn tel di mesij weh kohn fahn gaad
11216,2PE,2,BZJ,jos laik how dehn mi ga dehn faals prafit eena izrel da sayhn way soh yu wahn ga dehn faals teecha weh wahn deh monks unu
11217,2PE,2,BZJ,dehn wahn kohn pahn di slai wid sohn teechin weh da noh chroo ahn weh wahn mek peepl kom anda jojment ahn dehn wahn ton dehn bak pahn krais di wan weh set dehn free fahn di powa a sin ahn soh dehn wahn bring kwik dischrokshan pahn dehnself
11218,2PE,2,BZJ,lata peepl wahn fala dehn bikaaz dehn waahn liv loos laif
11219,2PE,2,BZJ,ahn weh dehn di du wahn mek peepl taak bad tingz gens di chroo way weh wee fala
11220,2PE,2,BZJ,sayka weh dehn soh greedi dehn sweet mowt wan wahn tel unu stoari weh dehn mek op
11221,2PE,2,BZJ,bot fi dehn jojment di heng rait oava dehn hed kaa gaad noh di sleep
11222,2PE,2,BZJ,gaad neva spayr eevn di aynjel dehn wen dehn mi sin
11223,2PE,2,BZJ,ih chayn dehn op ahn chroa dehn eena di daak pit a hel til jojment day
11224,2PE,2,BZJ,sayhn way soh gaad neva spayr di oal werl wen ih mek di flod kohn pahn dehn peepl weh neva obay gaad
11225,2PE,2,BZJ,di oanli wan weh ih sayv dami noawa weh midi preech tu dehn dat dehn fi liv rait eena gaad sait
11226,2PE,2,BZJ,ih sayv hihn ahn sebm ada peepl
11227,2PE,2,BZJ,gaad mi kandem di siti dehn a sadam ahn gomora ih mi bon dehn op wid faiya ahn ih mi mek dehn bee wahn egzampl a weh wahn hapm tu dehn peepl weh noh obay ahn
11228,2PE,2,BZJ,bot gaad mi sayv lat bikaaz hihn dami wahn man weh waak rait wid gaad ahn weh kudn stan si di way how di peepl dehn mi soh wikid ahn how dehn midi liv bad
11229,2PE,2,BZJ,lat mi liv rait deh monks dehn bot ih kudn tek how dehn liv wikid ahn evri day ih hat ih haat fi si it
11230,2PE,2,BZJ,soh yu si di laad noa how fi sayv fi hihn peepl fahn di chroblz ahn chraiyalz weh dehn di goh chroo ahn ih ponish di wan dehn weh eevl wail dehn di wayt fi jojment day
11231,2PE,2,BZJ,moa dan aal gaad wahn lik dehn wan weh liv loos laif weh di fala dehn haat fi du doti tingz wid dehn badi ahn gaad wahn lik dehn wan weh rifyooz fi obay ahn
11232,2PE,2,BZJ,dehn faals teecha dehn noh frayd fi nobadi ahn dehn ful a dehnself
11233,2PE,2,BZJ,dehn noh eevn frayd fi slanda dehn beengz weh geh dehn gloari fahn hevn
11234,2PE,2,BZJ,di aynjel dehn lat moa schranga ahn ga moa powa dan dehndeh faals teecha bot eevn dehn neva akyooz dehn beengz a gloari ner dehn neva slanda dehn fronta di laad
11235,2PE,2,BZJ,bot dehn teecha deh dehn taak bad bowt dehn tingz weh dehn noh noa notn bowt
11236,2PE,2,BZJ,dehn da jos laik wail animal weh noh tink ataal
11237,2PE,2,BZJ,dehn jos du weh dehn hed gi dehn fi du
11238,2PE,2,BZJ,soh jos laik how di wail animal dehn baan ahn kom eena di werl fi mek peepl kech dehn ahn kil dehn sayhn way soh gaad wahn dischrai dehn wikid peepl
11239,2PE,2,BZJ,sayka weh dehn mi mek peepl sofa dehn wahn sofa tu ahn geh pay bak fi weh dehn du
11240,2PE,2,BZJ,eevn eena di day taim dehn laik fi ga wail paati ahn du eniting dehn feel laik wid dehn badi
11241,2PE,2,BZJ,dehn da wahn shaym ahn disgrays wen dehn kohn tugeda wid yu fi eet ahn sayhn taim dehn hapi bikaaz a di way dehn di fool unu
11242,2PE,2,BZJ,aal dehn di luk fa da fi wahn chaans fi sleep rong ahn soh cheet op pahn dehn hozban er dehn waif
11243,2PE,2,BZJ,da laik dehn kyaahn geh inof a sin
11244,2PE,2,BZJ,dehn chrap dehn peepl weh week
11245,2PE,2,BZJ,dehn haat ful a loan greedinis
11246,2PE,2,BZJ,dehn deh anda di jojment a gaad
11247,2PE,2,BZJ,dehn don lef di way weh rait ahn soh laas dehn way
11248,2PE,2,BZJ,dehn fala di way a baylam weh da bayor son weh oanli lov di moni weh ih geh fi du rang
11249,2PE,2,BZJ,da baylam dongki weh mi stap ahn fahn du ih eevl werk wen di dongki skoal ahn eena wahn man vais
11250,2PE,2,BZJ,dehn wikid peepl deh da sayhn laik wahn wel weh noh ga no waata eena it
11251,2PE,2,BZJ,dehn da laik wahn daak klowd weh di shoa dat rayn wahn kohn bot di schrang breez bloa ahn weh ahn soh no rayn noh kohn ataal
11252,2PE,2,BZJ,gaad di kip wahn daak daak plays fi put dehn kaina peepl
11253,2PE,2,BZJ,dehn boas bowt dehnself wid werdz weh no meen notn
11254,2PE,2,BZJ,dehn yooz dehn doti kaina laif fi chrap dehn wan weh jos midi chrai get weh fahn liv da kaina laif deh
11255,2PE,2,BZJ,dehn pramis freedom tu evribadi bot dehn dehnself dami slayv tu fi dehn sin ahn koropshan bikaaz yu si yu da wahn slayv tu eniting weh kanchroal yu
11256,2PE,2,BZJ,if peepl kohn fi noa bowt wi laad ahn sayvya jeezas krais ahn eskayp fahn dehn eevl way weh di dischrai peepl eena di werl ahn den ton bak ahn goh tu da kaina bad laif agen den dehn laif wahn wos dan how ih mi yoostu bee
11257,2PE,2,BZJ,ih wuda mi beta if dehn mi neva noa di rait way fi liv ataal dan fi noa it ahn den ton dehn bak pan it ahn pahn di komanment dehn weh hoali
11258,2PE,2,BZJ,weh hapm tu dehn proov seh di praverb dehn da chroo weh seh wahn daag wahn goh bak tu ih oan vamit ahn lik it op
11259,2PE,2,BZJ,ahn wahn pig weh yu wash wahn goh bak ahn roal rong eena di mod agen
11260,2PE,3,BZJ,mi dyaa fren dehn dis da di sekant leta weh ah di rait tu unu
11261,2PE,3,BZJ,eena di too a di leta dehn ah chrai fi inkorij unu fi tink bowt tingz weh kleen ahn aanis
11262,2PE,3,BZJ,ah waahn unu memba dehn ting weh gaad hoali prafit dehn mi tel di peepl way bak den
11263,2PE,3,BZJ,ahn yu noh fi faget dehn ting weh wi laad ahn sayvya mi tel ih apasl dehn fi aada unu fi du
11264,2PE,3,BZJ,fos yu haftu andastan dat eena di laas dayz sohn peepl wahn kohn weh wahn tek yu mek papishoh
11265,2PE,3,BZJ,fi dehn laif wahn kanchroal wid los
11266,2PE,3,BZJ,dehn wahn mak yu seh jeezas neva pramis fi kohn bak
11267,2PE,3,BZJ,soh da wichpaat ih deh
11268,2PE,3,BZJ,bikaaz wi ansesta dehn fahn way bak don ded ahn evriting stil deh sayhn way fahn wen di werl mi mek
11269,2PE,3,BZJ,dehn seh dat fi spait bikaaz dehn waahn play laik dehn faget dat da gaad mi giv di koman ahn di hevn ahn di ert mi mek
11270,2PE,3,BZJ,ahn di ert mi kom op owta di waata ahn mi mek fahn waata
11271,2PE,3,BZJ,ahn da mi waata tu weh mi dischrai di oal werl eena di taim a di flod
11272,2PE,3,BZJ,bot da sayhn werd a gaad weh mek aal di hevn ahn di ert weh deh now di kip dehn sayf
11273,2PE,3,BZJ,gaad di kip dehn fi mek dehn bon op eena faiya pahn di day wen gaad wahn joj di peepl weh noh waahn du weh ih seh ahn ih wahn dischrai dehn
11274,2PE,3,BZJ,ahn unu mi dyaa fren dehn memba seh dat wan day eena gaad sait da sayhn laik wan towzn yaaz ahn wan towzn yaaz da sayhn laik wan day
11275,2PE,3,BZJ,soh unu noh fi tink seh dat di laad sloa fi du weh ih pramis
11276,2PE,3,BZJ,dat da weh som a unu tink
11277,2PE,3,BZJ,insted di laad oanli payshent wid unu bikaaz ih noh waahn non a unu geh dischrai bot ih waahn aala unu ton fahn unu sin dehn
11278,2PE,3,BZJ,yu si di day wen di laad kohn bak wahn kohn wen yu noh di ekspek it jos laik wen wahn teef kohn
11279,2PE,3,BZJ,wen da day kohn wi wahn yehr wahn big lowd naiz ahn di skai noh wahn dehdeh nohmoh
11280,2PE,3,BZJ,gaad wahn mek evriting weh een deh bon op ahn geh dischrai
11281,2PE,3,BZJ,di werl ahn aal weh een deh wahn disapyaa
11282,2PE,3,BZJ,soh laik how aala dehn tingz wahn geh dischrai eena da way weh kaina peepl yu shuda bee den
11283,2PE,3,BZJ,unu laif shuda bee hoali ahn unu shuda serv ahn aana gaad bai di way unu liv
11284,2PE,3,BZJ,unu fi luk faawod tu di day wen gaad wahn kohn fi joj di werl ahn du yu bes fi mek ih hori kohn soon
11285,2PE,3,BZJ,dat da di day wen di hevnz wahn bon op ahn geh dischrai ahn di tingz dehn laik di son ahn di moon eena di skai wahn melt wid di heet
11286,2PE,3,BZJ,bot gaad pramis wi wahn nyoo hevn ahn wahn nyoo ert wehpaat jostis wahn deh
11287,2PE,3,BZJ,wi reeli di luk faawod tu dis
11288,2PE,3,BZJ,ahn soh unu mi dyaa fren wail yu di wayt fi da day du yu bes fi mek di laad fain yu di liv kleen soh nobadi kyaahn paint dehn finga pahn yu ahn yu deh at pees wid gaad
11289,2PE,3,BZJ,ahn memba seh di laad di wayt wid payshens fi gi peepl taim fi geh sayv
11290,2PE,3,BZJ,dis da di sayhn ting weh wi dyaa brada paal mi seh wen ih mi rait unu wid di wizdom weh gaad gi ahn
11291,2PE,3,BZJ,paal taak bowt dehn sayhn ting ya eena aala ih leta dehn bot sohn paat a weh ih seh haad fi andastan
11292,2PE,3,BZJ,sohn peepl weh noh noa notn ahn weh noh ga wahn schrang fayt di dischrai dehnself sayka weh dehn twis op weh paal seh ahn dat rang
11293,2PE,3,BZJ,dehn du di sayhn ting wid ada skripcha
11294,2PE,3,BZJ,soh dehn bring pahn dehnself fi dehn oan dischrokshan
11295,2PE,3,BZJ,bot unu mi dyaa fren dehn don noa dis
11296,2PE,3,BZJ,soh noh mek di sayhn mistayk weh dehn eevl peepl mek ahn soh goh di rang way ahn en op di faal fahn di sayf pozishan weh yu deh eena
11297,2PE,3,BZJ,bot yu fi kantinyu fi groa eena grays ahn kantinyu fi laan moa ahn moa bowt wi laad ahn sayvya jeezas krais
11298,2PE,3,BZJ,mek wi gi ahn gloari now ahn fareva
11299,2PE,3,BZJ,aymen
11300,1JN,1,BZJ,wi di rait tu unu bowt di wan weh dehn kaal di werd weh gi laif weh mi deh fahn di biginin
11301,1JN,1,BZJ,wi di rait bowt aal weh wi si ahn yehr
11302,1JN,1,BZJ,wee mi si ahn wid wi oan aiy ahn toch ahn wid wi oan han
11303,1JN,1,BZJ,di wan weh gi laif apyaa eena dis werl ahn wee don si ahn aredi
11304,1JN,1,BZJ,ahn now wi di tel unu dat da hihn da di wan weh da laif weh wahn neva en
11305,1JN,1,BZJ,hihn mi deh wid gaad di faada ahn den gaad shoa wi ahn
11306,1JN,1,BZJ,wi di tel unu weh wee mi si ahn yehr soh dat unu ku shayr unu laif wid wee sayhn laik how wee shayr fi wee laif wid gaad di faada ahn jeezas krais ih son
11307,1JN,1,BZJ,wi di rait dehnya ting tu unu soh dat wi ku reeli bee hapi fi chroo
11308,1JN,1,BZJ,dis da di mesij weh wee mi yehr fahn jeezas krais ahn weh wi mi preech tu unu dat gaad da lait ahn no daaknis noh deh eena hihn ataal
11309,1JN,1,BZJ,if wi seh dat wee shayr wi laif wid gaad ahn stilyet di liv eena daaknis di du aal kaina eevl ting den wi di lai ahn wi noh di liv akaadn tu di chroot
11310,1JN,1,BZJ,bot if wi di liv eena di lait laik how hihn deh eena di lait den wi shayr laif wid wan anada ahn di blod a jeezas gaad son mek wi kleen fahn aal sin
11311,1JN,1,BZJ,if wi seh wi noh ga no sin wi oanli di fool wiself ahn wi noh ga di chroot eena wi haat
11312,1JN,1,BZJ,bot if wi kanfes wi sin dehn tu gaad hihn wahn fagiv wi kaa wi ku chros hihn fi du weh rait
11313,1JN,1,BZJ,gaad wahn fagiv wi sin dehn ahn kleen owt aala di rangdooin owta wi haat
11314,1JN,1,BZJ,if wee seh dat wee neva yet sin wi di seh dat gaad da wahn laiya ahn fi hihn werd noh deh eena wi
11315,1JN,2,BZJ,unu weh da mi dyaa pikni dehn ah di rait dehnya ting dehn tu unu fi mek unu noh goh hed di sin ahn sin
11316,1JN,2,BZJ,bot if enibadi doo sin wee ga jeezas krais weh da di raichos wan fi taak op tu gaad di faada fi wi
11317,1JN,2,BZJ,ahn jeezas krais da di wan weh sakrifais ihself fi tek weh fi wee sin dehn ahn noh oanli fi wee sin dehn bot di sin dehn a evribadi eena di hoal werl
11318,1JN,2,BZJ,now di way how wi ku shoar dat wi noa hihn da if wi obay di komanment dehn weh ih gi wi
11319,1JN,2,BZJ,enibadi weh seh ai noa jeezas ahn noh du weh ih seh dehn di tel lai ahn di chroot noh deh eena dehn
11320,1JN,2,BZJ,bot enibadi weh du weh hihn seh shoa seh dat dehn haat ful op a di lov a gaad fi chroo
11321,1JN,2,BZJ,dis da how wi ku shoar dat wi da wan wid hihn if enibadi seh ai di liv az wan wid gaad den dehn shuda di liv jos laik how jeezas mi liv
11322,1JN,2,BZJ,mi dyaa fren dehn ah noh di rait wahn komanment tu unu weh nyoo bot da wahn oal wan weh unu mi yehr fahn di biginin
11323,1JN,2,BZJ,dis oal komanment da di sayhn mesij weh unu mi don yehr
11324,1JN,2,BZJ,stilyet da wahn nyoo komanment weh ah di rait tu unu kaa di chroot a it deh eena jeezas ahn ih deh eena unu tu
11325,1JN,2,BZJ,di daaknis di goh ahn di chroo lait don di shain
11326,1JN,2,BZJ,enibadi weh seh ai di liv eena di lait ahn stil hayt dehn brada er dehn sista dehn stil di liv eena daaknis
11327,1JN,2,BZJ,ahn enibadi weh lov dehn brada er dehn sista di liv eena di lait ahn dehn noh wahn mek nobadi goh aschray
11328,1JN,2,BZJ,bot enibadi weh hayt wahn nada bileeva stil di liv eena daaknis
11329,1JN,2,BZJ,dehn di waak rong eena di daaknis ahn dehn noh noa wich way fi goh kaa dehn blain sayka di daaknis weh dehn di liv eena
11330,1JN,2,BZJ,unu weh da mi dyaa pikni dehn ah di rait dis tu unu kaa gaad fagiv unu sin dehn sayka jeezas
11331,1JN,2,BZJ,unu faadaz ah di rait tu unu kaa unu noa krais di wan weh deh fahn di biginin
11332,1JN,2,BZJ,unu yong peepl ah di rait tu unu kaa unu don win oava di eevl wan
11333,1JN,2,BZJ,unu pikni ah di rait tu unu kaa unu noa di faada
11334,1JN,2,BZJ,ah di rait tu unu faadaz kaa unu noa di wan weh deh fahn di biginin
11335,1JN,2,BZJ,ah di rait tu unu yong peepl kaa unu schrang di werd a gaad liv eena unu ahn unu win oava di eevl wan
11336,1JN,2,BZJ,unu noh fi lov di werl needa di ting dehn weh eena di werl
11337,1JN,2,BZJ,if unu lov di werl den di faada lov noh deh eena unu
11338,1JN,2,BZJ,kaa aal weh deh eena di werl da aal di pleja weh di badi di los aafa ahn aal di ting dehn weh peepl si ahn waahn ahn aala di ting dehn weh mek wi haat geh prowd
11339,1JN,2,BZJ,dehn ting deh noh kohn fahn gaad bot fahn di werl
11340,1JN,2,BZJ,ahn di werl ahn evriting eena it weh peepl waahn di disapyaa bot dehn wan weh du weh gaad seh wahn liv fareva
11341,1JN,2,BZJ,unu weh da mi dyaa pikni dehn di en deh ya
11342,1JN,2,BZJ,az unu don yehr di enimi a krais di kohn ahn lata krais enimi don deh ya aredi
11343,1JN,2,BZJ,dat da how wi noa seh dat di en deh kloas
11344,1JN,2,BZJ,dehn wan weh da krais enimi dehn gaahn fahn monks wi kaa dehn da neva wan a wee
11345,1JN,2,BZJ,if dehn dami wan a wee dehn mi wahn stay wid wi
11346,1JN,2,BZJ,bot kaa dehn gaahn fahn monks wi dat shoa dat dehn da neva wan a wee
11347,1JN,2,BZJ,bot gaad don poar owt ih hoali spirit pahn unu ahn now unu noa di chroot
11348,1JN,2,BZJ,ah noh di rait tu unu kaa unu noh noa di chroot bot kaa unu noa it ahn no lai noh kom owta di chroot
11349,1JN,2,BZJ,da hoo di lai
11350,1JN,2,BZJ,da dehn wan weh seh dat jeezas da noh di krais
11351,1JN,2,BZJ,da dehn da di enimi a krais kaa dehn noh bileev eena di faada ahn di son
11352,1JN,2,BZJ,dehn wan weh noh bileev eena di faada noh ga di son needa
11353,1JN,2,BZJ,bot dehn wan weh seh wid dehn mowt dat dehn bileev eena di son ga di faada tu
11354,1JN,2,BZJ,mek weh unu yehr fahn di biginin aalwayz liv eena unu
11355,1JN,2,BZJ,if unu mek weh unu yehr fahn di biginin aalwayz stay eena unu haat den unu wahn aalwayz bee wan wid di son ahn wid di faada
11356,1JN,2,BZJ,ahn di son ihself mi pramis wi laif weh wahn neva en
11357,1JN,2,BZJ,now ah di rait dehn ting ya tu unu bowt dehn wan weh wuda waahn fool unu op
11358,1JN,2,BZJ,az fi unu gaad don poar owt ih hoali spirit pahn unu soh unu noh haftu ga nobadi di teech unu di chroot
11359,1JN,2,BZJ,kaa evriting weh di spirit teech unu da chroo da noh lai
11360,1JN,2,BZJ,soh unu mos kantinyu fi bee wan wid krais jos laik how di spirit teech unu
11361,1JN,2,BZJ,ahn now unu weh da mi pikni dehn kantinyu fi bee wan wid krais soh dat wen ih kohn bak unu wahn ga korij fi fays ahn ahn unu noh wahn haftu feel shaym ahn haid fahn ahn pahn da day
11362,1JN,2,BZJ,unu noa dat krais aalwayz du weh rait soh evribadi weh du weh rait da wan a gaad pikni dehn
11363,1JN,3,BZJ,si humoch wi faada eena hevn lov wi
11364,1JN,3,BZJ,ih lov wi soh moch dat ih kaal wi ih pikni dehn ahn wee da dat fi chroo
11365,1JN,3,BZJ,di reezn wai di werl noh noa wee da kaa dehn neva noa hihn
11366,1JN,3,BZJ,mi dyaa fren dehn wee da don gaad pikni dehn ahn wi kyaahn eevn tink how ih wahn stan wen jeezas kohn bak
11367,1JN,3,BZJ,bot wan ting wi noa wen ih kohn wee wahn bee jos laik hihn kaa wi wahn si hihn jos laik how hihn stan
11368,1JN,3,BZJ,ahn aal hoo di hoap fi dis wahn kip dehnself hoali jos laik how jeezas hoali
11369,1JN,3,BZJ,evribadi weh sin di brok gaad laa kaa sin da wen wi brok gaad laa
11370,1JN,3,BZJ,unu noa dat jeezas mi kohn fi tek weh peepl sin ahn unu noa dat no sin noh deh eena hihn
11371,1JN,3,BZJ,nobadi weh da wan wid hihn kantinyu di sin ahn sin ahn enibadi weh stay di sin mi neva yet si hihn er noa ahn
11372,1JN,3,BZJ,unu weh da mi lee pikni dehn noh mek nobadi fool unu
11373,1JN,3,BZJ,evribadi weh du weh rait dehn raichos eena gaad sait sayhn laik how jeezas raichos
11374,1JN,3,BZJ,evribadi weh stay di sin da di devl pikni kaa di devl hihn di sin fahn di biginin
11375,1JN,3,BZJ,dis da wai di son a gaad mi kohn ih kohn fi dischrai aal weh di devl du
11376,1JN,3,BZJ,aala dehn wan weh da gaad pikni dehn noh wahn kantinyu fi sin kaa gaad laif deh eena dehn
11377,1JN,3,BZJ,dehn kyaahn kip aan di sin kaa dehn da gaad pikni
11378,1JN,3,BZJ,dis da how yu ku noa hoo da gaad pikni ahn hoo bilangz tu di devl aal dehn wan weh noh du weh rait er weh noh lov dehn bradaz ahn sistaz noh bilangz tu gaad
11379,1JN,3,BZJ,dis da di mesij weh unu yehr fahn di biginin wi fi lov wan anada
11380,1JN,3,BZJ,wi noh fi bee laik kayn weh mi bilangz tu di eevl wan ahn merda ih breda
11381,1JN,3,BZJ,ahn wai ih mi merda ahn
11382,1JN,3,BZJ,kaa evriting weh kayn mi du mi eevl ahn evriting weh ih breda mi du mi rait eena gaad sait
11383,1JN,3,BZJ,mi bradaz ahn sistaz unu noh fi bee sopraiz if di werl hayt unu
11384,1JN,3,BZJ,wee noa dat wee noh ded agen bot dat wi kraas oava tu reel laif kaa wi lov wan anada
11385,1JN,3,BZJ,enibadi weh noh di liv eena lov stil ded
11386,1JN,3,BZJ,aal hoo hayt dehn brada er sista weh da wahn bileeva da merdara ahn unu noa seh dat no merdara noh ga laif weh wahn neva en eena dehn
11387,1JN,3,BZJ,wi geh fi noa weh da reel lov kaa krais giv op fi hihn oan laif fi wee soh wee shuda giv op fi wee laif fi wan anada tu
11388,1JN,3,BZJ,if sohnbadi rich ahn ga evriting weh dehn need ahn si dat ih brada er sista need sohnting ahn rifyooz fi help ahn owt how da persn ku seh dat ih ga di lov a gaad di liv eena ahn
11389,1JN,3,BZJ,mi lee pikni noh mek wi oanli seh wid wi mowt dat wi lov peepl bot mek wi shoa it fi chroo bai weh wi du
11390,1JN,3,BZJ,da bai weh wi du wi wahn noa dat wi di liv eena di chroot
11391,1JN,3,BZJ,den wi wahn feel gud wen wi stan op fronta gaad
11392,1JN,3,BZJ,ahn eevn if wi kanshans kandem wi wi noa dat gaad grayta dahn wi kanshans kaa hihn noa evriting
11393,1JN,3,BZJ,ahn mi dyaa fren dehn if wi kanshans klyaa den wi noh haftu frayd fi kohn fronta gaad ahn wi geh evriting weh wi aks ahn fa kaa wee du weh hihn koman wi fi du ahn wi du weh pleez hihn
11394,1JN,3,BZJ,ahn dis da di komanment weh ih gi wi dat wi fi bileev eena di naym a ih son jeezas krais ahn lov wan anada jos laik weh ih tel wi fi du
11395,1JN,3,BZJ,aal hoo obay ih komanment dehn da wan wid gaad ahn gaad da wan wid dehn
11396,1JN,3,BZJ,ahn wee noa dat hihn di liv eena wi kaa di hoali spirit weh ih gi wi liv eena wi
11397,1JN,4,BZJ,mi dyaa fren dehn noh bileev evribadi weh seh dat da di spirit a gaad di taak chroo dehn
11398,1JN,4,BZJ,tes owt di spirit fos fi si if dehn da fahn gaad kaa wahn lata faals prafit deh eena di werl
11399,1JN,4,BZJ,dis da how unu wahn noa dat da di spirit a gaad enibadi weh seh wid dehn oan mowt ahn bileev dat jeezas krais mi kom eena di werl az wahn hyooman da fahn gaad
11400,1JN,4,BZJ,ahn enibadi weh noh seh dat da noh fahn gaad ahn da spirit weh di taak chroo dehn da fahn di enimi a krais
11401,1JN,4,BZJ,unu don yehr seh dat di enimi a krais mi fi kom eena di werl in fak ih don deh ya aredi
11402,1JN,4,BZJ,unu weh da mi pikni unu bilangz tu gaad ahn unu don win di vikchri oava dehn faals prafit aredi kaa di wan weh deh eena unu grayta dan di wan weh deh eena di werl
11403,1JN,4,BZJ,dehn faals prafit da fahn dis werl ahn di peepl fahn dis werl lisn tu dehn kaa dehn taak laik how di werl taak
11404,1JN,4,BZJ,wee bilangz tu gaad ahn enibadi weh noa gaad lisn tu wee ahn enibadi weh da noh fahn gaad noh lisn tu wi
11405,1JN,4,BZJ,dat da how wi noa wich spirit di tel di chroot ahn wich wan di lai
11406,1JN,4,BZJ,mi dyaa fren dehn mek wi lov wan anada kaa lov da fahn gaad evribadi weh lov da gaad pikni ahn dehn noa gaad
11407,1JN,4,BZJ,enibadi weh noh lov noh noa gaad kaa gaad da lov
11408,1JN,4,BZJ,dis da di way how gaad mi shoa ih lov tu wi ih sen ih oanli son eena di werl soh dat chroo hihn wee ku ga laif weh wahn neva en
11409,1JN,4,BZJ,dis da weh da reel lov da noh dat wee mi lov gaad bot da hihn mi lov wee ahn sen ih son fi bee di sakrifais soh dat ih ku fagiv wi a wi sin dehn
11410,1JN,4,BZJ,mi dyaa fren dehn laik how gaad mi lov wi soh moch wee shuda lov wan anada tu
11411,1JN,4,BZJ,nobadi neva si gaad yet bot if wi lov wan anada den gaad lov deh eena wi fi chroo
11412,1JN,4,BZJ,dis da how wi noa dat wee liv eena hihn ahn hihn liv eena wee kaa hihn gi wee fi hihn spirit
11413,1JN,4,BZJ,ahn wee mi si ahn ahn wee ku tel evribadi dat di faada sen ih son fi sayv di werl
11414,1JN,4,BZJ,aal hoo seh wid dehn oan mowt ahn bileev dat jeezas da di son a gaad ga gaad di liv eena dehn ahn dehn liv eena gaad
11415,1JN,4,BZJ,soh wee noa di lov weh gaad ga fi wee ahn wee ku pen pahn da lov
11416,1JN,4,BZJ,gaad da lov ahn dehn wan weh liv eena lov di liv eena gaad ahn gaad liv eena dehn
11417,1JN,4,BZJ,az wi liv eena gaad fi hihn lov groa moa ahn moa eena wee til ih reech weh ih shuda bee ahn wen di jojment day kohn wi noh wahn haftu frayd kaa wee di liv eena dis werl jos laik how krais di liv
11418,1JN,4,BZJ,wen yu ga reel lov yu noh haftu frayd kaa weh reel lov deh no fyaa kyaahn dehdeh
11419,1JN,4,BZJ,soh den if wi frayd da kaa wi frayd fi geh ponish kaa fyaa ga fi du wid ponishment
11420,1JN,4,BZJ,ahn if sohnbadi frayd fi geh ponish da kaa dehn noh reeli bileev dat gaad wuda neva stap lov dehn
11421,1JN,4,BZJ,di reezn wai wee lov da kaa hihn mi lov wee fos
11422,1JN,4,BZJ,dehn wan weh seh ai lov gaad ahn hayt dehn brada er dehn sista weh da bileeva dehn di lai kaa dehn wan weh noh lov dehn brada er dehn sista weh dehn ku si kyaahn lov gaad weh dehn neva si yet
11423,1JN,4,BZJ,dis da di komanment weh wi geh fahn hihn dehn wan weh lov gaad haftu lov dehn brada ahn dehn sista dehn tu
11424,1JN,5,BZJ,evribadi weh bileev dat jeezas da di krais da gaad pikni ahn evribadi weh lov di faada wahn lov ih pikni dehn tu
11425,1JN,5,BZJ,wi noa dat wi lov dehn wan weh da gaad pikni dehn kaa wi lov gaad ahn obay weh ih koman wi fi du
11426,1JN,5,BZJ,ahn fi lov gaad meen dat wi wahn obay weh ih koman wi fi du
11427,1JN,5,BZJ,ahn weh hihn koman wi fi du noh haad kaa evri pikni weh gaad ga don win oava di werl ahn da di fayt weh wi ga eena krais gi wi da vikchri
11428,1JN,5,BZJ,ahn hoo da di wan weh win oava di werl
11429,1JN,5,BZJ,da di wan weh bileev dat jeezas da di son a gaad
11430,1JN,5,BZJ,ahn jeezas krais da di wan weh kohn chroo waata ahn chroo blod
11431,1JN,5,BZJ,soh den ih neva oanli kohn chroo waata bot ih kohn chroo blod tu
11432,1JN,5,BZJ,ahn di hoali spirit ihself tel wi bowt dis kaa di spirit da di chroot
11433,1JN,5,BZJ,dehn ga chree witnis weh tel wi bowt jeezas di spirit di waata ahn di blod ahn di chree a dehn agree
11434,1JN,5,BZJ,wi bileev weh hyooman been tel wi bot weh gaad tel wi grayta kaa dis da weh gaad ihself tel wi bowt ih son
11435,1JN,5,BZJ,dehn wan weh bileev weh gaad seh hoal weh ih seh eena dehn haat
11436,1JN,5,BZJ,dehn wan weh noh bileev weh ih seh mek gaad owt fi bee wahn laiya kaa dehn noh bileev weh ih mi seh bowt ih son
11437,1JN,5,BZJ,ahn dis da weh gaad mi seh hihn gi wi laif weh wahn neva en ahn da laif deh eena ih son
11438,1JN,5,BZJ,enibadi weh ga di son ga laif ahn enibadi weh noh ga di son a gaad noh ga laif
11439,1JN,5,BZJ,ah di rait dehnya tingz tu unu weh bileev eena di naym a di son a gaad soh dat unu ku noa dat unu ga laif weh wahn neva en
11440,1JN,5,BZJ,ahn dis da di kanfidens wi ga eena hihn dat if wi aks ahn eniting akaadn tu weh hihn waahn ih lisn tu wi
11441,1JN,5,BZJ,ahn if wi noa dat ih lisn tu wi wen wi aks ahn fi eniting den wi noa dat wi don ga weh wi aks ahn fa
11442,1JN,5,BZJ,if unu si wahn brada er wahn sista di sin eena wahn way weh noh wahn leed tu det den unu ku pray far ahn ahn gaad wahn gi ahn laif
11443,1JN,5,BZJ,dehn ga wahn sin weh leed tu det
11444,1JN,5,BZJ,ah noh di seh dat unu shuda pray bowt dat
11445,1JN,5,BZJ,aal di rang ting dehn weh yu du da sin bot dehn ga sin weh noh wahn leed tu det
11446,1JN,5,BZJ,wi noa dat dehn wan weh da gaad pikni dehn noh mek it wahn habit fi sin bot di son a gaad kip dehn sayf ahn di eevl wan kyaahn toch dehn
11447,1JN,5,BZJ,wi noa dat wee da gaad pikni dehn ahn di hoal werl deh anda di powa a di eevl wan
11448,1JN,5,BZJ,ahn wi noa dat di son a gaad don kohn ahn ih gi wi andastandin soh dat wi ku noa di chroo gaad ahn wee liv eena di wan weh chroo weh da ih son jeezas krais
11449,1JN,5,BZJ,da hihn da di chroo gaad ahn da hihn da laif weh wahn neva en
11450,1JN,5,BZJ,unu weh da mi dyaa pikni dehn unu mos kip weh fahn eniting weh wahn tek gaad plays eena unu haat
11451,2JN,1,BZJ,dis leta da fahn mee jan weh da di elda eena di cherch
11452,2JN,1,BZJ,ah di rait dis leta tu wahn speshal laydi ahn ih pikni dehn weh ah oanli lov
11453,2JN,1,BZJ,ahn da noh mee wan lov unu bot da evribadi weh noa di chroot lov unu tu
11454,2JN,1,BZJ,wi lov unu bikaaz di chroot liv eena wee ahn ih wahn deh eena wi haat fareva
11455,2JN,1,BZJ,wi pray seh dat gaad di faada ahn ih son jeezas krais wahn gi wi grays ahn mersi ahn pees eena wi haat
11456,2JN,1,BZJ,dehnya wahn deh wid wi weh noa di chroot ahn weh lov wan anada
11457,2JN,1,BZJ,ah mi oanli hapi wen ah yehr seh som a yu pikni dehn di fala di chroot jos laik weh wi faada tel wi fi du
11458,2JN,1,BZJ,now dyaa laydi ah di bayg yu mek wi lov wan anada
11459,2JN,1,BZJ,dis koman weh ah di rait da noh no nyoo ting
11460,2JN,1,BZJ,da weh wi mi noa fahn wen wi mi fos bileev
11461,2JN,1,BZJ,dis lov weh ah di taak bowt meen seh dat wi fi liv eena soch a way dat wi obay weh gaad tel wi fi du
11462,2JN,1,BZJ,wi fi lov hihn jos laik weh wi mi yehr fahn di biginin
11463,2JN,1,BZJ,wahn lata peepl weh laik fool op peepl di goh owt aal oava di werl
11464,2JN,1,BZJ,dehn noh waahn bileev ahn seh dat jeezas krais mi kom eena di werl az wahn hyooman been
11465,2JN,1,BZJ,peepl laik dat noh di taak di chroot ahn dehn da di enimi a krais
11466,2JN,1,BZJ,soh den unu fi tek kayr dat unu noh laas weh unu don werk fa bot dat unu wahn geh aal dehn ting weh gaad don pramis unu
11467,2JN,1,BZJ,enibadi weh kohn di teech ahn di ad aan moa dahn weh krais mi don teech unu dehn no ga notn fi du wid gaad
11468,2JN,1,BZJ,bot if dehn kantinyu fi kip krais teechin dehn wel di faada ahn di son wahn deh wid dehn
11469,2JN,1,BZJ,soh den if sohnbadi kohn tu yoo ahn dehn noh kohn wid di karek teechin noh ga notn fi du wid dehn
11470,2JN,1,BZJ,noh eevn welkom dehn eena yu hows noh eevn hayl dehn
11471,2JN,1,BZJ,bikaaz enibadi weh welkom dehn da fren ahn kompni wid dehn ahn wahn di tek paat eena di eevl weh dehn di du
11472,2JN,1,BZJ,ah ga wahn lata ting fi tel unu bot ah noh waahn fi rait dehn dong wid paypa ahn ink
11473,2JN,1,BZJ,insteda dat ah hoap fi kohn si unu ahn taak tu unu fays tu fays dat wahn oanli mek wi hapi
11474,2JN,1,BZJ,di pikni dehn fi yu sista weh gaad pik sen seh heloa
11475,3JN,1,BZJ,dis leta da fahn mee jan weh da di elda eena di cherch
11476,3JN,1,BZJ,ah di rait tu mi dyaa fren gaiyos weh ah oanli lov
11477,3JN,1,BZJ,mi dyaa fren ah pray dat evriting gud wid yu an ah pray dat yu badi az helti az yu soal
11478,3JN,1,BZJ,ah mi oanli hapi wen sohn bradaz mi kohn ahn tel mi seh dat unu faytful ahn dat unu obay weh chroo
11479,3JN,1,BZJ,notn kuda mek mi moa hapi dan fi yehr seh dat mi chilren dehn di fala di chroot
11480,3JN,1,BZJ,mi dyaa fren ah mi yehr seh dat yu di du wahn gud werk di tek kayr a ada bileevaz eevn wen yu noh noa dehn
11481,3JN,1,BZJ,dehn tel di cherch ya bowt yu lov
11482,3JN,1,BZJ,soh du yu bes ahn help dehn di way di laad wuda waahn fi mek dehn ku kantinyu dehn chrip
11483,3JN,1,BZJ,kaa dehn bradaz set owt pahn dehn jerni fi sayka krais naym fi du ih werk ahn dehn neva tek notn fahn dehn wan weh noh bileev eena gaad
11484,3JN,1,BZJ,soh den wi mos help peepl laik dehndeh soh dat wee kuda tek paat eena di werk weh dehn di du fi spred di chroot
11485,3JN,1,BZJ,ah mi don rait wahn shaat leta tu di cherch bowt dis bot daiyachrifeez weh set op ihself az leeda neva pay wi no main
11486,3JN,1,BZJ,soh den wen ah kohn ah wahn taak bowt evriting weh hihn di goh aan wid
11487,3JN,1,BZJ,ah wahn tel unu bowt di terabl ting dehn weh hihn seh bowt wi ahn di lai dehn weh ih di tel
11488,3JN,1,BZJ,if dat neva bad inof ih noh waahn welkom di bileeva dehn wen dehn kohn naida
11489,3JN,1,BZJ,ih goh soh faar fi eevn stap dehn wan weh waahn welkom dehn ahn chrai fi jraiv dehn owta di cherch if dehn du dat
11490,3JN,1,BZJ,soh mi dyaa fren yu noh fi falafut weh bad bot yu fi falafut weh gud
11491,3JN,1,BZJ,enibadi weh du gud bilangz tu gaad enibadi weh du bad neva si gaad yet
11492,3JN,1,BZJ,wel evribadi taak gud bowt dimeechriyos eevn di chroo mesij weh ih teech ahn wee agree wid dehn
11493,3JN,1,BZJ,ahn unu noa seh dat weh wee seh da chroo
11494,3JN,1,BZJ,ah ga wahn lata ting fi tel yu bot ah noh waahn du it wid pen ahn ink
11495,3JN,1,BZJ,ah waahn kohn si unu soon ahn den wi wahn ku taak fays tu fays
11496,3JN,1,BZJ,pees deh wid unu
11497,3JN,1,BZJ,aala yu fren dehn sen heloa
11498,3JN,1,BZJ,ah waahn yu sen heloa tu aala mi fren dehn persnali
11499,JUD,1,BZJ,dis leta da fahn mee jood
11500,JUD,1,BZJ,ai da wahn servant a jeezas krais an ai da jaymz breda
11501,JUD,1,BZJ,ah di rait dis leta tu aala dehn wan weh gaad pik ahn weh hihn lov dehn wan weh jeezas di kip sayf
11502,JUD,1,BZJ,ah pray dat gaad gi unu lata mersi ahn pees ahn lov
11503,JUD,1,BZJ,mi dyaa fren dehn weh ah lov ah midi plan fi rait tu unu an ah kudn wayt fi tel unu bowt dis nyoo laif weh gaad gi wi weh aala wi shayr
11504,JUD,1,BZJ,bot now ah haftu bayg unu fi fait haad fi di gud nyooz weh wi bileev eena weh gaad gi tu fi hihn peepl dehn wans ahn far aal
11505,JUD,1,BZJ,ah seh dis kaa sohn peepl weh deh gens gaad sneek een monks unu ahn chaynj di mesij a gaad grays di seh how yu ku liv loos laif laik how gaad don fagiv wi a wi sin
11506,JUD,1,BZJ,dehn eevn seh dat wi noh haftu obay jeezas krais az wi maasta ahn laad
11507,JUD,1,BZJ,bot fahn way way bak di skripcha mi don seh dat gaad mi wahn joj dehn
11508,JUD,1,BZJ,now ah haftu rimain unu aldoa unu don noa it dat wahn taim gaad mi help di peepl a izrel dehn fi get weh fahn di eejipshan dehn ahn stil en op di dischrai dehn wan weh neva stay faytful tu ahn
11509,JUD,1,BZJ,unu shuda tink bowt di aynjel dehn tu weh neva satisfai wid di pozishan weh gaad mi gi dehn soh dehn lef dehn plays wichpaa dehn mi deh da hevn
11510,JUD,1,BZJ,wel gaad mek dehn chayn dehn op fareva deep dong eena wahn daak daak plays weh dehn wahn wayt fi wen di day kohn wen hihn wahn joj dehn
11511,JUD,1,BZJ,di sayhn kaina ting hapm eena sadam ahn gomora ahn di ada siti dehn weh mi deh kloas dehn
11512,JUD,1,BZJ,dehn midi goh aan wid aal kaina loos livin ahn dehn midi ga seks eena aal kaina way weh noh nachral
11513,JUD,1,BZJ,sayka dat gaad dischrai dehn wid faiya weh wahn laas fareva az wahn waanin tu aala dehn wan weh du di sayhn ting
11514,JUD,1,BZJ,di peepl dehn weh ah di taak bowt da dehn wan dehn weh noh reeli noa gaad
11515,JUD,1,BZJ,dehn seh dat dehn geh speshal jreem fahn gaad weh mek ih aarait fi dehn du aal kaina dotinis wid dehn badi
11516,JUD,1,BZJ,dehn noh ga no rispek fi gaad atariti ahn dehn slanda dehn beengz weh geh dehn gloari fahn hevn
11517,JUD,1,BZJ,noh eevn maikl weh da wan a di maitiyis aynjel dehn mi tek it pahn ihself fi akyooz ahn slanda di devl wen dehn midi aagyu bowt hoo mi ga di rait fi geh moaziz badi
11518,JUD,1,BZJ,insteda dat ih tel ahn seh mek di laad deel wid yoo bot dehnya faals teecha dehn tek eniting weh dehn noh andastan mek papishoh ahn seh aal kaina eevl ting gens dehn
11519,JUD,1,BZJ,dehn da jos laik dehn animal weh du evriting weh dehn sens tel dehn fi du ahn dat da how dehn en op di dischrai dehn oanself
11520,JUD,1,BZJ,dehn deh een fi big chrobl kaa dehn di fala kayn egzampl weh mi kil ih oan breda
11521,JUD,1,BZJ,ahn dehn di bee laik baylam weh wuda mi du eniting fi moni
11522,JUD,1,BZJ,ahn sayhn laik kora weh mi ton gens gaad dehn wahn geh dischrai
11523,JUD,1,BZJ,sayka di shaymful ahn selfish ting dehn weh dehn du dehnya peepl dehn da laik sohn doti stayn weh spail di taim weh unu ga wen unu kohn tugeda fi eet wid wan anada
11524,JUD,1,BZJ,dehn da laik shepad weh feed oanli dehnself raada dahn tek kayr a dehn sheep
11525,JUD,1,BZJ,dehn da laik dehn klowd weh di breez bloa oava jrai lan bot noh bring no rayn dehn da laik dehn chree weh noh bayr notn noh eevn wen da taim fi gyada froot
11526,JUD,1,BZJ,dehn dobl ded kaa dehn geh haal op fahn di root
11527,JUD,1,BZJ,dehn da laik di wayv dehn fahn di see weh chroa op aal di dert ahn dotinis pahn di shoa sayhn laik di shaymful ting dehn weh dehn peepl dehn du
11528,JUD,1,BZJ,dehn da laik dehn staar weh noh ga no plays eena di skai
11529,JUD,1,BZJ,gaad ga wahn set plays fi dehn eena daaknis fareva weh no lait noh deh ataal
11530,JUD,1,BZJ,now eenak dami sebm jenarayshan afta adam ahn hihn mi prafesai bowt dehn peepl ya
11531,JUD,1,BZJ,ih seh si luk di laad di kohn wid towznz ahn towznz a ih hoali wan dehn
11532,JUD,1,BZJ,ih di kohn fi joj aala di peepl dehn eena di werl
11533,JUD,1,BZJ,ih di kohn kandem aala dehn sinaz weh noh obay gaad fi aala di terabl ting dehn weh dehn seh gens ahn ahn weh dehn du gens ahn
11534,JUD,1,BZJ,aal weh dehnya peepl du da grombl op ahn komplayn ahn dehn du eni eevl weh dehn feel laik
11535,JUD,1,BZJ,dehn bregin ahn dehn sweet op peepl wid dehn big mowt jos fi geh weh dehn waahn
11536,JUD,1,BZJ,bot mi dyaa fren dehn unu mos memba weh wi laad jeezas krais apasl dehn mi pridik seh
11537,JUD,1,BZJ,dehn seh wen di laas dayz dehn kohn peepl weh selfish ahn weh deh gens gaad wahn kohn ahn tek gaad mek papishoh
11538,JUD,1,BZJ,da dehnya sayhn peepl ya di kaaz divizhan monks unu
11539,JUD,1,BZJ,dehn mek di eevl ting dehn weh dehn waahn kanchroal dehn
11540,JUD,1,BZJ,yu si dehn noh ga di spirit a gaad
11541,JUD,1,BZJ,bot unu mi dyaa fren dehn unu mos bil op unuself mek unu geh schranga ahn schranga eena unu fayt weh hoali
11542,JUD,1,BZJ,wen unu pray mek di hoali spirit leed unu
11543,JUD,1,BZJ,kip unuself eena di lov a gaad luk faawod tu di mersi a wi laad jeezas krais weh mek wi ga laif weh wahn neva en
11544,JUD,1,BZJ,ahn ga mersi pahn som a dehn wan weh shayki eena dehn fayt ahn den sayv sohn neks wan sayhn laik wen yu di grab dehn owta faiya ahn stil yu ga sohn nada wan weh yu fi bee kain tu bot sayhn taim yu fi bee kyaaful
11545,JUD,1,BZJ,yu fi hayt eevn di kloaz weh kom aafa dehn kaa di doti ting dehn weh dehn du eevn mek dehn kloaz doti tu
11546,JUD,1,BZJ,now mek wi gi gaad aal di gloari kaa da hihn ku kip yu mek yu noh faal ahn giv een tu sin
11547,JUD,1,BZJ,ahn da hihn wahn mek nobadi kyaahn fain no faalt wid unu
11548,JUD,1,BZJ,ahn da gaad wahn bring unu wid jai da di plays a gloari weh hihn deh
11549,JUD,1,BZJ,soh mek wi gi gloari tu di wan ahn oanli gaad wi sayvya sayka weh jeezas krais wi laad du
11550,JUD,1,BZJ,yes aal gloari ahn aana ahn powa ahn aal atariti bilangz tu hihn fahn di biginin now ahn fareva
11551,JUD,1,BZJ,aymen
11552,REV,1,BZJ,dis da di vizhan weh gaad shoa jeezas krais ahn weh jeezas shoa di peepl dehn weh di serv gaad soh dat jeezas ku mek dehn wan weh di du ih werk noa dehn ting weh wahn hapm soon
11553,REV,1,BZJ,jeezas sen ih aynjel tu jan weh midi werk far ahn ahn ih mek di aynjel shoa jan dehn ting ya
11554,REV,1,BZJ,ahn jan don tel wi evriting weh ih si
11555,REV,1,BZJ,soh den dis da di mesij weh gaad sen ahn di chroot weh jeezas krais ihself shoa ahn
11556,REV,1,BZJ,gaad wahn bles enibadi weh reed dis mesij
11557,REV,1,BZJ,ahn ih wahn bles enibadi weh obay di werdz a dis mesij weh kohn fahn gaad
11558,REV,1,BZJ,kaaz di taim soon kohn wen aala dehn ting hafu hapm
11559,REV,1,BZJ,dis leta da fahn mee jan weh ah di sen tu unu weh deh eena di sebm cherch dehn eena aysha ah di pray seh dat unu wahn bles wid nof grays ahn pees fahn gaad weh alaiv now weh mi alaiv bifoa eniting mi mek ahn weh di kohn bak
11560,REV,1,BZJ,dis blesin di kohn fahn di sebm spirit dehn weh deh fronta gaad chroan
11561,REV,1,BZJ,an ah pray dat jeezas krais weh wi ku chros fi tel di chroot shoa unu how hihn gud ahn gi unu pees
11562,REV,1,BZJ,jeezas krais da di fos wan weh gaad mek rayz op bak fahn di ded ahn liv agen
11563,REV,1,BZJ,hihn da di roola oava aal di king dehn eena dis werl
11564,REV,1,BZJ,hihn lov wi ahn ih don shed ih blod ahn ded fi sayka wee soh dat ih ku set wi free fahn wi sin
11565,REV,1,BZJ,ih mek wi rool az king ahn serv ih faada gaad az prees
11566,REV,1,BZJ,soh den mek wi gi ahn gloari ahn powa fareva ahn eva
11567,REV,1,BZJ,aymen
11568,REV,1,BZJ,ah di tel unu seh ih wahn kom eena di midl a di klowd dehn ahn peepl fahn aal di nayshan dehn a di werl wahn si ahn eevn dehn wan weh mi juk ahn eena ih said wid wahn spyaa
11569,REV,1,BZJ,dehn wahn lament sayka hihn
11570,REV,1,BZJ,dat da how ih wahn bee fi chroo aymen
11571,REV,1,BZJ,di laad gaad almaiti tel wi seh ai da di alfa ahn di omayga
11572,REV,1,BZJ,ai mi deh bifoa di werl mi mek
11573,REV,1,BZJ,ai deh now an ai wahn kohn bak tu dis werl
11574,REV,1,BZJ,ai ga powa oava evriting
11575,REV,1,BZJ,ai da jan unu brada
11576,REV,1,BZJ,aala wi di fala jeezas tugeda
11577,REV,1,BZJ,wi sofa kaa jeezas da fi wee king bot gaad gi wi di schrent fi bayr it
11578,REV,1,BZJ,ahn soh wi mek jeezas krais rool oava wi
11579,REV,1,BZJ,bikaaz ai mi tel peepl bowt di werd a gaad ahn di chroot bowt jeezas dehn pich mi pahn di ailan weh nayhn patmos
11580,REV,1,BZJ,wan laadz day gaad spirit kohn pahn mi an ah yehr wahn vais weh di taak haad jos laik if wahn chrompit mi deh rait bihain mi
11581,REV,1,BZJ,di vais tel mi seh rait dong weh yu si eena wahn leta ahn sen it tu di sebm cherch dehn weh deh da dehnya siti efisos smerna pergamom ahn taiyataira sardis filadelfya ahn layodiseeya
11582,REV,1,BZJ,ah ton rong fi si da hoo dat weh midi taak tu mi
11583,REV,1,BZJ,ahn wen ah ton rong ah si sebm lampstan weh mi mek owta goal
11584,REV,1,BZJ,eena di midl a di lampstan dehn ah si sohnbadi weh luk laik wahn man
11585,REV,1,BZJ,ih midi wayr wahn lang roab weh reech ahn dong tu ih fut ahn wahn goal sash mi tai rong ih ches
11586,REV,1,BZJ,ih hed ahn ih hyaa mi wait laik wul er jos laik snoa
11587,REV,1,BZJ,ahn ih aiy dehn midi shain brait brait laik faiya
11588,REV,1,BZJ,ih fut midi gloa jos laik braas weh dehn mi bon eena di hat hat faiya a wahn fernis ahn den palish ahn
11589,REV,1,BZJ,ahn ih vais mi haad jos laik di naiz weh wahn big waatafaal mek
11590,REV,1,BZJ,ih midi hoal sebm staar eena ih rait han
11591,REV,1,BZJ,wahn soad weh shaap pahn too said midi stik owta ih mowt
11592,REV,1,BZJ,ih fays midi shain brait laik di son wen ih di shain da midday
11593,REV,1,BZJ,wen ah si ahn ah faal dong flat pahn mi fays da ih fut laik sohnbadi weh don ded
11594,REV,1,BZJ,ih put ih rait han pahn mi ahn ih tel mi seh noh frayd ai da di fos ahn di laas
11595,REV,1,BZJ,ai da di wan weh alaiv now ah mi ded bot si now ah alaiv fareva ahn eva an ah ga di powa oava det ahn di grayv
11596,REV,1,BZJ,soh den rait dong aal dehn ting ya weh yu si
11597,REV,1,BZJ,rait dehn tingz weh yu si now ahn dehn ting weh wahn hapm layta
11598,REV,1,BZJ,ai di kohn fi tel yu weh dehn sebm staar ya weh ah hoal eena mi rait han ahn dehn sebm goal lampstan meen
11599,REV,1,BZJ,di sebm staar dehn da di aynjel dehn a di sebm cherch dehn
11600,REV,1,BZJ,di sebm lampstan dehn da di sebm cherch
11601,REV,2,BZJ,rait dis mesij ya ahn sen it tu di aynjel a di cherch da efisos dis da di mesij fahn di wan weh hoal di sebm staar dehn eena ih rait han ahn weh di waak monks di sebm goal lampstan
11602,REV,2,BZJ,ih seh ah noa aal di ting dehn weh unu du
11603,REV,2,BZJ,ai noa dat unu werk haad an ah noa seh dat unu ku hoal op wen chrobl kohn
11604,REV,2,BZJ,ah noa seh unu noh wahn talarayt nobadi weh eevl
11605,REV,2,BZJ,unu mi tes owt dehn peepl weh seh dehn dami apasl ahn fain owt dat dehn midi tel lai
11606,REV,2,BZJ,unu sofa wahn lat ahn gaahn chroo haad taim fi sayka mee bot unu neva giv op ahn soh stap fala mi
11607,REV,2,BZJ,stilyet wan ting deh weh ah ga gens unu unu noh lov mi now laik how unu yoostu lov mi fos
11608,REV,2,BZJ,soh den unu mos memba di way unu mi fos lov mi ahn soh ton fahn unu sin dehn ahn du weh unu yoostu du fos
11609,REV,2,BZJ,if unu noh chaynj unu wayz wel den ah wahn kohn an ah wahn tek weh unu lampstan fahn weh ih deh
11610,REV,2,BZJ,bot wan ting ah prayz unu fa
11611,REV,2,BZJ,unu hayt dehn bad tingz weh dehn peepl weh di fala di nikolayshanz di du
11612,REV,2,BZJ,unu hayt dehn jos laik how ai miself hayt dehn
11613,REV,2,BZJ,if unu ga ayz fi yehr den lisn tu weh gaad spirit di tel di cherch dehn
11614,REV,2,BZJ,dehn wan weh stil stan schrang afta saytan don chrai dehn ah wahn mek dehn eet fahn di chree weh gi laif weh deh eena gaad gyaadn
11615,REV,2,BZJ,rait dis mesij ya ahn sen it tu di aynjel a di cherch da smerna dis da di mesij weh di wan weh da di fos ahn di laas di wan weh don ded ahn now ih alaiv agen di sen fi tel unu
11616,REV,2,BZJ,ih seh ah noa unu sofa bikaaz a di chrobl dehn weh unu di goh chroo
11617,REV,2,BZJ,ah noa dat unu poa bot akchwali unu rich ah noa bowt how dehn peepl weh kaal dehnself joo di slanda unu
11618,REV,2,BZJ,dehn da noh chroo chroo joo bot dehn da wahn groop weh bilangz tu saytan
11619,REV,2,BZJ,unu noh fi frayd a notn weh unu wahn sofa
11620,REV,2,BZJ,ah di tel unu di devl wahn chrai unu fi si if unu reeli bileev gaad fi chroo
11621,REV,2,BZJ,ih wahn put som a unu eena prizn
11622,REV,2,BZJ,fi ten dayz unu wahn sofa wahn lat
11623,REV,2,BZJ,bot unu mosn stap bileev eena mi eevn if ih kehr unu tu unu det an ai wahn gi unu di krong a laif weh wahn laas fareva
11624,REV,2,BZJ,if unu ga ayz fi yehr den lisn tu weh gaad spirit di tel di cherch dehn
11625,REV,2,BZJ,dehn wan weh stil stan schrang afta saytan don chrai dehn wel di sekant det noh wahn toch dehn ataal
11626,REV,2,BZJ,rait dis mesij ya ahn sen it tu di aynjel a di cherch da pergamom dis da di mesij weh kohn fahn di wan weh ga di soad weh shaap pahn too said
11627,REV,2,BZJ,ih seh ai noa weh unu liv
11628,REV,2,BZJ,unu deh weh saytan ga ih chroan
11629,REV,2,BZJ,bot ai noa seh dat unu kip aan di fala mee fi chroo
11630,REV,2,BZJ,unu neva did stap bileev eena mee eevn wen antipas weh mi faytful fi witnis bowt mi mi geh kil fi sayka mee eena yu siti wehpaat saytan liv
11631,REV,2,BZJ,eevn wen dat hapm unu neva giv op ahn stap bileev
11632,REV,2,BZJ,bot ah ga sohn ting dehn weh ah di blaym unu fa
11633,REV,2,BZJ,som a di peepl dehn monks unu di du di ting dehn weh baylam midi tel peepl fi du
11634,REV,2,BZJ,ih mi teech baylak how fi chrap di peepl a izrel ahn mek dehn sin
11635,REV,2,BZJ,ih mi geh dehn fi eet meet weh peepl mi sakrifais tu aidal ahn fi liv wahn loos laif
11636,REV,2,BZJ,sohn peepl monks unu di du dehn sayhn ting weh dehn wan weh di fala di nikolayshanz di du
11637,REV,2,BZJ,now den unu mos ton fahn unu sin dehn
11638,REV,2,BZJ,if unu noh chaynj unu wayz ai wahn kohn tu unu soon
11639,REV,2,BZJ,ah wahn tek dis soad weh deh eena mi mowt ahn fait gens di peepl dehn weh di du dehn bad tingz
11640,REV,2,BZJ,if unu ga ayz fi yehr den lisn tu weh gaad spirit di tel di cherch dehn
11641,REV,2,BZJ,dehn wan weh stil stan schrang afta saytan don chrai dehn ai wahn gi evri wan a dehn som a da mana weh mi haid weh
11642,REV,2,BZJ,den pahn tap a dat ah wahn gi dehn wahn wait stoan wid wahn nyoo naym weh rait pan it
11643,REV,2,BZJ,nobadi noh wahn noa di naym weh rait pahn di stoan eksep di persn weh ai di gi da naym tu
11644,REV,2,BZJ,rait dis mesij ya ahn sen it tu di aynjel a di cherch da taiyataira dis da di mesij weh gaad son sen
11645,REV,2,BZJ,ih aiy dehn di shain brait laik faiya ahn ih fut di gloa jos laik braas weh dehn mi bon eena di fernis
11646,REV,2,BZJ,ih seh ai noa di ting dehn weh unu di du
11647,REV,2,BZJ,ai noa unu lov peepl ahn unu noh wahn stap bileev eena mee
11648,REV,2,BZJ,ah noa how haad unu werk ahn how unu di bayr op anda aal unu sofarin
11649,REV,2,BZJ,an ah noa dat unu di du moa now dahn weh unu yoostu du
11650,REV,2,BZJ,stilyet ah ga wan ting gens unu
11651,REV,2,BZJ,unu mek da uman jezebel weh seh ih da wahn prafit fahn gaad stay deh monks unu
11652,REV,2,BZJ,unu mek ih di teech unu sohn rang tingz laik fi eet food weh dehn don aafa tu aidal ahn fi du aal dehn sin weh ga fi du wid loos livin
11653,REV,2,BZJ,ah mi gi da uman taim soh ih ga chaans fi ton fahn ih sin dehn
11654,REV,2,BZJ,bot shee noh waahn chaynj ih wayz
11655,REV,2,BZJ,soh den ah wahn mek ih geh sik ahn lidong pahn ih bed weh ih wahn sofa
11656,REV,2,BZJ,an ah wahn mek dehn wan weh komit adolchri wid shee jezebel sofa plenti tu if dehn noh stap du dehn eevl tingz weh dehn di du lang wid ahn
11657,REV,2,BZJ,ah wahn schraik ih falowa dehn ded
11658,REV,2,BZJ,dat wahn mek aal di cherch dehn noa dat ai da di wan weh noa weh aal peepl di tink ahn dat ai di si eensaida dehn haat
11659,REV,2,BZJ,ai wahn gi eech wan a unu jos weh unu dizerv
11660,REV,2,BZJ,bot di res a unu eena taiyataira unu noh du dehn eevl ting weh jezebel teech peepl fi du
11661,REV,2,BZJ,unu noh noa notn bowt dehn eevl ting weh sohn peepl kaal saytan deep seekrit
11662,REV,2,BZJ,soh ah noh wahn put nohmoh berdn pahn unu
11663,REV,2,BZJ,bot til ah kohn bak unu mos kip aan di bileev aala dehn ting weh unu don laan
11664,REV,2,BZJ,dehn wan weh stil stan schrang afta saytan don chrai dehn ahn stil di obay mi tu di veri en ai wahn gi dehn atariti oava aal di nayshan dehn
11665,REV,2,BZJ,hihn wahn rool oava dehn nayshan wid wahn aiyan rad ahn ih wahn brok dehn op eena peesiz jos laik wahn klay pat
11666,REV,2,BZJ,ai wahn gi dehn atariti jos laik weh fi mee faada don gi mee
11667,REV,2,BZJ,an ai wahn gi dehn di maanin staar
11668,REV,2,BZJ,if unu ga ayz fi yehr den lisn tu weh gaad spirit di tel di cherch dehn
11669,REV,2,BZJ,
11670,REV,3,BZJ,rait dis mesij ya ahn sen it tu di aynjel a di cherch da sardis dis da di mesij fahn di wan weh hoal di sebm spirit dehn weh bilangz tu gaad ahn di sebm staar dehn
11671,REV,3,BZJ,ih seh ai noa di ting dehn weh unu di du
11672,REV,3,BZJ,peepl tink unu ga laif bot unu don ded soh unu mos wayk op ahn schrentn di lee bit weh unu stil ga bifoa ih gaan
11673,REV,3,BZJ,kaa ah si seh dat di ting dehn weh unu di du noh tu karek eena gaad sait
11674,REV,3,BZJ,soh den unu memba dehn ting weh unu mi yehr ahn bileev
11675,REV,3,BZJ,unu mos du weh dehn teech unu ahn ton fahn unu sin
11676,REV,3,BZJ,if unu noh wayk op ai wahn kohn laik wahn teef wen unu noh eevn di ekspek it
11677,REV,3,BZJ,bot da oanli wahn lee bit a unu weh deh eena sardis weh mi kip unu kloaz kleen fahn sin
11678,REV,3,BZJ,unu wahn waak wid mee eena wait kloaz kaa unu ga di rait fi wayr it bikaaz unu di du weh gaad waahn
11679,REV,3,BZJ,jos laik dehn peepl deh di peepl weh stil stan schrang afta saytan don chrai dehn wahn wayr wait kloaz tu
11680,REV,3,BZJ,an ah noh wahn tek dehn naym fahn owta di buk a laif
11681,REV,3,BZJ,wen ah stan fronta mi faada ahn ih aynjel dehn ah wahn seh dat dehn bilangz tu mee fi chroo
11682,REV,3,BZJ,if unu ga ayz fi yehr den lisn tu weh gaad spirit di tel di cherch dehn
11683,REV,3,BZJ,rait dis mesij ya ahn sen it tu di aynjel a di cherch da filadelfya dis da di mesij fahn di wan weh hoali ahn chroo
11684,REV,3,BZJ,hihn da di wan weh hoal di kee a dayvid
11685,REV,3,BZJ,wen hihn tek di kee ahn oapm wahn doa nobadi wahn kyaahn shet it
11686,REV,3,BZJ,ahn wen hihn shet di doa nobadi wahn kyaahn oapm it
11687,REV,3,BZJ,ih seh ah noa di ting dehn weh unu di du ah don oapm wahn doa fi unu ahn nobadi wahn kyaahn shet it
11688,REV,3,BZJ,ah noa unu noh ga wahn lata schrent
11689,REV,3,BZJ,stilyet unu midi du weh ah tel unu fi du ahn unu neva yet seh dat unu noh noa mi
11690,REV,3,BZJ,ahn now luk ya dehn wan weh bilangz tu saytan hows weh di lai bowt how dehn da joo bot dehn da non ah wahn mek dehn kohn ahn neel dong da unu fut an ah wahn mek aala dehn noa seh dat ai lov unu
11691,REV,3,BZJ,bikaaz unu bayr op ahn stan schrang ahn du weh ah tel unu fi du ah noh wahn mek unu sofa wen di haad taim ahn chrobl kohn fi chrai aal di peepl weh deh pahn ert
11692,REV,3,BZJ,ah wahn kohn bak soon
11693,REV,3,BZJ,unu mos kip aan di bileev aal weh unu don laan soh dat nobadi noh wahn teef unu krong fahn unu
11694,REV,3,BZJ,dehn wan weh stil stan schrang afta saytan don chrai dehn ah wahn mek dehn bee jos laik dehn big poas weh deh eena gaad templ
11695,REV,3,BZJ,ahn dehn wahn stay deh fareva
11696,REV,3,BZJ,ah wahn rait di naym a fi mee gaad ahn di naym a gaad siti pahn dehn
11697,REV,3,BZJ,dis siti da di nyoo jeroosalem weh kohn dong fahn owta hevn fahn mai gaad
11698,REV,3,BZJ,an ah wahn rait mai oan nyoo naym pahn dehn tu
11699,REV,3,BZJ,if unu ga ayz fi yehr den lisn tu weh gaad spirit di tel di cherch dehn
11700,REV,3,BZJ,rait dis mesij ya ahn sen it tu di aynjel a di cherch da layodiseeya
11701,REV,3,BZJ,dis da di mesij weh di aymen sen
11702,REV,3,BZJ,hihn da di wan weh wi ku chros fi chroo ahn weh di taak di chroot aal di taim bowt gaad
11703,REV,3,BZJ,da fahn hihn kohn aal weh gaad mek
11704,REV,3,BZJ,ih seh ah noa evriting weh unu du an ah noa seh dat unu needa hat ner koal
11705,REV,3,BZJ,now ah wish seh unu wuda mi bee wan er di ada hat er koal
11706,REV,3,BZJ,soh den bikaaz unu needa hat ner koal unu lookwaam soh ah wahn spit unu fahn owta mi mowt unu di taak seh ai rich an ai ga plenti tingz
11707,REV,3,BZJ,ai ga evriting weh ai need
11708,REV,3,BZJ,bot unu noh andastan dat unu poa ahn pitiful fi chroo ahn peepl sari fi unu
11709,REV,3,BZJ,unu noh ga notn unu blain ahn naykid
11710,REV,3,BZJ,soh den ah di tel unu seh dat unu mos kohn tu mee ahn bai pyoa goal soh dat unu ku bee rich eena gaad sait
11711,REV,3,BZJ,an ah di tel unu seh dat unu mos kohn bai wait kloaz fi wayr soh dat unu noh wahn bee shaym kaaz unu naykid
11712,REV,3,BZJ,ahn kohn bai medisn fi put eena unu aiy soh dat unu wahn ku si
11713,REV,3,BZJ,di peepl dehn weh ai lov dehn da di wan dehn weh ai tel seh dat dehn di du di rang tingz ahn dat ai wahn ponish dehn
11714,REV,3,BZJ,soh wid aala unu haat unu mos du weh rait ahn ton fahn unu sin dehn
11715,REV,3,BZJ,lisn ah di stan op ya da di doa di nak pan it
11716,REV,3,BZJ,enibadi weh yehr mi vais ahn oapm di doa tu mi ah wahn kom eensaida dehn hows
11717,REV,3,BZJ,ahn mee ahn dehn wahn sidong ahn eet tugeda
11718,REV,3,BZJ,dehn wan weh stil stan schrang afta saytan don chrai dehn ah wahn gi dehn di rait fi sidong fi rool wid mi pahn mi chroan jos laik how ai win di vikchri ahn now ai kohn ahn sidong wid mai faada pahn fi hihn chroan
11719,REV,3,BZJ,if unu ga ayz fi yehr den lisn tu weh gaad spirit di tel di cherch dehn
11720,REV,4,BZJ,afta dat ah si wahn nada vizhan
11721,REV,4,BZJ,ah si wahn doa oapm op eena hevn
11722,REV,4,BZJ,an ah yehr di sayhn vais weh song laik wahn chrompit di sayhn vais weh ah mi yehr fos
11723,REV,4,BZJ,ih tel mi seh kom op ya an ah wahn shoa yu dehn ting weh hafu hapm afta dis
11724,REV,4,BZJ,jos den gaad spirit kohn pahn mi ahn eena hevn ah si wahn chroan an ah si sohnbadi di sidong pan it
11725,REV,4,BZJ,ah si di wan weh midi sidong deh di spaakl jos laik jaspa ahn kaaneelyan
11726,REV,4,BZJ,ahn wahn raynboa weh di shain jos laik wahn emeral mi deh aal rong di chroan
11727,REV,4,BZJ,twenifoa ada chroan mi deh aal rong di fos chroan
11728,REV,4,BZJ,an ah si twenifoa eldaz di sidong pahn dehndeh chroan
11729,REV,4,BZJ,dehn mi gat aan wait kloaz ahn goal krong pahn dehn hed
11730,REV,4,BZJ,laitnin midi flash fahn di chroan da midl
11731,REV,4,BZJ,tonda midi roal ahn plenti haad naiz midi kohn fahn deh
11732,REV,4,BZJ,den fronta di chroan sebm lamp midi bon brait
11733,REV,4,BZJ,dehn sebm lamp deh da gaad sebm spirit dehn
11734,REV,4,BZJ,fronta di chroan ah si sohnting weh luk jos laik wahn glaas see weh klyaa laik kristal
11735,REV,4,BZJ,foa livin kreecha mi deh rong di chroan da bak ahn front ahn pahn too said
11736,REV,4,BZJ,dehn mi ga aiy aal oava dehn badi front ahn bak
11737,REV,4,BZJ,di fos livin kreecha mi luk jos laik wahn laiyan
11738,REV,4,BZJ,di sekant wan luk jos laik wahn bul
11739,REV,4,BZJ,ahn di neks wan ga wahn fays weh luk jos laik di fays a wahn man
11740,REV,4,BZJ,di laas wan luk jos laik wahn eegl weh di flai
11741,REV,4,BZJ,aal foa a dehn livin kreecha dehn mi ga siks wing ahn dehn mi kova aal oava wid aiy eevn anda dehn wing
11742,REV,4,BZJ,aal day ahn aal nait dehn di taak tu gaad
11743,REV,4,BZJ,dehn noh stap di tel gaad seh wi laad gaad ga powa moa dahn aal
11744,REV,4,BZJ,ih hoali hoali hoali
11745,REV,4,BZJ,ih mi deh fahn bifoa di werl mi mek ih deh now ahn ih wahn kohn bak
11746,REV,4,BZJ,di foa livin kreecha dehn di sing prayz tu di wan weh wahn liv fareva ahn eva weh di sidong pahn di chroan
11747,REV,4,BZJ,dehn di gi ahn aana ahn tel ahn tanks
11748,REV,4,BZJ,az dehn di du dat di twenifoa elda dehn jrap dong pahn dehn nee fronta di wan weh di sidong pahn di chroan
11749,REV,4,BZJ,dehn wership di wan weh wahn liv fareva ahn eva
11750,REV,4,BZJ,den dehn tek di krong dehn aafa dehn hed ahn dehn lay dehn dong fronta di chroan
11751,REV,4,BZJ,ahn dehn seh wi laad ahn wi gaad oanli yoo ga di rait fi geh gloari ahn aana ahn powa kaa yoo da di wan weh mek evriting
11752,REV,4,BZJ,yu mek dehn ahn gi dehn laif bikaaz yu du dat fi fi yoo oan pleja
11753,REV,5,BZJ,den ah si di wan weh di sidong pahn di chroan
11754,REV,5,BZJ,eena ih rait han ih di hoal wahn skroal
11755,REV,5,BZJ,ahn wahn lata ting mi rait dong eena da skroal pahn di front ahn pahn di bak
11756,REV,5,BZJ,ahn di skroal mi seel op eena sebm difrent spat wid seel weh mek owta waks
11757,REV,5,BZJ,an ah si wahn aynjel weh ga grayt powa
11758,REV,5,BZJ,ih midi taak haad soh evribadi kuda mi yehr ahn
11759,REV,5,BZJ,ih aks seh hoo ga di rait fi brok oapm dehn seel ahn oapm op di skroal
11760,REV,5,BZJ,bot nobadi neva ga di rait deh eena hevn er pahn dis ert er andaneeta di ert fi oapm di skroal ahn reed weh mi rait dong pan it
11761,REV,5,BZJ,ah staat fi baal haadwan kaa nobadi neva mi deh weh mi ga di rait fi oapm di skroal ahn reed weh mi rait dong pan it
11762,REV,5,BZJ,den wan a di elda dehn tel mi seh stap baal
11763,REV,5,BZJ,luk di wan weh dehn kaal di laiyan weh kohn fahn di chraib a jooda di wan weh da king dayvid grayt grayt granpikni hihn don ga di vikchri oava aal
11764,REV,5,BZJ,sayka dat hihn ga di rait fi brok oapm dehn sebm seel ahn soh oapm op di skroal
11765,REV,5,BZJ,den ah si wahn lam di stan op kloas tu di chroan
11766,REV,5,BZJ,di foa livin kreecha dehn ahn di elda dehn midi stan op rong ahn
11767,REV,5,BZJ,dis lam mi luk laik peepl mi don kil ahn
11768,REV,5,BZJ,ih mi ga sebm haan pahn ih hed ahn sebm aiy
11769,REV,5,BZJ,dehn aiy dami gaad sebm spirit dehn weh ih sen owt aal oava di werl
11770,REV,5,BZJ,den ah si di lam goh ahn tek di skroal fahn di rait han a di wan weh di sidong pahn di chroan
11771,REV,5,BZJ,wen di lam tek di skroal di foa kreecha dehn ahn di twenifoa elda dehn jrap dong fronta di lam ahn wership ahn
11772,REV,5,BZJ,den aala dehn mi ga wahn haap eena dehn han ahn wahn goal bowl weh mi ful op wid insens
11773,REV,5,BZJ,dis insens da di pryaaz a gaad peepl dehn
11774,REV,5,BZJ,den di foa kreecha dehn ahn di twenifoa elda dehn sing wahn nyoo sang seh yoo da di lam weh ga di rait fi tek di skroal ahn brok oapm di seel dehn weh faasn it shet
11775,REV,5,BZJ,kaa dehn don kil yu ahn wid yu blod yu don bai bak peepl fi gaad
11776,REV,5,BZJ,dehn peepl ya kom owt fahn aal di difrent chraib dehn ahn fahn aal di difrent nayshan dehn ahn di difrent langwij dehn
11777,REV,5,BZJ,yu don mek dehn bee paat a gaad kingdom ahn dehn wahn bee prees weh wahn serv gaad ahn dehn wahn rool eena dis werl
11778,REV,5,BZJ,den ah luk an ah yehr milyanz ahn milyanz a aynjel
11779,REV,5,BZJ,dehn mi deh rong ahn rong di chroan lang wid di foa kreecha dehn ahn di elda dehn
11780,REV,5,BZJ,dehn midi sing haadwan seh di lam weh dehn kil ga di rait fi geh powa ahn richiz ahn wizdom ahn schrent ahn gloari ahn prayz ahn den ah yehr evri livin kreecha eena hevn ahn pahn ert ahn anda di ert ahn eena di see di aafa op prayz
11781,REV,5,BZJ,dis da weh aala dehn midi sing seh tugeda gi prayz ahn aana ahn gloari ahn powa tu di wan weh di sidong pahn di chroan ahn tu di lam fareva ahn eva di foa kreecha dehn seh aymen ahn di twenifoa elda dehn faal dong pahn dehn fays ahn wership di wan weh sidong pahn di chroan ahn di lam
11782,REV,6,BZJ,now den ah si di lam oapm di fos wan a di sebm seel dehn weh mi faasn shet
11783,REV,6,BZJ,den ah yehr wan a di foa kreecha dehn taak haad wid wahn vais weh song jos laik tonda ahn ih seh kohn ah luk ahn den ah si wahn wait haas
11784,REV,6,BZJ,di wan weh di raid ahn di hoal wahn boa eena ih han fi fait
11785,REV,6,BZJ,ahn dehn gi ahn wahn krong fi wayr pahn ih hed
11786,REV,6,BZJ,ih mi don ga vikchri oava ih enimi dehn ahn ih midi goh fi win owt oava dehn agen
11787,REV,6,BZJ,wen di lam oapm op di sekant seel ah yehr di sekant livin kreecha seh kohn den wahn nada haas kom owt
11788,REV,6,BZJ,ih mi brait red
11789,REV,6,BZJ,dehn gi di wan weh midi raid ahn atariti fi tek weh pees fahn di werl soh dat peepl wuda staat tu kil op wan anada
11790,REV,6,BZJ,ahn dehn gi ahn wahn big soad
11791,REV,6,BZJ,wen di lam oapm op di terd seel ah yehr di terd livin kreecha seh kohn ahn wen ah luk deh ah si wahn blak haas di persn weh midi raid ahn mi ga wan a dehn balans skayl weh dehn yooz fi way tingz pan eena ih han
11792,REV,6,BZJ,ah yehr wahn song laik wahn vais di kom owt fahn monks weh di foa livin kreecha dehn deh
11793,REV,6,BZJ,di vais seh ih wahn tek wan day pay fi bai jos wan kwaat a weet ahn da sayhn moni deh ku bai chree kwaat a baali
11794,REV,6,BZJ,bot unu mosn ways di aliv ail ahn di wain
11795,REV,6,BZJ,wen di lam oapm op di foat seel ah yehr di vais a di foat livin kreecha seh kohn ahn wen ah luk ah si wahn haas weh ga wahn lait kala weh mek ih luk laik ih redi fi ded di persn weh midi raid ahn mi nayhn det ahn di wan weh nayhn di grayv midi fala ahn
11796,REV,6,BZJ,dehn ga powa oava kwaata a di peepl a di werl soh dat dehn ku kil dehn eena waar er mek dehn ded fahn staavayshan er ded fahn aal kaina siknis er dehn mek wail animal kil dehn
11797,REV,6,BZJ,wen di lam oapm di seel weh mek nomba faiv ah si andaneeta di alta di soal dehn a di peepl weh dehn mi kil eena di werl
11798,REV,6,BZJ,dehn mi kil dehn kaa dehn mi preech di werd a gaad ahn dehn mi tel peepl di chroot bowt gaad
11799,REV,6,BZJ,dehn hala haad seh oa laad yoo deh oava aal yu hoali ahn yu chroo how lang wi fi wayt bifoa yu joj di peepl dehn weh kil wi
11800,REV,6,BZJ,how lang wi fi wayt bifoa yu ponish dehn
11801,REV,6,BZJ,den gaad gi aala dehn wahn wait roab fi wayr
11802,REV,6,BZJ,ahn ih tel dehn fi res ahn wayt jos wahn lee bit moa bikaaz yu mi stil ga moa bradaz ahn sistaz weh midi werk fi gaad weh mi wahn geh kil jos laik how dehn mi geh kil
11803,REV,6,BZJ,ah si di lam oapm di seel weh mek nomba siks
11804,REV,6,BZJ,den wahn big ertwayk mi deh
11805,REV,6,BZJ,di son geh blak blak laik blak klaat
11806,REV,6,BZJ,ahn di moon geh red red laik blod
11807,REV,6,BZJ,di staar dehn jrap fahn owta di skai dong tu di grong jos laik fig weh noh raip yet wuda jrap wen wahn schrang breez shayk di fig chree
11808,REV,6,BZJ,den di skai roal bak ahn gaahn jos laik wahn skroal weh roal op
11809,REV,6,BZJ,ahn aal di mongtin dehn ahn aala di ailan dehn moov fahn owta dehn plays
11810,REV,6,BZJ,den di king dehn eena di werl ahn dehn ada big taim roola ahn di hed man dehn fi di soalja dehn dehn wan weh rich ahn ga atariti oava ada peepl ahn aal di ada peepl dehn evri slayv ahn evri free man dehn aal ron ahn gaahn haid eena di kayv dehn ahn monks dehn big rak pahn di mongtin dehn
11811,REV,6,BZJ,den di peepl kaal owt haad tu di mongtin dehn ahn di big rak dehn seh pleez faal dong pahn wi ahn haid wi fahn di aiy a di wan weh di sidong pahn di chroan ahn fahn di raat a di lam kaa di terabl day don kohn wen gaad ahn di lam wahn shoa wi dehn raat ahn nobadi wahn kyaahn tek it
11812,REV,7,BZJ,afta dat ah si foa aynjel di stan op da di foa kaana a di werl
11813,REV,7,BZJ,dehn midi stap di foa breez a di werl weh mi fi bloa soh dat dehn wudn bloa ataal pahn di waata er pahn di jrai grong er gens eni chree
11814,REV,7,BZJ,den ah si wahn nada aynjel kohn fahn owta di ees
11815,REV,7,BZJ,ih mi hoal di seel a di gaad weh alaiv now ahn fareva
11816,REV,7,BZJ,da seel dami di stamp weh put gaad maak pahn fi hihn peepl
11817,REV,7,BZJ,di aynjel hala owt haad tu di foa aynjel dehn weh gaad mi gi powa fi du damij tu di waata ahn tu di jrai grong
11818,REV,7,BZJ,di aynjel tel dehn seh noh du no damij tu di waata er jrai grong er dehn chree til wi don put gaad seel pahn di farid a dehn wan weh di serv ahn
11819,REV,7,BZJ,den ah yehr humoch peepl mi maak wid gaad seel pahn dehn farid
11820,REV,7,BZJ,da mi wan honjrid ahn faatifoa towzn a dehn fahn aal di chraib dehn a izrel
11821,REV,7,BZJ,di aynjel dehn seel twelv towzn peepl fahn di chraib a jooda twelv towzn fahn roobin chraib ahn twelv towzn fahn gad chraib
11822,REV,7,BZJ,dehn seel twelv towzn fahn asha chraib twelv towzn fahn naftali chraib ahn twelv towzn fahn manaaseh chraib
11823,REV,7,BZJ,dehn seel twelv towzn fahn simiyan chraib twelv towzn fahn leevai chraib ahn twelv towzn fahn isakar chraib
11824,REV,7,BZJ,den dehn seel twelv towzn fahn zebyulon chraib twelv towzn fahn joazef chraib ahn twelv towzn fahn benjamin chraib
11825,REV,7,BZJ,wen dat don ah luk ahn den ah si wahn big big krowd
11826,REV,7,BZJ,da mi soh moch peepl dat nobadi kuda mi konk aala dehn
11827,REV,7,BZJ,dehn mi kohn fahn owta evri nayshan eena di werl fahn owta evri chraib ahn evri langwij eena di werl
11828,REV,7,BZJ,dehn midi stan op fronta di chroan ahn fronta di lam
11829,REV,7,BZJ,ahn di peepl dehn midi wayr wait roab ahn dehn midi hoal paam branch eena dehn han
11830,REV,7,BZJ,aala dehn midi hala owt haad seh fi wee gaad weh sidong pahn di chroan ahn di lam da dehn sayv wee aala di aynjel dehn midi stan op rong di chroan plos di elda dehn ahn di foa livin kreecha dehn
11831,REV,7,BZJ,den aala dehn get dong flat pahn dehn fays ahn wership gaad
11832,REV,7,BZJ,den dehn seh aymen mek wi prayz wi gaad ahn gi ahn gloari hihn noa evriting wi tel ahn tanks
11833,REV,7,BZJ,aana ahn powa ahn schrent bilangz tu fi wee gaad fareva ahn eva aymen den wan a di elda dehn aks mi seh yoo noa da hoo dehn peepl weh di wayr wait roab
11834,REV,7,BZJ,yoo noa weh dehn kohn fram
11835,REV,7,BZJ,ah ansa ahn seh sa yoo da di wan weh noa
11836,REV,7,BZJ,soh di elda tel mi seh dehn peepl ya da di wan dehn weh kohn fahn owta di taim a di grayt chribyulayshan
11837,REV,7,BZJ,dehn don wash dehn roab eena di lam blod ahn mek dehn wait
11838,REV,7,BZJ,kaaz a dat dehn di stan op deh fronta gaad chroan ahn di serv ahn day ahn nait eena ih hows
11839,REV,7,BZJ,di wan weh sidong pahn di chroan wahn dehdeh wid dehn ahn wahn tek kayr a dehn
11840,REV,7,BZJ,dehn noh wahn geh hongri nohmoh ahn dehn noh wahn geh tersti agen
11841,REV,7,BZJ,di son noh wahn bon dehn op
11842,REV,7,BZJ,ahn no heet noh wahn du dehn no damij
11843,REV,7,BZJ,kaaz di lam weh stan op eena di midl a di chroan ihself wahn tek kayr a dehn jos laik how wahn shepad main ih sheep
11844,REV,7,BZJ,ih wahn kehr dehn tu di plays wehpaa di waata weh gi laif di spray op owta di grong
11845,REV,7,BZJ,ahn gaad wahn waip weh aala dehn aiywaata fahn dehn aiy
11846,REV,8,BZJ,wen di lam oapm di seel weh mek nomba sebm hevn mi kwaiyet fi bowt haaf an owa
11847,REV,8,BZJ,den ah si di sebm aynjel dehn weh stan op fronta gaad
11848,REV,8,BZJ,sohnbadi kohn ahn gi dehn sebm chrompit
11849,REV,8,BZJ,den wahn nada aynjel kohn stan kloas tu di alta
11850,REV,8,BZJ,ih midi hoal wahn insens pat weh dehn mek owta goal
11851,REV,8,BZJ,den sohnbadi kohn gi ahn lata insens
11852,REV,8,BZJ,ih put it eena di insens pat ahn ad it tu di pryaaz weh aala gaad peepl dehn di pray
11853,REV,8,BZJ,den ih aafa it pahn di goal alta weh deh fronta gaad chroan
11854,REV,8,BZJ,wen di aynjel hoal op di insens pat fronta gaad wen di insens di bon di smoak mi goh op tu gaad lang wid di pryaaz dehn weh gaad peepl dehn mi pray
11855,REV,8,BZJ,den di aynjel tek di insens pat ahn ih tek faiya fahn di alta ahn put it eena di insens pat
11856,REV,8,BZJ,den ih chroa it pahn di werl
11857,REV,8,BZJ,den tonda staat tu roal ahn laitnin staat tu flash ahn den da mi di naiz a wahn big ertwayk
11858,REV,8,BZJ,den di sebm aynjel dehn weh mi hoal di sebm chrompit dehn geh redi fi bloa
11859,REV,8,BZJ,di fos aynjel bloa ih chrompit
11860,REV,8,BZJ,haylstoan ahn faiya miks wid blod mi chroa dong pahn di ert
11861,REV,8,BZJ,wanterd a di ert bon op
11862,REV,8,BZJ,aal di chree dehn eena da paat a di ert ahn aal di green graas dehn bon op
11863,REV,8,BZJ,den di sekant aynjel bloa ih chrompit
11864,REV,8,BZJ,dehn tek sohnting weh luk laik wahn hai mongtin weh faiya di bon aal oava it ahn pich ahn eena di see
11865,REV,8,BZJ,wanterd a di see ton tu blod
11866,REV,8,BZJ,wanterd a aal di ting dehn weh ga laif eena di see dehn ded
11867,REV,8,BZJ,ahn wanterd a aal di boat dehn mi dischrai
11868,REV,8,BZJ,den di terd aynjel bloa ih chrompit
11869,REV,8,BZJ,wahn big staar weh di bon brait laik wahn toach jrap fahn di skai pahn wanterd a di riva dehn ahn pahn dehn waata weh di spray op fahn owta di grong
11870,REV,8,BZJ,di staar mi nayhn bita
11871,REV,8,BZJ,wanterd a di waata weh di staar mi jrap pan ton bita ahn wahn lata peepl ded bikaaz dehn jrink di bita waata
11872,REV,8,BZJ,di foat aynjel bloa ih chrompit ahn sohnting nak owt wanterd a di son ahn wanterd a di moon ahn wanterd a di staar dehn soh dat wanterd a aala dehn ton daak
11873,REV,8,BZJ,di son neva shain non ataal joorin wanterd a di day ahn sayhn way tu di moon ahn di staar dehn neva shain joorin wanterd a di nait
11874,REV,8,BZJ,den wail ah di luk ah yehr wan eegl weh di flai hai op eena di skai hala owt haad haad seh chrobl chrobl chrobl di peepl dehn weh deh eena di werl dehn wahn sofa plenti wen di song kohn fahn di ada chree chrompit weh di laas chree aynjel dehn lef fi bloa
11875,REV,9,BZJ,di aynjel weh mek nomba faiv bloa ih chrompit
11876,REV,9,BZJ,ah si wahn staar weh mi jrap fahn owta di skai tu di ert
11877,REV,9,BZJ,ahn den di staar geh di kee fi oapm op di way fi goh eena di deep deep hoal
11878,REV,9,BZJ,di staar oapm op di way tu di deep hoal
11879,REV,9,BZJ,ahn plenti smoak kom owt fahn eensaid deh jos laik owta wahn big fernis
11880,REV,9,BZJ,di son stap shain ahn di skai mi daak daak kaa di smoak mek di plays daak
11881,REV,9,BZJ,fahn owta di smoak loakos kohn dong pahn di ert
11882,REV,9,BZJ,ahn dehn mi ga powa fi stin peepl jos laik skyaapyan
11883,REV,9,BZJ,dehn mi tel di loakos dehn fi noh du no damij tu di graas er tu di chree dehn ahn fi noh damij no plaant weh di groa
11884,REV,9,BZJ,dehn tel dehn fi ponish jos di peepl dehn weh noh ga gaad seel pahn dehn farid
11885,REV,9,BZJ,dehn neva gi di loakos dehn no powa fi kil dehn peepl
11886,REV,9,BZJ,di loakos dehn mi geh powa fi jos mek dehn sofa reeli bad fi faiv monts
11887,REV,9,BZJ,di payn weh dehn mi hafu sofa wen di loakos dehn stin dehn dami jos laik di payn wen wahn skyaapyan stin sohnbadi
11888,REV,9,BZJ,joorin dehn faiv monts deh peepl wahn baal owt fi ded
11889,REV,9,BZJ,bot det noh wahn kohn tu dehn
11890,REV,9,BZJ,di loakos dehn luk jos laik haas weh don redi fi goh fait eena waar
11891,REV,9,BZJ,sohnting weh luk laik goal krong mi deh pahn dehn hed ahn dehn fays mi luk laik hyooman fays
11892,REV,9,BZJ,dehn hyaa mi luk laik wahn uman hyaa ahn dehn teet mi luk laik laiyan teet
11893,REV,9,BZJ,dehn midi wayr dis ting weh luk laik aiyan ves pahn dehn ches
11894,REV,9,BZJ,ahn wen dehn di flai di haad rakit weh dehn wing midi mek dami laik lata haas di pul sohn kehrij weh di rosh fi fait eena waar
11895,REV,9,BZJ,dehn tayl mi stin jos laik skyaapyan ahn wid dehn tayl dehn mi ga di powa fi mek peepl sofa reeli bad fi faiv monts
11896,REV,9,BZJ,dehn ga dehn king
11897,REV,9,BZJ,ih dami di aynjel weh mi in chaaj a di deep deep hoal
11898,REV,9,BZJ,di jooz dehn kaal da aynjel deh abadon ahn di greek peepl dehn kaal ahn apolyon
11899,REV,9,BZJ,dat meen di wan weh dischrai di fos chrobl don gaan
11900,REV,9,BZJ,bot luk ya too moa deh fi kohn
11901,REV,9,BZJ,den di aynjel weh mek nomba siks bloa ih chrompit an ah yehr wahn vais di kohn fahn owta di foa haan dehn pahn di kaana a di goal alta weh di stan deh fronta gaad
11902,REV,9,BZJ,di vais taak tu di aynjel weh da nomba siks weh midi hoal di chrompit
11903,REV,9,BZJ,ih tel di aynjel seh loos di foa aynjel dehn weh tai op deh kloas tu di big riva yoofraytis soh di aynjel weh mi hoal di chrompit loos dehn foa aynjel
11904,REV,9,BZJ,dehn foa aynjel deh mi don pripyaa fi dis sayhn owa dis sayhn day dis sayhn mont ahn dis sayhn yaa fi kil wanterd a aal peepl
11905,REV,9,BZJ,dehn midi leed wahn aami a too honjrid milyan soalja weh mi deh pahn haas ah mi yehr da humoch a dehn
11906,REV,9,BZJ,eena mi vizhan ah si di haas dehn ahn di wan dehn weh midi raid pahn dehn
11907,REV,9,BZJ,dehn ches mi kova wid wahn ting laik aiyan ves weh peepl yoostu wayr wen dehn gwehn da waar
11908,REV,9,BZJ,ahn di aiyan mi red jos laik faiya ahn daak bloo ahn yelo jos laik solfa
11909,REV,9,BZJ,di haas dehn hed luk laik wahn laiyan hed ahn faiya wid smoak ahn hat solfa midi kohn fahn owta dehn mowt
11910,REV,9,BZJ,dehn chree terabl ting dehn di faiya di smoak ahn di hat solfa weh midi kohn fahn owta di haas dehn mowt kil wanterd a aal di peepl pahn ert
11911,REV,9,BZJ,di powa weh dehn haas ya mi ga mi deh eena dehn mowt ahn eena dehn tayl tu
11912,REV,9,BZJ,di tayl mi jos laik snayk weh ga hed ahn wid dehn hed dehn mi hert peepl
11913,REV,9,BZJ,stilyet di ada peepl dehn weh si di bad ting dehn bot neva ded dehn stil neva chaynj dehn wayz
11914,REV,9,BZJ,dehn neva ton weh fahn wership di aidal dehn weh dehn mi mek fi dehnself
11915,REV,9,BZJ,dehn neva stap wership di eevl spirit dehn ahn dehn aidal weh dehn mi mek fahn owta goal silva braas stoan ahn wud
11916,REV,9,BZJ,dehn aidal weh dehn wership kyaahn si notn dehn kyaahn yehr notn ahn dehn kyaahn waak non ataal
11917,REV,9,BZJ,bot dehn peepl neva ton fahn dehn sin dehn ataal
11918,REV,9,BZJ,dehn neva sari fi di merda peepl er fi di oabya weh dehn midi du ner fi aala dehn sin weh ga fi du wid seks ner fi di way how dehn doz teef
11919,REV,10,BZJ,afta dat ah si wahn nada powaful aynjel di kohn dong fahn owta hevn
11920,REV,10,BZJ,di klowd mi kova ahn jos laik kloaz ahn wahn raynboa mi deh rong ih hed
11921,REV,10,BZJ,ih fays midi shain laik di son ahn ih fut dehn dami laik faiya ahn dehn midi stan op schrayt laik too poas
11922,REV,10,BZJ,dis powaful aynjel mi ga wahn lee skroal eena ih han ahn di skroal mi oapm op fi reed
11923,REV,10,BZJ,den ih put ih rait fut pahn di see ahn ih lef fut pahn di jrai grong
11924,REV,10,BZJ,ih hala owt haad wid wahn vais weh song jos laik wahn laiyan
11925,REV,10,BZJ,wen ih don di sebm tonda dehn roar ahn ansa
11926,REV,10,BZJ,afta di tonda dehn taak ah mi redi fi staat tu rait
11927,REV,10,BZJ,bot ah yehr wahn vais fahn hevn di taak
11928,REV,10,BZJ,ih tel mi seh yu noh fi mek nobadi noa weh di sebm tonda dehn seh
11929,REV,10,BZJ,yu noh fi rait dat dong
11930,REV,10,BZJ,den di aynjel weh ah mi si di stan op wid wan fut pahn di see ahn wan fut pahn di jrai lan hihn rayz ih rait han op tu hevn
11931,REV,10,BZJ,hihn mek wahn vow fronta gaad weh alaiv now ahn weh wahn liv fareva ahn eva
11932,REV,10,BZJ,hihn da gaad weh mek hevn ahn aal weh deh een deh
11933,REV,10,BZJ,ih mek di werl ahn aal weh dehn een deh ahn di see ahn weh deh een deh tu
11934,REV,10,BZJ,di aynjel seh gaad noh wahn wayt nohmoh soh wen di aynjel weh mek nomba sebm redi fi bloa ih chrompit aal weh gaad mi disaid fi du gaad wahn du jos laik how ih mi tel di prafit dehn weh serv ahn
11935,REV,10,BZJ,den di vais weh ah mi yehr di taak fahn hevn taak tu mi agen ahn ih seh goh tek di skroal weh don oapm di wan weh deh eena di han a di aynjel weh di stan op wid wan fut pahn di see ahn wan fut pahn di jrai lan
11936,REV,10,BZJ,soh den ah gaahn tu di aynjel ahn aks ahn fi gi mi di lee skroal
11937,REV,10,BZJ,ih tel mi seh tek it ahn eet it
11938,REV,10,BZJ,ih wahn ton sowa eena yu beli bot ih wahn tays sweet jos laik honi eena yu mowt
11939,REV,10,BZJ,soh ah tek di lee skroal fahn di aynjel han an ah eet it
11940,REV,10,BZJ,ih mi tays sweet jos laik honi eena mi mowt
11941,REV,10,BZJ,bot wen ah mi don swala it ih mi ton sowa eena mi beli
11942,REV,10,BZJ,den ah yehr sohnbadi di tel mi seh yu fi tel gaad mesij agen
11943,REV,10,BZJ,yu fi kip aan di tel dehn bowt weh wahn hapm tu di peepl eena lata di nayshan dehn ahn monks lata di rays ahn langwij dehn ahn weh wahn hapm tu lata di king dehn
11944,REV,11,BZJ,afta dat dehn gi mi wahn stik laik weh dehn yooz fi meja tingz wid
11945,REV,11,BZJ,den dehn tel mi seh yu fi goh meja gaad templ ahn di alta deh
11946,REV,11,BZJ,ahn yu fi konk di peepl dehn weh di wership gaad eena ih templ
11947,REV,11,BZJ,bot yu noh fi meja di templ yaad kaa da plays deh da fi dehn wan weh da noh gaad oan peepl
11948,REV,11,BZJ,ahn da dehn sayhn peepl wahn mash gaad siti anda dehn fut fi faatitoo monts
11949,REV,11,BZJ,ah wahn sen too peepl weh wahn tel di peepl di chroot bowt mi
11950,REV,11,BZJ,ah wahn gi dehn powa
11951,REV,11,BZJ,dehn wahn wayr finaral kloaz mek owta krokos ahn dehn wahn prafesai tu peepl fi wan towzn too honjrid ahn siksti dayz
11952,REV,11,BZJ,dehn too peepl da di too aliv chree ahn di too lampstan dehn weh di stan fronta di laad weh di rool oava aal di werl
11953,REV,11,BZJ,if sohnbadi chrai fi du dehn too peepl eniting bad faiya wahn kohn fahn owta dehn mowt ahn wahn bon op di persn ahn dischrai ahn
11954,REV,11,BZJ,soh den enibadi weh chrai fi du dehn eniting bad dat da how dehn wahn ded
11955,REV,11,BZJ,dehn too peepl ga powa fi hoal bak di rayn eena di skai soh dat di rayn noh faal joorin di taim wen dehn di prafesai
11956,REV,11,BZJ,ahn dehn ga powa fi mek di waata weh kohn fahn owta di grong ton tu blod
11957,REV,11,BZJ,ahn dehn ga powa fi sen eni kaina bad ting eena di werl enitaim dehn waahn fi du it
11958,REV,11,BZJ,now den wen dehn don tel di peepl gaad mesij di wail bees weh kohn fahn owta di deep deep hoal wahn kohn ahn fait dehn
11959,REV,11,BZJ,ih wahn ga vikchri oava dehn ahn kil dehn
11960,REV,11,BZJ,dehn ded badi wahn lidong eena di mayn schreet a da big siti wehpaa di peepl mi kroosifai dehn laad
11961,REV,11,BZJ,dehn wahn kaal da siti sadam er eejip
11962,REV,11,BZJ,dat meen dat da siti da jos laik dehn
11963,REV,11,BZJ,aal kaina peepl weh kohn fahn owta aal di chraib ahn aal di nayshan dehn eena di werl peepl weh taak aal di difrent langwij dehn wahn tek chree an a haaf dayz fi paas bai fi luk pahn di ded badi a di too prafit
11964,REV,11,BZJ,ahn joorin da taim dehn noh wahn mek nobadi tek di ded badi dehn ahn beri dehn
11965,REV,11,BZJ,di peepl eena di werl wahn rijais wen di too prafit dehn ded
11966,REV,11,BZJ,dehn wahn selibrayt ahn dehn wahn gi wan anada gif bikaaz di too prafit dehn mi mek dehn sofa tu moch
11967,REV,11,BZJ,bot afta chree an a haaf dayz don paas gaad bloa laif eena di too prafit dehn ahn dehn stan op
11968,REV,11,BZJ,wen aal di peepl si dehn stan op dehn mi fraitn fi chroo
11969,REV,11,BZJ,den di too prafit dehn yehr wahn lowd vais weh midi kohn fahn owta hevn di tel dehn seh unu kom op ya ahn wail dehn enimi dehn midi luk pahn dehn di too prafit dehn gaan op eena hevn eena wahn klowd
11970,REV,11,BZJ,jos den wahn terabl ertwayk hapm
11971,REV,11,BZJ,wantent a di siti mi dischrai ahn sebm towzn peepl mi ded
11972,REV,11,BZJ,di ada peepl dehn weh neva ded dehn mi frayd bad soh dehn prayz gaad weh rool eena hevn
11973,REV,11,BZJ,di sekant chrobl don paas
11974,REV,11,BZJ,bot luk ya now di chrobl weh mek nomba chree di kohn soon
11975,REV,11,BZJ,den di aynjel weh mek nomba sebm bloa ih chrompit
11976,REV,11,BZJ,an ah yehr wahn lata vais eena hevn di hala haad seh wi laad ahn ih krais ih ga di powa fi rool now oava di werl
11977,REV,11,BZJ,ahn hihn wahn rool fareva ahn eva den di twenifoa eldaz weh di sidong pahn dehn chroan fronta gaad dehn get dong wid dehn fays tu di grong ahn dehn wership gaad
11978,REV,11,BZJ,dehn seh laad gaad almaiti di wan weh mi deh fareva ahn weh stil deh now wi tel yu tanks kaaz yu di yooz yu powa now ahn staat fi rool oava di werl di peepl weh da noh yu oan dehn mi beks op fi chroo
11979,REV,11,BZJ,bot di taim now kohn fi yu shoa dehn dat yoo beks bad wid dehn tu
11980,REV,11,BZJ,di taim now kohn wen yu wahn joj dehn wan weh don ded
11981,REV,11,BZJ,da taim now fi gi aal dehn peepl weh mi serv yu dehn riwaad
11982,REV,11,BZJ,yu wahn riwaad yu prafit dehn ahn aala yu peepl dehn ahn dehn wan weh gi yu aana dehn wan weh smaal ahn dehn wan weh big
11983,REV,11,BZJ,ahn di taim now kohn fi dischrai dehn wan weh dischrai di werl den di doa fi gaad templ eena hevn oapm op
11984,REV,11,BZJ,ahn eensaid yu kuda mi si di hoali baks weh hoal di agreement weh gaad mek wid ih peepl
11985,REV,11,BZJ,den ah si laitnin staat tu flash ahn tonda staat tu roal
11986,REV,11,BZJ,den wahn big ertwayk shayk di ert ahn sohn big haylstoan staat tu jrap
11987,REV,12,BZJ,den op eena di skai ah si wahn grayt sain weh mi schraynj fi chroo
11988,REV,12,BZJ,da mi wahn uman ahn di son mi kova ahn jos laik wahn jres
11989,REV,12,BZJ,ahn di moon mi deh anda ih fut
11990,REV,12,BZJ,ih midi wayr wahn krong weh ga twelv staar eena it pahn ih hed
11991,REV,12,BZJ,di uman mi pregnant ahn da mi jos lee bit a taim lef bifoa di baybi fi baan
11992,REV,12,BZJ,soh di uman mi deh eena layba payn ahn ih midi baal
11993,REV,12,BZJ,den ah si wahn nada sain op eena di skai
11994,REV,12,BZJ,wahn big red jragan mi deh op deh ahn ih mi ga sebm hed ahn ten haan
11995,REV,12,BZJ,ahn evri wan a ih sebm hed mi ga wahn krong pan it
11996,REV,12,BZJ,di jragan tek ih tayl ahn haal dong wan owta evri chree staar fahn owta di skai ahn ih pich dehn dong pahn di ert
11997,REV,12,BZJ,den di jragan gaahn stan op fronta di uman soh dat ih ku eet op di baybi sayhn taim wen ih baan
11998,REV,12,BZJ,wel di uman ga wahn baybi bwai weh wahn rool oava aal di peepl dehn weh bilangz tu aal di nayshan a di werl
11999,REV,12,BZJ,hihn wahn rool oava dehn nayshan wid wahn aiyan rad
12000,REV,12,BZJ,gaad mek wahn aynjel goh grab hoal a di pikni ahn kehr ahn op tu gaad wehpaat ih di sidong pahn ih chroan fi rool
12001,REV,12,BZJ,di uman ron eena di dezert da wahn plays weh gaad mi don mek far ahn
12002,REV,12,BZJ,dehn wahn tek kayr a ahn deh fi wan towzn too honjrid ahn siksti dayz
12003,REV,12,BZJ,den wahn waar brok owt eena hevn
12004,REV,12,BZJ,maikl ahn ih aynjel dehn midi fait di jragan ahn di jragan midi fait bak wid ih oan aynjel dehn
12005,REV,12,BZJ,bot maikl ahn ih aynjel dehn win owt oava di jragan
12006,REV,12,BZJ,soh di jragan ahn ih aynjel dehn neva ga no plays eena hevn nohmoh
12007,REV,12,BZJ,dehn mi hafu lef deh
12008,REV,12,BZJ,soh maikl ahn fi hihn aynjel dehn chroa da big jragan fahn owta hevn
12009,REV,12,BZJ,hihn da di oal snayk weh dehn kaal di devl er saytan weh fool op aal di peepl eena di werl
12010,REV,12,BZJ,maikl ahn ih aynjel dehn pich ahn dong pahn di ert wid aal ih aynjel dehn
12011,REV,12,BZJ,den ah yehr wahn lowd vais di hala eena hevn seh di taim wen gaad wahn sayv ih peepl kohn now gaad wahn shoa ih powa ahn rool now ahn bee king oava aal di werl ahn krais di mesaiya weh gaad sen wahn rool wid atariti kaa di wan weh doz stan fronta gaad day ahn nait di taak seh dat wee bradaz ahn sistaz du bad tingz don geh pich dong fahn owta hevn
12012,REV,12,BZJ,fi wee bradaz ahn sistaz dehn win owt oava ahn bikaaz a di blod a di lam ahn weh dehn mi tel peepl bowt gaad
12013,REV,12,BZJ,ahn pahn tap a dat dehn mi redi fi ded fi gaad if dehn mi haftu
12014,REV,12,BZJ,soh den unu fi rijais aala unu eena hevn unu fi bee hapi aal unu weh liv deh bot ih wahn bee haad taim fi dehn wan weh liv pahn di ert ahn eena di see kaa di devl kohn dong tu unu ih beks bad kaa ih noa seh dat ih ga jos lee bit a taim lef
12015,REV,12,BZJ,wen di jragan si dat dehn don pich ahn dong pahn di ert ih gaan afta di uman weh mi baan di baybi bwai
12016,REV,12,BZJ,bot sohnbadi gi di uman too wing fahn wahn big eegl soh dat di uman kuda mi flai tu wahn plays eena di dezert
12017,REV,12,BZJ,ahn dehsoh dehn wahn ku tek kayr a di uman fi chree an a haaf yaaz
12018,REV,12,BZJ,ahn di jragan wahn kyaahn du ahn notn
12019,REV,12,BZJ,soh di jragan spit owt wahn lata waata fahn owta ih mowt da mi laik wahn riva
12020,REV,12,BZJ,di waata rosh dong fi wash weh di uman
12021,REV,12,BZJ,bot di ert help di uman
12022,REV,12,BZJ,ih oapm op ih mowt ahn swala di riva a waata weh midi kohn fahn owta di jragan mowt
12023,REV,12,BZJ,kaaz a dat di jragan mi beks bad bad wid di uman
12024,REV,12,BZJ,soh ih gaahn gaahn fait di uman ada pikni dehn
12025,REV,12,BZJ,dehn da dehn wan weh di du weh gaad tel dehn fi du ahn weh bileev di chroot weh jeezas tel dehn ahn weh fala ahn
12026,REV,12,BZJ,den di jragan gaahn stan op kloas tu di see
12027,REV,13,BZJ,den ah si wahn bees di kom op fahn owta di see
12028,REV,13,BZJ,ih ga ten haan
12029,REV,13,BZJ,ih ga sebm hed
12030,REV,13,BZJ,evri wan a di haan dehn ga wahn krong pan it
12031,REV,13,BZJ,ahn pahn evri wan a dehn hed wahn naym mi rait dong weh midi insolt gaad
12032,REV,13,BZJ,di bees weh ah si mi luk laik wahn lepad bot ih fut dehn mi luk laik di fut a wahn byaa ahn ih mowt laik wahn laiyan mowt
12033,REV,13,BZJ,di jragan gi dis bees ya di powa ahn di atariti weh ih mi ga oava aal di ting dehn weh ih mi rool oava
12034,REV,13,BZJ,wan a di hed dehn mi luk laik ih mi ga wahn big bos soh dat ih mi owt fi ded
12035,REV,13,BZJ,bot di bos pahn ih hed weh mi fi mek ih ded jos heel op
12036,REV,13,BZJ,aal di peepl pahn di ert mi kudn bileev it ahn soh dehn staat tu fala di bees
12037,REV,13,BZJ,aala dehn wership di jragan kaa hihn dami di wan weh gi di bees ih powa
12038,REV,13,BZJ,ahn dehn wership di bees tu ahn seh yu noh ga nobadi laik di bees
12039,REV,13,BZJ,nobadi kyaahn fait gens hihn di bees taak aal kaina bad ting gens gaad ahn taak dehn ting weh shoa seh ih prowd
12040,REV,13,BZJ,ahn gaad lef ahn mek ih ga atariti fi rool fi faatitoo monts
12041,REV,13,BZJ,da bees insolt gaad ahn slanda ih naym tu ahn di plays weh gaad liv ahn aal dehn wan weh deh eena hevn
12042,REV,13,BZJ,di bees mi alow fi fait gaad oan peepl dehn ahn win owt oava dehn
12043,REV,13,BZJ,ahn ih get di atariti oava peepl fahn aala di difrent chraib dehn ahn oava aala di peepl weh taak difrent langwij ahn oava aala di difrent nayshan dehn
12044,REV,13,BZJ,aal di peepl pahn ert wahn wership di bees eksep fi dehn wan weh ga dehn naym rait dong eena di buk weh bilangz tu di lam weh peepl mi kil
12045,REV,13,BZJ,bifoa gaad mek di werl ih mi don rait dong eena di buk a di lam di naym a dehn peepl weh wahn liv fareva ahn eva
12046,REV,13,BZJ,now den lisn op if yu ga ayz fi yehr enibadi weh sopoaz fi geh kyapcha wahn geh kyapcha
12047,REV,13,BZJ,dehn wan weh sopoaz fi geh kil wid di soad dehn wahn geh kil wid di soad
12048,REV,13,BZJ,dis meen dat gaad peepl dehn mos bayr op anda sofarin ahn dehn mos neva stap bileev eena gaad
12049,REV,13,BZJ,den ah si wahn nada bees di kom op fahn owta di grong
12050,REV,13,BZJ,ih mi ga too haan jos laik wahn lam haan ahn ih mi taak laik di jragan
12051,REV,13,BZJ,dis sekant bees tek aal di powa a di fos bees ahn yooz da powa
12052,REV,13,BZJ,ih mek di peepl eena di werl wership di fos bees weh mi aal bos op ahn nayli ded bot weh mi geh heel
12053,REV,13,BZJ,dis sekant bees du mirakl wail ih mek peepl wach
12054,REV,13,BZJ,ih eevn mek faiya kohn dong fahn owta hevn tu di ert fi di peepl si
12055,REV,13,BZJ,kaaz a dehn mirakl weh di sekant bees mi ga powa fi du fronta di fos bees ih fool di peepl a di werl
12056,REV,13,BZJ,da sekant bees aada dehn fi mek wahn stachu fi shoa aana tu di fos bees weh mi kot bad wid di soad bot ih alaiv stil
12057,REV,13,BZJ,ahn di sekant bees geh permishan fi bloa laif eena di stachu a di fos bees soh dat di stachu kuda mi taak ahn gi aadaz tu di peepl fi kil aal dehn wan weh noh wership ahn
12058,REV,13,BZJ,di sekant bees aada fi dehn put wahn maak pahn aal peepl pahn dehn rait han er pahn dehn farid
12059,REV,13,BZJ,dehn fi put wahn maak pahn evribadi big ahn smaal dehn wan weh ga plenti tingz ahn dehn wan weh noh ga notn dehn wan weh baan free ahn dehn wan weh da slayv
12060,REV,13,BZJ,ahn nobadi kuda mi bai er sel notn oanli if ih ga da maak pan ahn
12061,REV,13,BZJ,ahn da maak dami di naym a di fos bees er di nomba weh stan fi di naym
12062,REV,13,BZJ,soh den unu fi geh wizdom fi chroo fi andastan dis
12063,REV,13,BZJ,mek enibadi weh ga wizdom figa owt weh di bees nomba meen kaa da nomba stan fi di nomba fi hyooman been
12064,REV,13,BZJ,di nomba da siks honjrid ahn sikstisiks
12065,REV,14,BZJ,den ah si di lam di stan op pahn tap a wahn mongtin weh dehn kaal mongt zaiyan
12066,REV,14,BZJ,wan honjrid ahn faatifoa towzn peepl midi stan op deh wid ahn
12067,REV,14,BZJ,ahn di naym a di lam ahn di naym a ih faada mi rait pahn dehn farid
12068,REV,14,BZJ,ah yehr wahn vais kohn fahn owta hevn
12069,REV,14,BZJ,da wahn vais weh haad laik di naiz weh wahn big waatafaal mek ahn laik wen di tonda di krash haad
12070,REV,14,BZJ,di vais mi sweet tu laik di song a di myoozik wen peepl di play dehn haap
12071,REV,14,BZJ,di wan honjrid ahn faatifoa towzn peepl dehn midi stan op fronta gaad chroan ahn fronta di foa livin kreecha dehn ahn di elda dehn
12072,REV,14,BZJ,dehn peepl midi sing wahn nyoo sang weh oanli dehn kuda mi laan ahn sing
12073,REV,14,BZJ,dehn da di peepl fahn owta di werl weh krais mi pay fa wid ih blod
12074,REV,14,BZJ,dehnya dami man weh neva sleep wid no uman yet kaa dehn mi waahn stay hoali soh dehn dami verjin
12075,REV,14,BZJ,dehn fala di lam eniway weh ih goh
12076,REV,14,BZJ,dehn dami di fos wan dehn weh geh pik owt fahn monks di peepl pahn di ert ahn dehn dami wahn speshal aafrin tu di lam ahn tu gaad
12077,REV,14,BZJ,dehn neva tel lai yet
12078,REV,14,BZJ,yu kyaahn fain no faalt wid dehn
12079,REV,14,BZJ,den ah si wahn nada aynjel di flai eena di skai ahn ih mi tel di peepl weh liv eena di werl di gud nyooz weh wahn laas fareva ahn eva
12080,REV,14,BZJ,ih midi preech dis gud nyooz tu di peepl a aal di difrent nayshan dehn aal di chraib dehn ahn tu aal di peepl weh taak di difrent langwij dehn
12081,REV,14,BZJ,di aynjel hala owt lowd seh unu fi hoal gaad hai ahn gi ahn gloari
12082,REV,14,BZJ,kaa di taim don kohn wen gaad fi joj di peepl
12083,REV,14,BZJ,unu fi wership ahn kaa ih mek hevn ahn di jrai lan
12084,REV,14,BZJ,ih mek di see ahn di waata weh di kom op owta di grong wahn nada aynjel mi fala di fos wan
12085,REV,14,BZJ,ih midi hala seh babilan da siti weh ga lata powa don kohn tu notn
12086,REV,14,BZJ,ih mi mek aal di nayshan dehn a di werl jrink ih wain
12087,REV,14,BZJ,da wain deh da di loos laif a sin weh mek peepl du eniting bad
12088,REV,14,BZJ,den wahn terd aynjel kohn
12089,REV,14,BZJ,ih hala haad seh aal dehn peepl weh di wership di bees ahn ih stachu ahn weh mek dehn put ih maak pahn dehn farid er pahn dehn han dehn wahn hafu jrink gaad wain
12090,REV,14,BZJ,da wain da jojment weh gaad wahn bring pahn dehn kaa ih beks bad wid dehn ahn ih wahn lik dehn fi chroo
12091,REV,14,BZJ,da jojment da laik bita wain weh noh miks wid waata
12092,REV,14,BZJ,aal dehn peepl weh di du dehn ting deh wahn geh ponish ahn wahn sofa eena di faiya weh solfa di bon
12093,REV,14,BZJ,dehn wahn sofa aala dis rait fronta gaad aynjel dehn ahn di lam
12094,REV,14,BZJ,di smoak fahn di faiya weh wahn neva stap bon wahn mek dehn sofa
12095,REV,14,BZJ,soh dehn peepl weh di wership di bees ahn ih stachu ahn weh mek dehn put di maak a ih naym pahn dehn wahn sofa day ahn nait fareva
12096,REV,14,BZJ,dis meen dat gaad peepl fi bayr op anda sofarin
12097,REV,14,BZJ,dehn da peepl weh fi du weh gaad tel dehn fi du ahn dehn noh fi stap bileev eena jeezas
12098,REV,14,BZJ,den ah yehr wahn vais fahn hevn seh rait dong weh ah di tel yu now fahn ya goh bak gaad wahn bles dehn peepl weh ded ahn weh mi fala di laad di spirit ansa seh dat da chroo
12099,REV,14,BZJ,dehn wahn res now fahn dehn haad werk
12100,REV,14,BZJ,dehn wahn geh wahn riwaad fi aal di gud ting dehn weh dehn mi du
12101,REV,14,BZJ,den ah si wahn nada vizhan
12102,REV,14,BZJ,ah si wahn wait klowd an ah si sohnbadi weh luk jos laik di son a man di sidong pahn di klowd
12103,REV,14,BZJ,ih mi gat aan wahn goal krong pahn ih hed ahn eena ih han ih midi hoal wahn shaap masheet weh dehn yooz fi kot dehn plaant wen dehn don redi fi reep
12104,REV,14,BZJ,den wahn nada aynjel kohn fahn owta gaad templ
12105,REV,14,BZJ,ih hala haad fi tel di persn weh midi sidong pahn di klowd seh tek yu masheet ahn kot di krap dehn weh don redi fi reep
12106,REV,14,BZJ,bikaaz di rait taim don kohn
12107,REV,14,BZJ,di ting dehn weh dehn mi plaant eena di werl dehn don redi fi reep
12108,REV,14,BZJ,soh di persn weh midi sidong pahn di klowd ih swing ih masheet pahn di ert ahn di masheet kot aal di ting dehn weh mi don redi fi reep
12109,REV,14,BZJ,den ah si wahn nada aynjel kohn fahn owta gaad templ eena hevn
12110,REV,14,BZJ,ahn ih midi hoal wahn shaap masheet tu
12111,REV,14,BZJ,den wahn nada aynjel weh mi in chaaj a di faiya kom owt fahn kloas tu di alta
12112,REV,14,BZJ,ih hala haad fi tel di aynjel weh hoal di shaap masheet seh tek yu shaap masheet ahn kot dehn bonch a grayp
12113,REV,14,BZJ,gyada dehn fahn aafa di vain a di ert kaa dehn grayp deh don raip
12114,REV,14,BZJ,soh di aynjel swing ih masheet pahn di ert
12115,REV,14,BZJ,ih gyada op di bonch a grayp dehn fahn di ert ahn pich dehn eena wahn big plays wehpaa dehn mash owt di grayp dehn
12116,REV,14,BZJ,dat shoa dat da sayhn way soh gaad beks ahn ih wahn poar owt ih raat pahn dehn
12117,REV,14,BZJ,dehn mi mash di grayp dehn eena wahn plays owtsaida di siti
12118,REV,14,BZJ,ahn plenti blod kohn fahn owta da plays ahn ron til ih reech bowt too honjrid mailz
12119,REV,14,BZJ,ahn da blod dami bowt faiv fut deep
12120,REV,15,BZJ,den op eena hevn ah si wahn nada sain wahn impoatant sain weh ah kudn bileev
12121,REV,15,BZJ,sebm aynjel mi deh ahn dehn kohn fi bring sebm bad tingz terabl tingz pahn di peepl a di werl
12122,REV,15,BZJ,dehn tingz wahn mek peepl sofa bad
12123,REV,15,BZJ,dehndeh da di laas ting dehn weh gaad wahn sen fi shoa ih raat
12124,REV,15,BZJ,den ah si sohnting weh luk laik wahn see weh mek owta glaas ahn weh miks op wid faiya weh di bon eensaida it
12125,REV,15,BZJ,ahn di stan op kloas tu di see da mi dehn peepl weh mi win di vikchri oava di bees ahn oava ih stachu ahn oava di nomba a di naym a di bees
12126,REV,15,BZJ,ahn dehn peepl midi hoal wahn haap weh gaad mi gi dehn
12127,REV,15,BZJ,dehn midi sing di sang weh moaziz gaad servant midi sing ahn di sang weh di lam midi sing
12128,REV,15,BZJ,di sang seh laad gaad almaiti aal weh yu du soh wandaful dat ih lef wi wid wi mowt oapm
12129,REV,15,BZJ,yoo da di king weh di rool fareva ahn eva
12130,REV,15,BZJ,yoo du weh rait yoo taak di chroot aal di taim
12131,REV,15,BZJ,laad yu noh ga nobadi weh noh wahn gi yu aana yu noh ga nobadi weh noh wahn prayz yu naym
12132,REV,15,BZJ,yoo da di wan chroo gaad yu da di oanli wan weh hoali
12133,REV,15,BZJ,aal di peepl a aal di nayshan dehn wahn kohn ahn wership yu bikaaz aal peepl don si dat yoo du weh rait fi chroo
12134,REV,15,BZJ,wen di peepl dehn don sing ah luk an ah si gaad templ eena hevn wid di plays oapm op wichpaa dehn kip di agreement weh gaad mek wid ih peepl
12135,REV,15,BZJ,den fahn owta deh kohn di sebm aynjel dehn weh di bring di sebm terabl chrobl dehn weh wahn mek peepl sofa
12136,REV,15,BZJ,dehn midi wayr kleen wait linin kloaz weh midi shain
12137,REV,15,BZJ,ahn wahn goal sash mi tai rong dehn ches
12138,REV,15,BZJ,den wan a di foa livin kreecha dehn gi di sebm aynjel dehn sebm goal bowl
12139,REV,15,BZJ,aala di sebm bowl dehn mi ful op wid di wain weh di shoa di raat a gaad
12140,REV,15,BZJ,hihn da di wan weh alaiv now fareva ahn eva
12141,REV,15,BZJ,gaad templ mi ful op wid smoak weh shoa gaad powa ahn gloari
12142,REV,15,BZJ,ahn nobadi kuda mi goh eena da plays til di sebm terabl chrobl dehn weh di sebm aynjel dehn mi bring mi don hapm
12143,REV,16,BZJ,afta dat ah yehr wahn vais eena gaad templ di taak haad tu di sebm aynjel dehn ahn ih seh unu fi goh ahn tek dehn sebm bowl weh ful op wid di wain weh shoa di raat a gaad ahn emti dehn owt pahn di ert di fos aynjel emti owt ih bowl pahn di ert
12144,REV,16,BZJ,ahn lata terabl soar bos owt pahn di peepl dehn weh mi ga di maak a di bees ahn weh wership ih stachu
12145,REV,16,BZJ,di sekant aynjel emti owt ih bowl pahn di see
12146,REV,16,BZJ,ahn di see ton tu blod jos laik di blod weh deh eena wahn ded badi
12147,REV,16,BZJ,ih kil evriting eena di see
12148,REV,16,BZJ,den di terd aynjel emti owt ih bowl pahn di riva dehn ahn pahn aala dehn waata weh kom op fahn owta di grong ahn aala dehndeh ton tu blod
12149,REV,16,BZJ,ah yehr di aynjel weh deh in chaaj a aal waata tel gaad seh yoo da di hoali wan yoo weh deh now ahn weh mi deh bifoa dis werl mi mek
12150,REV,16,BZJ,yoo du weh rait ahn yu joj evriting karek dehn peepl deh mi kil yu peepl ahn di prafit dehn weh yu mi sen
12151,REV,16,BZJ,dehn mi mek dehn blod ron soh now yu gi dehn blod fi jrink
12152,REV,16,BZJ,dehn di geh weh dehn dizerv den ah yehr wahn vais weh di kohn fahn di alta seh fi chroo laad gaad almaiti wen yoo joj yoo joj fyaawan ahn wen yoo taak yoo taak di chroot den di foat aynjel emti owt ih bowl pahn di son ahn ih mek di son ga powa fi bon op peepl wid faiya
12153,REV,16,BZJ,di peepl dehn weh di son mi bon op dehn kers di naym a gaad weh ga atariti fi stap dehn terabl ting dehn weh mek peepl sofa soh moch
12154,REV,16,BZJ,bot di peepl dehn neva waahn ton fahn dehn sin dehn ahn dehn stil neva waahn prayz gaad
12155,REV,16,BZJ,den di aynjel weh mek nomba faiv emti owt ih bowl pahn di chroan a di bees
12156,REV,16,BZJ,aal oava di plays weh di bees mi rool geh daak daak daak
12157,REV,16,BZJ,peepl di sofa bad bad payn weh mek dehn bait op dehn tong
12158,REV,16,BZJ,dehn kers gaad eena hevn fi di payn weh dehn midi sofa ahn fi di soar dehn weh mi bos owt pahn dehn
12159,REV,16,BZJ,bot stilyet dehn neva waahn ton fahn dehn sin dehn
12160,REV,16,BZJ,den di aynjel weh mek nomba siks emti owt ih bowl pahn di grayt riva weh nayhn yoofraytis
12161,REV,16,BZJ,di riva jrai op ahn soh dat mek wahn way fi di king dehn weh kohn fahn di ees fi kohn chroo
12162,REV,16,BZJ,den ah si chree eevl spirit weh luk laik frag
12163,REV,16,BZJ,dehn kom owt fahn di jragan mowt di bees mowt ahn di mowt a di faals prafit
12164,REV,16,BZJ,dehn spirit deh kohn fahn saytan
12165,REV,16,BZJ,dehn kuda mi du miraklz ahn dehn gaan owt evriway fi meet wid di king dehn weh di rool oava aal di ert
12166,REV,16,BZJ,dehn gaahn fi kaal aala dehn tugeda fi fait gens gaad pahn da grayt day wen gaad almaiti wahn shoa ih powa
12167,REV,16,BZJ,di laad seh lisn tu mi ah wahn kohn wen yu noh di ekspek it jos laik wen teef di kohn da persn bles fi chroo weh noh di sleep ahn weh kip ih kloaz wid ahn redi fi wayr soh dat ih noh wahn hafu waak rong naykid ahn feel shaym fronta peepl
12168,REV,16,BZJ,den di chree eevl spirit dehn gyada di king dehn tugeda eena di plays weh dehn kaal armagedon eena di heebroo langwij
12169,REV,16,BZJ,den di aynjel weh mek nomba sebm emti owt ih bowl eena di ayaa
12170,REV,16,BZJ,den wahn haad vais hala owt fahn di chroan eena gaad templ weh deh eena hevn ahn ih seh evriting don du laitnin flash ahn haad naiz staat op tonda roal ahn wahn terabl ertwayk hapm
12171,REV,16,BZJ,fahn di taim wen gaad fos mek peepl di ert neva shayk soh bad yet
12172,REV,16,BZJ,weh di grong shayk soh di grayt siti a babilan brok op eena chree paat ahn di siti dehn a aal di nayshan dehn mi dischrai
12173,REV,16,BZJ,gaad neva faget da big siti a babilan
12174,REV,16,BZJ,ih mek di peepl a da siti jrink di bita wain weh shoa ih terabl raat
12175,REV,16,BZJ,aal di ailan dehn disapyaa ahn aal di mongtin dehn neva deh nohmoh
12176,REV,16,BZJ,sohn big haylstoan rayn dong fahn di skai pahn di peepl dehn
12177,REV,16,BZJ,evri wan a di haylstoan dehn mi way bowt wan honjrid pong
12178,REV,16,BZJ,ahn di peepl dehn kers gaad kaa di haylstoan dehn mek dehn sofa bad
12179,REV,17,BZJ,den wan a di sebm aynjel dehn weh mi hoal di sebm bowl kohn taak tu mi seh kohn wid mi
12180,REV,17,BZJ,ah wahn shoa yu how dehn wahn ponish di uman weh da wahn big taim prastichoot
12181,REV,17,BZJ,da uman da di siti weh dehn mi bil pahn lata riva
12182,REV,17,BZJ,di king dehn a di werl mi sleep wid da uman deh ahn di peepl a dis werl mi jronk wid di wain weh ih gi dehn fi jrink
12183,REV,17,BZJ,dat da di loos laif weh dehn mi liv wid ahn
12184,REV,17,BZJ,den di spirit kohn pahn mi ahn di aynjel kehr mi eena wahn dezert
12185,REV,17,BZJ,ah si wahn uman deh di sidong pahn wahn brait red bees weh mi ga sebm hed ahn ten haan
12186,REV,17,BZJ,ahn aal oava ih badi da mi lata bad naym weh dehn rait fi insolt gaad
12187,REV,17,BZJ,di uman midi wayr perpl ahn brait red kloaz ahn ih mi jres op fansi wid wahn lata goal ahn juwelz ahn perl beed
12188,REV,17,BZJ,ih midi hoal wahn goal kop eena ih han weh mi ful op wid aal di doti ahn naasti ting dehn weh ih du
12189,REV,17,BZJ,wahn naym weh ga seekrit meenin mi rait pahn ih farid weh seh ai da di grayt babilan di mada a aal di prastichoot dehn ahn aala dehn doti ting eena di werl
12190,REV,17,BZJ,ah kuda mi si seh dat di uman mi jronk wid di blod a gaad peepl di blod a dehn peepl weh mi geh kil bikaaz dehn mi tel peepl seh dat jeezas da dehn laad
12191,REV,17,BZJ,wen ah si ahn ah kudn bileev weh ah di si
12192,REV,17,BZJ,di aynjel aks mi seh wai yu kudn bileev it
12193,REV,17,BZJ,ah wahn tel yu di seekrit meenin a di uman ahn di bees weh di bak ahn weh ga sebm hed ahn ten haan
12194,REV,17,BZJ,di bees weh yu jos si mi alaiv bot now ih noh ga nohmoh laif
12195,REV,17,BZJ,ih wahn kom op fahn owta di deep deep hoal
12196,REV,17,BZJ,den ih wahn goh tu di plays weh dehn wahn kil ahn
12197,REV,17,BZJ,dehn peepl weh noh ga dehn naym rait dong eena di buk a laif fahn bifoa gaad mek di werl wahn kyaahn bileev it wen dehn si di bees
12198,REV,17,BZJ,kaaz ih yoostu bee alaiv ahn now ih noh ga no laif nohmoh bot ih wahn kohn bak agen
12199,REV,17,BZJ,soh den yu fi geh sens fi andastan weh dehn ting dehn meen
12200,REV,17,BZJ,di sebm hed dehn da di sebm mongtin weh di uman di sidong pan
12201,REV,17,BZJ,ahn ih stan fi sebm king tu
12202,REV,17,BZJ,faiv a di king dehn don ded
12203,REV,17,BZJ,di wan weh da nomba siks di rool now ahn di nomba sebm wan noh kohn yet bot wen ih kohn ih wahn rool oanli fi wahn lee taim
12204,REV,17,BZJ,yu mi si di bees tu weh mi alaiv bot ih noh alaiv nohmoh hihn da di king weh mi mek nomba sebm bot ih wahn ded ahn kohn bak az king nomba ayt weh wahn kohn bak jos fi geh dischrai
12205,REV,17,BZJ,di ten haan dehn weh yu mi si dehn da fi ten king weh noh staat fi rool yet
12206,REV,17,BZJ,bot dehn wahn geh atariti fi rool laik king wid di bees fi wan owa
12207,REV,17,BZJ,aala dehn ten king dehn wahn du di sayhn ting ahn aala dehn wahn gi di bees dehn powa ahn atariti
12208,REV,17,BZJ,dehn wahn fait gens di lam bot di lam wahn ga vikchri oava dehn kaa ih da di laad weh deh oava aal ada laad dehn ahn ih da di king weh di rool oava aal ada king dehn
12209,REV,17,BZJ,ahn lang wid di lam wahn bee dehn wan weh fala ahn dehn wan weh ih kaal ahn pik owt dehn wan weh mi faytful
12210,REV,17,BZJ,den di aynjel tel mi seh dehn waata weh yu mi si di prastichoot sidong pan dat stan fi di lata lata peepl fahn aala dehn difrent nayshan dehn ahn aal di difrent peepl dehn weh di taak aal dehn difrent langwij
12211,REV,17,BZJ,di bees ahn di ten haan dehn weh yu mi si dehn wahn hayt di prastichoot
12212,REV,17,BZJ,dehn wahn tayr aaf ih kloaz ahn lef ahn naykid
12213,REV,17,BZJ,dehn wahn eet ih flesh ahn weh lef dehn wahn bon op eena faiya
12214,REV,17,BZJ,kaa gaad mek dehn ten king du weh hihn mi waahn dehn fi du soh dat aala dehn mi hafu agree tugeda
12215,REV,17,BZJ,ahn dehn wahn gi di bees dehn powa fi rool til evriting hapm fi chroo jos laik weh gaad mi don seh
12216,REV,17,BZJ,di uman weh yu si da di grayt siti weh di rool oava dehn king weh di rool eena di werl
12217,REV,18,BZJ,afta dat ah si wahn nada aynjel di kohn dong fahn owta hevn
12218,REV,18,BZJ,ih mi ga lata powa ahn di lait weh midi shain fahn ahn lait op di hoal ert
12219,REV,18,BZJ,ih hala haadwan seh babilan di grayt siti don dischrai ih da now di hoam fi deeman ahn fi aal kaina eevl spirit weh kohn fahn saytan fi aal kaina doti berd weh eet ded meet ahn fi aal kaina animal weh fraitnin
12220,REV,18,BZJ,kaaz aal di nayshan dehn mi jrink ih wain
12221,REV,18,BZJ,da wain da di loos laif weh dehn midi liv wid ahn
12222,REV,18,BZJ,di king dehn a di werl mi sleep wid ahn
12223,REV,18,BZJ,di bizniz peepl dehn geh richa kaaz shee mi soh grabalishos
12224,REV,18,BZJ,den ah yehr wahn nada vais di taak fahn hevn seh mi peepl unu kom owta da siti babilan noh tek no paat eena ih sin dehn er els unu wahn sofa di sayhn ponishment
12225,REV,18,BZJ,gaad noh faget di bad ting dehn weh dehn du dehn pail op hai til dehn reech way op tu hevn
12226,REV,18,BZJ,mek di bad tingz weh ih mi du ton pan ahn
12227,REV,18,BZJ,mek ih sofa too taim moa dan di sofarin weh ih mek ada peepl sofa
12228,REV,18,BZJ,da kop weh ih mi tek wen ih gi peepl ih wain fi jrink mek ih ful op da kop wid wain weh too taim moa bita dan ih oan wain ahn mek ih jrink it
12229,REV,18,BZJ,shee mi injai richiz ahn pleja wel now mek ih injai sofarin ahn payn
12230,REV,18,BZJ,ih boas eena ih haat seh ai da kween pahn mi chroan ai da noh no wido ai noh wahn noa weh ih meen fi bee sad
12231,REV,18,BZJ,bikaaz a dat eena wan day lata bad tingz wahn hapm tu ahn
12232,REV,18,BZJ,shee wahn feel di payn a sofarin staavayshan ahn det
12233,REV,18,BZJ,faiya wahn bon op ih ded badi bikaaz di laad gaad weh di joj ahn da wahn powaful gaad
12234,REV,18,BZJ,dehn king a dis werl weh mi sleep wid ahn weh mi injai ih loos laif ahn ih los dehn wahn moan
12235,REV,18,BZJ,dehn wahn baal wen dehn si di smoak fahn weh ih geh bon op
12236,REV,18,BZJ,dehn king wahn reeli frayd fi chroo wen dehn si how di peepl a da siti di sofa
12237,REV,18,BZJ,dehn wahn stan op fahn faar ahn dehn wahn baal owt seh chrobl chrobl da wahn terabl taim fi chroo fi da powaful siti babilan
12238,REV,18,BZJ,eena jos wan owa gaad jojment kohn pan ahn dehn wan weh di du chrayd eena di werl wahn baal ahn baal ahn dehn haat wahn hevi bikaaz di siti mi dischrai ahn nobadi neva deh fi bai dehn gudz agen
12239,REV,18,BZJ,da mi gudz laik goal ahn silva ahn juwelz ahn perl beed dehn fansi klaat perpl ahn brait red linin ahn silk ahn dehn wud weh ga perfyoom sent ahn aal kaina ting weh dehn mek fahn owta aivri ahn ekspensiv wud ahn dehn ting weh dehn mek fahn owta braas ahn aiyan ahn maabl
12240,REV,18,BZJ,ahn nobadi mi deh fi bai aala dehn ting weh smel sweet laik siniman ahn aintment insens mer ahn frankinsens dehn wain ahn aliv ail ahn dehn fain flowa ahn weet dehn kow ahn sheep dehn haas ahn kehrij ahn slayvyes eevn ada hyooman
12241,REV,18,BZJ,dehn wan weh di chrayd wahn tel babilan seh aal dehn ting weh yu mi set yu haat pan dehn don gaan
12242,REV,18,BZJ,aal di fansi laif weh yu mi lov gaan
12243,REV,18,BZJ,dehn fansi ting weh mek yu luk priti aala dehn gaan
12244,REV,18,BZJ,yu wahn neva si dehn agen dehn wan weh mi chrayd dehn gudz wid ahn ahn geh rich dehn wahn frayd ahn dehn wahn stan op fahn faar di baal ahn moan wen dehn si how di peepl a da siti di sofa
12245,REV,18,BZJ,dehn wahn baal owt seh ih terabl fi chroo fi da siti weh mi soh grayt ahn powaful
12246,REV,18,BZJ,ih yoostu jres op eena fansi linin ahn perpl ahn brait red kloaz
12247,REV,18,BZJ,ih mi jres op wid goal ahn juwelri ahn perlz
12248,REV,18,BZJ,bot now eena jos wan owa aal ih richiz dehn jos gaan aal dehn kyaptin ahn aala dehn wan weh chravl pahn dehn ship wid aala dehn seeman ahn aala dehn wan weh du bizniz bai see aala dehn wahn stan fahn faar
12249,REV,18,BZJ,wen dehn si di smoak weh di kohn fahn di faiya weh di bon op da siti dehn wahn baal owt seh dis dami di graytis siti den dehn wahn chroa di dos pahn tap a dehn hed kaa dehn haat hevi
12250,REV,18,BZJ,dehn di baal ahn wayl ahn krai owt seh waiyayaiy ih terabl kaa da siti mi grayt ahn powaful
12251,REV,18,BZJ,evribadi weh mi du bizniz bai see mi geh rich fahn fi shee chreja dehn
12252,REV,18,BZJ,bot luk how eena wan singl owa evriting gaan
12253,REV,18,BZJ,soh den mek aala hevn rijais
12254,REV,18,BZJ,mek gaad peepl dehn ih apasl dehn ahn ih prafit dehn rijais tu gaad don joj babilan fi di bad ting dehn weh ih mi du
12255,REV,18,BZJ,afta dat wahn aynjel weh ga lata powa pik op wahn big big stoan
12256,REV,18,BZJ,ih chroa di stoan eena di see ahn ih seh sayhn way soh dehn wahn chroa dong da grayt siti babilan fi brok ahn op
12257,REV,18,BZJ,ahn nobadi noh wahn si da siti agen
12258,REV,18,BZJ,nobadi noh wahn yehr no myoozik agen di play eena yu schreet dehn
12259,REV,18,BZJ,dehn noh wahn yehr no haap no floot no chrompit ahn nobadi di sing
12260,REV,18,BZJ,no chraydzman noh wahn di mek notn
12261,REV,18,BZJ,yu noh eevn wahn yehr grayn di grain
12262,REV,18,BZJ,di plays wahn sailent
12263,REV,18,BZJ,nohmoh lamp lait wahn di shain deh agen
12264,REV,18,BZJ,nohmoh man ahn uman wahn geh marid deh agen
12265,REV,18,BZJ,yu bizniz peepl dehn weh dami di graytis eena di werl fool op di nayshan dehn wid yu oabya
12266,REV,18,BZJ,eena babilan di blod a gaad prafit dehn ahn di blod a gaad peepl dehn midi ron eena ih schreet
12267,REV,18,BZJ,di blod a aal dehn peepl pahn ert weh dehn don kil midi ron tu
12268,REV,19,BZJ,wen da aynjel weh ga lata powa mi don ah yehr wahn naiz laik wahn lowd showt fahn wahn big big krowd weh deh eena hevn
12269,REV,19,BZJ,dehn seh halelooya mek wi prayz gaad weh sayv wi hihn ga gloari ahn powa moa dahn aal bikaaz ih bilangz tu hihn wen hihn joj hihn joj aanis ahn fyaa ih don joj da loos uman wid ih loos laif weh midi korop di ert wid ih loos livin ahn gaad don ponish ahn kaa shee mi kil dehn wan weh du ih werk
12270,REV,19,BZJ,den ah yehr di krowd eena hevn showt agen seh halelooya di smoak weh di kohn fahn owta di faiya weh di bon babilan wahn goh op fareva ahn eva
12271,REV,19,BZJ,den di twenifoa eldaz ahn dehn foa livin kreecha dehn get dong fronta gaad weh sidong pahn di chroan ahn dehn wership ahn seh aymen halelooya den ah yehr wahn vais kohn fahn di chroan seh aala unu weh da gaad servant ahn aala unu weh fyaa hihn fahn di smaalis wan tu di bigis wan mek wi aal prayz wi gaad den ah yehr sohnting laik di lowd showt a wahn big krowd laik wen lata waata di ron faas ahn laik wen tonda di roar lowd
12272,REV,19,BZJ,di vais dehn di seh halelooya di laad wi gaad almaiti da hihn di rool az king mek wi rijais ahn bee hapi
12273,REV,19,BZJ,mek wi prayz ahn ahn gi ahn gloari kaaz di taim fi di wedn a di lam don kohn ahn ih braid don geh ihself redi far it
12274,REV,19,BZJ,dehn gi di braid fain linin weh wait til ih brait az ih wedn kloaz fi wayr
12275,REV,19,BZJ,di fain linin stan fi di gud ting dehn weh gaad peepl dehn du
12276,REV,19,BZJ,den di aynjel tel mi seh rait dis dong gaad bles dehn wan fi chroo weh ih invait fi goh eet da di wedn fees a di lam
12277,REV,19,BZJ,den di aynjel tel mi seh dehn werdz ya dehn da chroo werdz weh gaad seh
12278,REV,19,BZJ,den ah neel dong fronta di aynjel da ih fut fi wership ahn
12279,REV,19,BZJ,bot ih tel mi seh yu mosn du dat ai da gaad servant jos laik yoo ahn yu bradaz ahn sistaz dehn ahn aala dehn wan weh bileev di chroo werd weh jeezas tel wi yu fi wership gaad kaa evribadi weh tel di chroot bowt jeezas du it chroo di powa a di hoali spirit laik di prafit dehn
12280,REV,19,BZJ,ah luk an ah si hevn oapm op ahn wahn wait haas di stan op deh
12281,REV,19,BZJ,di persn weh di raid ahn mi nayhn di wan weh faytful ahn chroo
12282,REV,19,BZJ,hihn aalwayz fyaa wen hihn joj er goh da waar
12283,REV,19,BZJ,ih aiy mi brait laik faiya ahn lata krong mi deh pahn ih hed
12284,REV,19,BZJ,wahn naym mi rait pan ahn bot hihn da di oanli wan weh noa weh da di naym
12285,REV,19,BZJ,di kloaz weh ih midi wayr mi kova eena blod
12286,REV,19,BZJ,ih naym dami di werd a gaad
12287,REV,19,BZJ,di aami dehn fahn hevn midi fala ahn
12288,REV,19,BZJ,dehn midi raid wait haas ahn dehn mi gat aan linin kleen ahn wait wait
12289,REV,19,BZJ,ih midi hoal wahn shaap soad eena ih mowt weh ih yooz fi fait di nayshan dehn wid ahn kanka dehn
12290,REV,19,BZJ,hihn wahn rool oava dehn nayshan wid wahn aiyan rad 
12291,REV,19,BZJ,ahn ih wahn mash owt di wain eena di wainpres weh wahn shoa di raat a gaad almaiti
12292,REV,19,BZJ,wahn naym mi rait pahn ih kloaz ahn pahn ih leg weh seh king oava aal ada kingz ahn laad oava aal ada laad dehn
12293,REV,19,BZJ,den ah si wahn aynjel di stan op pahn di son di hala owt lowdwan tu aal dehn berd weh di flai op hai ahn ih tel dehn seh unu kohn gyada tugeda fi eet di big fees weh gaad mek unu kohn kohn eet di ded flesh fahn kingz kyaptin ahn leedaz ahn fahn di haas dehn ahn di soalja weh raid dehn
12294,REV,19,BZJ,kohn kohn eet di flesh a aal peepldehn wan weh free ahn dehn wan weh da slayv fahn di smaalis tu di bigis
12295,REV,19,BZJ,den ah si di bees di gyada di king dehn a di ert tugeda wid dehn aami
12296,REV,19,BZJ,dehn mi gyada tugeda fi mek waar gens di wan weh di raid di haas ahn gens ih aami
12297,REV,19,BZJ,bot dehn kech di bees ahn di faals prafit
12298,REV,19,BZJ,hihn da di wan weh mi du dehn mirakl fronta di bees
12299,REV,19,BZJ,wid dehn mirakl hihn mi fool op dehn peepl weh mi geh di maak a di bees ahn weh mi wership ih stachu
12300,REV,19,BZJ,dehn pich di bees ahn di faals prafit alaiv eena wahn layk a faiya weh di bon wid solfa
12301,REV,19,BZJ,den di wan weh midi raid di wait haas kil di res a di aami wid di soad weh mi kom owta ih mowt
12302,REV,19,BZJ,den aal di berd dehn kohn eet op di ded badi dehn til dehn ful ahn kudn eet nohmoh
12303,REV,20,BZJ,afta dat ah si wahn aynjel di kohn dong fahn owta hevn
12304,REV,20,BZJ,ih midi hoal eena ih han di kee fi oapm di deep deep hoal ahn ih midi hoal wahn big big hevi chayn eena ih rait han
12305,REV,20,BZJ,di aynjel kyapcha di jragan
12306,REV,20,BZJ,ih da da oal snayk weh mi deh fahn way bak
12307,REV,20,BZJ,dehn kaal ahn di devl er saytan
12308,REV,20,BZJ,di aynjel chayn op di devl fi wan towzn yaaz
12309,REV,20,BZJ,den di aynjel chroa ahn eena di deep deep hoal
12310,REV,20,BZJ,ih lak op di hoal ahn seel it op tait soh dat di devl wahn kyaahn get owt ahn ih wahn kyaahn fool di nayshan dehn nohmoh til di wan towzn yaaz don paas
12311,REV,20,BZJ,afta dat di aynjel mos loos ahn fi wahn lee bit
12312,REV,20,BZJ,den ah si sohn chroan ahn dehn wan weh midi sidong pahn dehn
12313,REV,20,BZJ,dehn mi ga di atariti fi joj peepl
12314,REV,20,BZJ,an ah si di soal dehn a dehn peepl weh mi don geh kil
12315,REV,20,BZJ,dehn mi geh dehn hed kot aaf bikaaz dehn mi tel di chroot bowt jeezas ahn di werd a gaad
12316,REV,20,BZJ,dehn peepl weh mi geh kil dehn neva did wership di bees ner ih stachu ahn dehn neva geh ih maak pahn dehn hed ner dehn han
12317,REV,20,BZJ,now ah si dehn geh laif bak ahn dehn rool wid krais fi wan towzn yaaz
12318,REV,20,BZJ,di ada peepl dehn weh mi ded neva geh laif bak til di wan towzn yaaz don paas dis dami di fos rezorekshan
12319,REV,20,BZJ,gaad bles aala dehn peepl weh shayr eena di fos rezorekshan
12320,REV,20,BZJ,dehn bilangz tu gaad
12321,REV,20,BZJ,di sekant det noh wahn ga no powa oava dehn
12322,REV,20,BZJ,dehn wahn bee prees fi gaad ahn fi di krais
12323,REV,20,BZJ,ahn dehn wahn rool wid ahn fi wan towzn yaaz
12324,REV,20,BZJ,afta wan towzn yaaz paas saytan wahn geh let owt fahn weh ih mi lak op fi goh fool di nayshan dehn eena di foa kaana a di werl
12325,REV,20,BZJ,dehn nayshan deh mi nayhn gag ahn maygag
12326,REV,20,BZJ,saytan wahn gyada dehn tugeda fi mek waar
12327,REV,20,BZJ,ih wahn bee wahn hoal lata dehn laik di nomba a di grayn a san dehn weh deh pahn di seeshoa
12328,REV,20,BZJ,dehn aami dehn maach kohn fahn aal oava di werl ahn dehn sorong di plays weh gaad peepl liv
12329,REV,20,BZJ,dat da di siti weh gaad lov
12330,REV,20,BZJ,bot faiya kohn dong fahn owta hevn ahn bon op dehn aami
12331,REV,20,BZJ,den di devl weh mi fool op di peepl dehn dehn chroa hihn eena di layk weh mi ful op wid faiya weh di bon wid solfa
12332,REV,20,BZJ,dat da di sayhn plays weh dehn mi pich di bees ahn di faals prafit
12333,REV,20,BZJ,di faiya wahn taament dehn day ahn nait fareva ahn eva
12334,REV,20,BZJ,den ah si wahn big wait chroan ahn di wan weh sidong pan it
12335,REV,20,BZJ,di ert ahn di skai jos disapyaa fahn fronta di wan pahn di chroan ahn nobadi neva si dehn nohmoh
12336,REV,20,BZJ,ahn den ah si di peepl dehn weh mi ded dehn wan weh big ahn dehn wan weh smaal aala dehn di stan op fronta di chroan
12337,REV,20,BZJ,sohnbadi oapm op sohn buk
12338,REV,20,BZJ,den ih oapm wahn nada buk weh da di buk a laif
12339,REV,20,BZJ,aal weh dehn ded peepl mi du bifoa dehn ded mi rait eena dehn buk
12340,REV,20,BZJ,ahn gaad joj dehn akaadn tu weh mi rait dong eena dehn buk
12341,REV,20,BZJ,di see giv op aal di ded peepl dehn weh mi deh een deh
12342,REV,20,BZJ,ahn det ahn di plays weh det rool giv op aal di peepl dehn weh dehn mi ga
12343,REV,20,BZJ,ahn evribadi mi joj akaadn tu weh dehn mi du
12344,REV,20,BZJ,den det ahn di plays weh det rool geh chroa eena di layk a faiya
12345,REV,20,BZJ,dis layk a faiya da di sekant det
12346,REV,20,BZJ,enibadi hoofa naym neva rait dong eena di buk a laif mi geh chroa eena di layk a faiya
12347,REV,21,BZJ,afta dat ah si wahn nyoo hevn ahn wahn nyoo ert
12348,REV,21,BZJ,di hevn ahn di ert weh mi dehdeh fos mi don disapyaa
12349,REV,21,BZJ,ahn di see neva mi dehdeh nohmoh
12350,REV,21,BZJ,den ah si di siti a gaad di nyoo jeroosalem di kohn dong fahn owta hevn fahn gaad
12351,REV,21,BZJ,di siti mi aal redi laik wahn braid di geh redi ahn jres op fi meet ih hozban
12352,REV,21,BZJ,ah yehr wahn lowd vais weh kohn fahn di chroan seh luk ya fahn ya goh bak gaad di mek ih hoam wid ih peepl dehn ih wahn liv wid dehn ahn dehn wahn bee fi hihn peepl
12353,REV,21,BZJ,gaad ihself wahn dehdeh wid dehn aal di taim ahn hihn wahn bee dehn gaad
12354,REV,21,BZJ,ih wahn waip weh aala dehn aiywaata fahn dehn aiy
12355,REV,21,BZJ,dehn noh wahn ded nohmoh ner sofa ner krai ner feel payn nohmoh
12356,REV,21,BZJ,kaa aala dehndeh tingz weh mi deh eena di paas dehn gaahn fareva
12357,REV,21,BZJ,den di wan weh sidong pahn di chroan seh luk now ah di mek evriting nyoo den ih seh rait dehn werdz ya dong bikaaz dehn da chroo ahn peepl ku chros mai werdz
12358,REV,21,BZJ,den agen ih seh evriting finish ai da di alfa ahn di omayga
12359,REV,21,BZJ,ai da di biginin ahn di en
12360,REV,21,BZJ,ah wahn gi waata tu aal dehn wan weh tersti
12361,REV,21,BZJ,ah wahn gi dehn free waata fi jrink fahn di plays weh di waata weh gi laif di ron
12362,REV,21,BZJ,ah wahn gi aala dehn ting ya tu dehn wan weh win ahn soh ga di vikchri
12363,REV,21,BZJ,ai wahn bee fi dehn gaad ahn dehn wahn bee fi mee pikni dehn
12364,REV,21,BZJ,bot dis da weh wahn hapm tu aala dehn peepl weh mi frayd fi stan op fi gaad ahn dehn wan weh noh bileev eena krais nohmoh dehn wan weh du dehn doti sin dehn wan weh di kil dehn wan weh sleep rong dehn wan weh di du oabya dehn wan weh di wership dehn ting weh dehn mek fi dehnself ahn aal dehn wan weh tel lai
12365,REV,21,BZJ,aala dehn peepl weh di du dehn ting deh dehn plays wahn bee eena di layk a faiya weh di bon wid solfa
12366,REV,21,BZJ,dat da di sekant det
12367,REV,21,BZJ,den ah si wan a di sebm aynjel dehn weh mi ga di sebm bowl dehn weh mi ful op wid di sebm laas terabl chrobl dehn weh wahn mek peepl sofa
12368,REV,21,BZJ,di aynjel tel mi seh kohn an ah wahn shoa yu di braid di lam waif
12369,REV,21,BZJ,den di aynjel wid di help a di hoali spirit kehr mi pahn tap a wahn big hai mongtin
12370,REV,21,BZJ,wen wi get deh ih shoa mi di siti a gaad jeroosalem di kohn dong fahn owta hevn fahn gaad
12371,REV,21,BZJ,di siti midi shain wid di gloari a gaad
12372,REV,21,BZJ,ih midi shain laik wahn jaspa stoan klyaa laik kristal glaas
12373,REV,21,BZJ,wahn hai waal mi deh rong di siti ahn di waal mi ga twelv gayt
12374,REV,21,BZJ,twelv aynjel midi gyaad di twelv gayt dehn
12375,REV,21,BZJ,ahn di naym a di twelv chraib dehn a di peepl a izrel mi rait pahn di gayt dehn
12376,REV,21,BZJ,evri wan a di foa said a di siti mi ga chree gayt chree pahn di ees said chree pahn di naat chree pahn di sowt ahn chree pahn di wes
12377,REV,21,BZJ,di waal a di siti mi bil pahn tap a twelv fongdayshan stoan
12378,REV,21,BZJ,ahn pahn tap a eech a dehn twelv fongdayshan stoan dehn mi rait di naym a di twelv apasl a di lam
12379,REV,21,BZJ,di aynjel weh midi taak wid mi midi hoal wahn goal stik weh ih di meja tingz wid
12380,REV,21,BZJ,ih tek di stik fi meja di siti di gayt dehn ahn di waal
12381,REV,21,BZJ,wen ih meja di siti ih fain owt seh dat ih dami wahn skwyaa az waid az how ih mi lang
12382,REV,21,BZJ,in fak ih dami di shayp a wahn kyoob bikaaz di lent di wit ahn di hait dami di saym twelv towzn lents
12383,REV,21,BZJ,di aynjel meja di waal tu jos laik how peepl meja
12384,REV,21,BZJ,ahn di waal mi too honjrid ahn siksteen fut hai
12385,REV,21,BZJ,dehn mi mek di waal fahn owta jaspa stoan ahn dehn mek di siti fahn owta pyoa goal ahn di lait luk laik ih di shain chroo it jos laik glaas
12386,REV,21,BZJ,dehn mi put difrent kaina preshos stoan pahn di twelv fongdayshan stoan a di waal fi mek ih luk priti
12387,REV,21,BZJ,di fos stoan dami jaspa di sekant stoan dami safaiya di stoan weh mek nomba chree dami agayt di stoan weh mek foa dami emeral
12388,REV,21,BZJ,di stoan weh mek nomba faiv dami sardoniks di stoan weh mek siks dami kaaneelyan di stoan weh mek sebm dami krisalait di stoan weh mek nomba ayt dami beril di stoan weh mek nain dami toapaz
12389,REV,21,BZJ,di stoan weh mek ten dami krisoprayz di wan weh mek ilebm dami jasint ahn di stoan weh mek twelv dami amitis
12390,REV,21,BZJ,di twelv gayt dehn dami twelv perl
12391,REV,21,BZJ,evri wan a di gayt dehn dami jos wan big perl
12392,REV,21,BZJ,ahn di siti schreet dehn dami owta pyoa goal weh di shain klyaa jos laik glaas
12393,REV,21,BZJ,ah neva si no templ eena di siti bikaaz di laad gaad almaiti ahn di lam tek di plays a di templ
12394,REV,21,BZJ,di siti noh need no son fi shain deh ahn ih noh need no moon bikaaz di gloari lait weh kom owt fahn gaad ahn di lam ihself da di lait a di hoal siti
12395,REV,21,BZJ,di peepl a di nayshan dehn a di werl wahn liv eena da lait weh di shain fahn di siti
12396,REV,21,BZJ,ahn di king dehn a di werl wahn kehr dehn lata richiz dehn weh dehn ga eena di siti
12397,REV,21,BZJ,di gayt dehn a di siti dehn wahn stay oapm aal day lang
12398,REV,21,BZJ,dehn noh wahn shet non ataal kaa dehn noh wahn ga no nait deh
12399,REV,21,BZJ,dehn wahn bring aal dehn priti ting ahn aala di richiz a di nayshan dehn eena di siti
12400,REV,21,BZJ,bot notn weh bad wahn goh eena di siti
12401,REV,21,BZJ,ahn nobadi weh di du dehn doti ting weh mek peepl shaym wahn goh deh
12402,REV,21,BZJ,sayhn way dehn peepl weh noh tel di chroot dehn wahn kyaahn goh een needa
12403,REV,21,BZJ,dehn peepl weh wahn goh eena di siti da oanli dehn peepl weh dehn naym mi rait dong eena di lam buk a laif
12404,REV,22,BZJ,den di aynjel shoa mi di riva weh di waata weh di ron gi laif
12405,REV,22,BZJ,ih midi shain brait ahn klyaa jos laik kristal glaas ahn ih di kohn fahn owta di chroan a gaad ahn a di lam
12406,REV,22,BZJ,di riva midi ron dong di midl a di mayn schreet a di siti
12407,REV,22,BZJ,di chree dehn weh di gi laif mi groa kloas tu di riva wan pahn eech said a di riva
12408,REV,22,BZJ,twelv taim a yaa di chree dehn bayr wan taim evri mont
12409,REV,22,BZJ,ahn di leef dehn heel di peepl a di nayshan dehn
12410,REV,22,BZJ,ahn notn ner nobadi weh mi deh anda gaad kers wahn deh eena da siti
12411,REV,22,BZJ,di chroan a gaad ahn a di lam wahn dehdeh ahn ih servant dehn wahn wership gaad deh
12412,REV,22,BZJ,dehn wahn si gaad fays ahn ih naym wahn rait pahn dehn farid
12413,REV,22,BZJ,dehn noh wahn ga nohmoh nait deh agen
12414,REV,22,BZJ,peepl noh wahn need no lamp deh
12415,REV,22,BZJ,dehn noh wahn need no lait fahn di son kaa di laad gaad wahn bee dehn lait
12416,REV,22,BZJ,ahn di peepl wahn rool laik king fareva ahn eva
12417,REV,22,BZJ,den di aynjel tel mi seh dehn werdz ya dehn da chroo ahn peepl fi bileev dehn
12418,REV,22,BZJ,di laad gaad weh gi di prafit dehn fi hihn spirit fi tel ih mesij sen ih aynjel fi kohn shoa ih servant dehn di ting dehn weh hafu hapm soon
12419,REV,22,BZJ,jeezas seh lisn tu mi ah di kohn soon ah wahn bles dehn wan fi chroo weh du dehn tingz ya weh rait dong eena dis buk bowt weh wahn hapm
12420,REV,22,BZJ,mee jan da di wan weh yehr dehn ting deh
12421,REV,22,BZJ,ah si dehn wid mi oan aiy
12422,REV,22,BZJ,ahn wen ah yehr ahn si dehn ah get dong fronta di aynjel weh midi shoa mi dehn ting deh fi wership ahn
12423,REV,22,BZJ,bot di aynjel tel mi seh no noh du dat ai di serv gaad jos laik yoo ahn yu breda dehn weh da prafit ahn laik aala dehn wan weh obay weh rait dong eena dis buk
12424,REV,22,BZJ,yu oanli fi wership gaad den di aynjel tel mi seh yu noh fi kip di werdz a di prafesi dehn weh yu rait dong eena dis buk tu yuself yu fi mek peepl noa dehn bikaaz di taim di kohn soon wen aal dehnya tingz wahn hapm
12425,REV,22,BZJ,mek enibadi weh di du bad tingz kip aan di du bad tingz
12426,REV,22,BZJ,mek enibadi weh di du dehn doti livin kip aan di du it
12427,REV,22,BZJ,ahn mek enibadi weh di du rait kip aan di du rait ahn mek enibadi weh di waak aal di taim wid gaad kip aan di waak wid gaad
12428,REV,22,BZJ,jeezas seh lisn tu mi ah di kohn soon ah di kohn fi gi evribadi di riwaad fi di werk weh dehn du
12429,REV,22,BZJ,ai da di alfa ahn di omayga di fos ahn di laas
12430,REV,22,BZJ,mee da di wan weh staat evriting ahn mee da di wan weh wahn en evriting
12431,REV,22,BZJ,gaad wahn bles aal dehn peepl weh mi wash dehn kloaz eena di blod a di lam fi mek dehn kleen bikaaz dehn wahn geh di rait fi goh chroo di gayt dehn eena di siti
12432,REV,22,BZJ,dehn wahn ga di rait fi eet fahn di chree weh di gi laif
12433,REV,22,BZJ,bot di eevl peepl dehn weh da laik daag dehn wahn stay owtsaida di siti
12434,REV,22,BZJ,dehndeh da dehn peepl weh di du oabya ahn dehn wan weh di sleep rong dehn wan weh di kil dehn wan weh di wership aidal ahn aala dehn wan weh lov fi tel lai ahn kip aan di lai
12435,REV,22,BZJ,ai da jeezas ahn da mee sen mi aynjel fi goh ahn tel unu dehn ting deh soh dat unu ku tel it tu di cherch dehn
12436,REV,22,BZJ,ai da di wan weh da king dayvid grayt grayt granpikni
12437,REV,22,BZJ,ai da di brait maanin staar
12438,REV,22,BZJ,di hoali spirit ahn di braid seh kohn mek aal dehn wan weh yehr dehn werd ya seh kohn mek aal dehn wan weh tersti kohn
12439,REV,22,BZJ,aal dehn wan weh waahn jrink di waata weh di gi laif mek dehn kohn ahn jrink free a chaaj
12440,REV,22,BZJ,ah di waan aala unu weh yehr di werdz a di prafesi eena dis buk enibadi weh ad sohnting moa tu di prafesi a dis buk gaad wahn mek di sayhn bad ting dehn weh dehn rait bowt eena dis buk hapm tu da persn fi ponish ahn
12441,REV,22,BZJ,ahn enibadi weh tek weh eniting fahn di prafesi dehn weh rait eena dis buk gaad noh wahn mek da persn geh ih shayr a di chree a laif ner mek da persn kom eena di siti a gaad weh diskraib eena dis buk
12442,REV,22,BZJ,di wan weh di shoa dat dehn tingz ya da chroo hihn di seh fi chroo ah di kohn soon
12443,REV,22,BZJ,aymen
12444,REV,22,BZJ,kohn laad jeezas ah pray seh dat di grays a di laad jeezas deh wid gaad peepl dehn
12445,REV,22,BZJ,aymen
