,book,chapt,version,text
0,MAT,1,JNT,dis a di lis a krais jiizas faada faada dem go bak
1,MAT,1,JNT,jiizas did kom fram dievid an iebriyam fambili
2,MAT,1,JNT,iebriyam did a aizak faada an aizak did a jiekob faada jiekob pikni dem a did juuda an juuda breda dem
3,MAT,1,JNT,juuda a did perez an ziira faada tamaar did a dem mada perez pikni a did ezran an ezran pikni a did ram
4,MAT,1,JNT,aminadab a did ram pikni an fi aminadab pikni a did nieshan an saman a did fi nieshan pikni
5,MAT,1,JNT,saman a did buowaz faada im mada a did rieyab buowaz a did uobed faada ruut a did im mada
6,MAT,1,JNT,jesi a did uobed pikni an jesi did a king dievid faada
7,MAT,1,JNT,dievid did a salaman faada a yuuraiya waif did a fi im mada salaman pikni a did reyobuom reyobuom a did abija faada an abija a did asa faada
8,MAT,1,JNT,asa pikni a did jeyoshafat jeyoshafat a did fi juoram faada juoram pikni did a uziya
9,MAT,1,JNT,uziya pikni a did juotam juotam a did fi ayaz faada an ayaz did a ezikaiya faada
10,MAT,1,JNT,ezikaiya a did fi manase faada an manase a did ieman faada
11,MAT,1,JNT,ieman pikni did a josaiya an josaiya a did fi jekonaiya faada plos im did av som ada bwai pikni
12,MAT,1,JNT,dis a roun di taim wen di babiluoniyan dem did tek we di izrel piipl dem an fuos dem fi go wok a babilan
13,MAT,1,JNT,afta da taim de jekonaiya did av shiyaltiyel an shiyaltiyel did get zeruubabel
14,MAT,1,JNT,zeruubabel pikni did a abiyud abiyud a did elaiyakim faada an elaiyakim did a fi azuor faada
15,MAT,1,JNT,azuor pikni did a zadak zadak pikni did a akim an akim did a eliyud faada
16,MAT,1,JNT,eliyud did a elieza faada elieza pikni did a matan matan a did fi jiekob faada an jiekob did a juozif faada dat a mieri ozban mieri we did av jiizas dat a krais jiizas
17,MAT,1,JNT,so fram iebriyam go chriet baka dievid a fuotiin jinarieshan jiizas did av
18,MAT,1,JNT,an fram dievid taim op tu wen dem did tek we di izrel piipl dem an fuos dem fi go wok a babilan a fuotiin jinarieshan jiizas did av deso tu an fram da taim de tu wen krais jiizas baan a fuotiin jinarieshan dat tu
19,MAT,1,JNT,dis a ou jiizas krais did baan
20,MAT,1,JNT,im mada mieri did jos ingiej fi marid juozif dem neehn kom liv tugeda yet laik ozban an waif bot dem fain se shi did av biebi iina beli an a di uoli spirit did put di biebi de
21,MAT,1,JNT,nou juozif di man we shi did ingiej fi marid im a did wan gud man we aalwiez du wa rait
22,MAT,1,JNT,im neehn waahn shiem ar infronta evribadi so im mek op im main fi lef ar anda di kwaiyat
23,MAT,1,JNT,jos wen juozif did a tingk fi du dat wach ya nou wan a di laad ienjel dem no jriim im
24,MAT,1,JNT,di ienjel se juozif dievid pikni no fried fi tek mieri an marid ar kaa di pikni we iina ar beli a di uoli spirit put im de
25,MAT,1,JNT,shi ago av wan bwai pikni an yu fi kaal im jiizas kaa im ago siev im piipl dem fram dem sin
26,MAT,1,JNT,nou aal a dem sitn ya apm fi mek wa di laad did tel di prafit fi se kom chuu
27,MAT,1,JNT,di prafit did se lisn op di uman we neehn sliip wid no man ago get biebi a wan bwai shi ago av an dem ago kaal im imanyuwel
28,MAT,1,JNT,da niem de miin gad de ya wid wi
29,MAT,1,JNT,den wen juozif wiek op im du jos wa di ienjel tel im fi du
30,MAT,1,JNT,im tek mieri an go marid ar
31,MAT,1,JNT,bot im neehn go a bed wid ar til shi av ar pikni wan bwai biebi an im niem im jiizas
32,MAT,2,JNT,jiizas did baan iina betliyem wan toun iina judiya
33,MAT,2,JNT,dem taim de a erad did a king iina judiya
34,MAT,2,JNT,nou iina dem siem taim de som waiz man fram di iis said did kom a jeruusilem an a aks we di pikni de we baan di ada die we fi kom ton king fi di juu piipl dem
35,MAT,2,JNT,wi si im staar iina di iis we shuo se im baan an wi kom fi shuo im nof rispek
36,MAT,2,JNT,nou wen king erad ier dis ya dis bada bada im ed an it bada uol iip a piipl iina jeruusilem tu
37,MAT,2,JNT,erad kaal evribadi tugeda iina wan miitn aal a di ed priis an di man dem we tiich muoziz laa an im aks dem a wich paat di krais di king we gad pramis fi baan
38,MAT,2,JNT,dem ansa se iina betliyem kaaz a dat di prafit did rait dong an yu betliyem we iina judiya wen yu luk pan aal di ada toun dem we a liid yu no wot no les dan dem yu op de mongks di tapatap toun dem kaaz a fram outa yu wan liida ago kom we ago protek an liid mi piipl dem we iina izrel
39,MAT,2,JNT,den erad sen kaal di waiz man dem fi kom kom chek im anda di kwaiyat an fain out fram dem a wa taim dem did si di staar
40,MAT,2,JNT,im sen dem go a betliyem an se gwaan go luk fi di pikni
41,MAT,2,JNT,luk gud gud an wen unu fain im kom tel mi so mi kyan go shuo im nof rispek tu
42,MAT,2,JNT,afta dem don lisn di king dem lef go we
43,MAT,2,JNT,az dem a go bout dem bizniz so no di sed staar we dem did si iina di iis said kom bak agen it galang infronta dem til it riich wich paat di pikni did de an a uova deso it tap
44,MAT,2,JNT,wen dem did si di staar agen dem gladbag bos dem kom iina di ous an si di pikni wid im mada mieri an dem go dong pan dem nii an priez im
45,MAT,2,JNT,dem tek out di prezent we dem did bring an gi di pikni guol frangkinsens an mor
46,MAT,2,JNT,nou chuu gad did don waan dem aaf an tel dem iina wan jriim se dem no fi go baka erad dem tek wan neda wie go baka dem konchri
47,MAT,2,JNT,afta dem go we wan a di laad ienjel dem jriim juozif an se git op tek di pikni an im mada an ron we go a iijip
48,MAT,2,JNT,tan de til mi tel yu kaa erad ago luk fi di pikni fi kil im
49,MAT,2,JNT,so im get op tek op di pikni an im mada an lef go a iijip iina di nait
50,MAT,2,JNT,an im tan de til erad ded
51,MAT,2,JNT,da wie de wa di laad did yuuz di prafit fi se did kom chuu
52,MAT,2,JNT,im did se a outa iijip mi kaal mi bwai pikni
53,MAT,2,JNT,wen erad si se di waiz man dem did chrik im op im beks til im nieli bos im sen out aada an kil aaf aal a di bwai pikni dem we did iina betliyem an di plies dem we did de nier betliyem aal a di pikni dem we did a tuu ier uol an anda tuu
54,MAT,2,JNT,im du dat azkaadn tu di taim wen di waiz man did se dem si di staar
55,MAT,2,JNT,den wa di laad did yuuz di prafit jerimaiya fi se kom chuu piipl did ier sumadi a baal iina raama dem did a ala an baal loud loud a riechel did a baal fi ar pikni dem an shi no waahn nobadi fi osh ar kaa ar pikni dem gaan
56,MAT,2,JNT,afta erad ded luk ya no wan a di laad ienjel dem no jriim juozif wen im de a iijip
57,MAT,2,JNT,di ienjel se git op tek di pikni an im mada an gwaan a izrel kaa uu did a chrai fi kil di pikni dem ded
58,MAT,2,JNT,so juozif get op tek di pikni an im mada an go baka izrel
59,MAT,2,JNT,bot wen im ier se a erad pikni arkelos tek uova an did a ruul judiya im kech im fried an neehn waahn go deso
60,MAT,2,JNT,an kaa gad did waan im aaf iina wan jriim im lef go gyalalii insted
61,MAT,2,JNT,im kom a wan toun niem nazaret an tan deso
62,MAT,2,JNT,a so kom wa di prafit dem did se kom chuu
63,MAT,2,JNT,azkaadn tu di prafit dem dem ago kaal jiizas wan nazariin man
64,MAT,3,JNT,nou iina dem die de wan man niem jan di baptis kom iina di dezot paat a judiya an staat priich gad wod
65,MAT,3,JNT,im se ton we fram unu sin kaa di die suun kom wen evn ago ruul uova di worl iina evri wie a im aizaiya di prafit did a taak bout wen im se sumadi a shout iina di dezot klier di wie fi di laad kom chuu mek di chrak we im fi waak pan chriet
66,MAT,3,JNT,nou a kluoz we mek outa kyamil ier jan did wier an im did av wan leda belt roun im wies
67,MAT,3,JNT,an fi im fuud a did graasapa an oni we im get outa di dezot
68,MAT,3,JNT,piipl fram jeruusilem piipl fram di uol a judiya an aal a di plies dem nier jaadn riva did a go tu im an wen dem taak infronta evribadi bout aal a di rang sitn we dem du an ou dem sari se dem du dem sitn de im baptaiz dem iina di jaadn riva
69,MAT,3,JNT,bot wen im si uol iip a piipl fram di farisii an sadyusii gruup a kom fi im baptaiz dem im se tu dem se unu siniek pikni unu a uu waan unu fi ron we fram di jojment we a kom
70,MAT,3,JNT,du di sitn dem we shuo se unu riili tap sin
71,MAT,3,JNT,an no bada se dis an tingk se unu sief a iebriyam a wi faada
72,MAT,3,JNT,mek mi tel unu sopm gad kyan mek pikni fi iebriyam outa dem rakstuon ya ef im waahn rait ya nou di aks de a di chrii ruut
73,MAT,3,JNT,an evri wan a di chrii dem we naa bier gud fruut ago chap dong an bon op iina faiya
74,MAT,3,JNT,mi tek waata baptaiz unu fi shuo se unu ton we fram sin
75,MAT,3,JNT,bot sumadi a kom we muo powaful dan mi
76,MAT,3,JNT,mi no iivn gud inof fi aal kyari im slipaz
77,MAT,3,JNT,im wi tek di uoli spirit an faiya an baptaiz unu
78,MAT,3,JNT,im av im faak iina im an redi an im ago riek op di fluor wich paat di grien chrash out
79,MAT,3,JNT,im ago gyada op di grien an put it iina di bochri bot im ago bon op di chrash iina wan faiya we kyaahn out
80,MAT,3,JNT,den jiizas kom fram gyalalii fi jan baptaiz im iina jaadn riva
81,MAT,3,JNT,bot jan chrai fi tap im
82,MAT,3,JNT,jan se a yu fi a baptaiz mi an yu kom fi mi baptaiz yu
83,MAT,3,JNT,so jiizas ansa im se rait ya nou du wa mi aks yu fi du da wie ya wi wi du aal we gad waahn wi fi du so jan se aarait den an du it
84,MAT,3,JNT,az jiizas don baptaiz so wen im a kom op outa di waata aal av a sodn evn uopm op an im si gad spirit a kom dong pan im laka wan dov
85,MAT,3,JNT,an wan vais fram evn se dis a mi wan degedege bwai pikni mi lov im an im mek mi aat glad
86,MAT,4,JNT,den di uoli spirit tek jiizas iina di dezot so di devl kuda chrai fi mek im du rang
87,MAT,4,JNT,afta jiizas neehn nyam notn fi uola faati die an faati nait im beli did a baal tu ou im onggri
88,MAT,4,JNT,a da taim de di devl we eva a chrai mek piipl du rang kom se tu im se ef yu a gad bwai pikni tel dem rakstuon ya fi ton bred
89,MAT,4,JNT,jiizas ansa bak it rait dong iina gad wod se man no liv pan bred wan
90,MAT,4,JNT,bot wi niid evri wod we kom outa gad mout fi riili liv
91,MAT,4,JNT,afta dat di devl tek jiizas kyari im go jeruusilem di uoli siti
92,MAT,4,JNT,im mek im go tan op pan di taalis paat a gad ous an im se tu im se ef yu a gad bwai pikni jomp aafa yaso
93,MAT,4,JNT,kaaz it rait dong se gad wi tel im ienjel dem fi tek gud kier a yu an dat dem ago kech yu so yu no lik op yu fut pan rakstuon
94,MAT,4,JNT,jiizas ansa im se bot it rait dong tu se no tes di laad we a yu gad
95,MAT,4,JNT,den di devl kyari im go wan taal taal mountn an shuo im aal a di konchri dem iina di worl an shuo im ou dem luk gud an ting
96,MAT,4,JNT,den im se tu jiizas se mi wi gi yu aal a dem sitn ya ef yu go dong pan yu nii an se mi a gad an worship mi
97,MAT,4,JNT,jiizas ansa bak muuv an gu we fram mi sietan it rait dong se yu fi worship di laad we a yu gad an a im wan yu fi sorv
98,MAT,4,JNT,afta dat di devl lef im an ienjel kom kom luk aafa im
99,MAT,4,JNT,nou wen jiizas ier se dem lak op jan im lef go a gyalalii
100,MAT,4,JNT,wen im de a gyalalii im lef fram nazaret an kom liv a kyaporniyom a di siisaid iina di zebyulan an naftali ieriya da wie de wa di prafit aizaiya did se wuda kom chuu zebyulan an naftali di plies dem we yu afi paas wen yaa go a gyalalii sii di plies dem we de kraas fram riva jaadn di siem gyalalii we di piipl dem we a no juu liv di piipl dem we sidong iina di daak gad shuo dem wan nyuu laif a laka wan brait lait dem si
101,MAT,4,JNT,an aal uu weehn a liv bot neehn riili a liv fi chuu a laik nait don an di son a kom op kaa gad kom kom siev unu ya nou
102,MAT,4,JNT,fram da taim de jiizas staat priich da mesij ya ton we fram unu sin an chienj unu wiez kaa di die suun kom wen evn ago ruul uova di worl iina evri wie wen jiizas did a waak saida gyalalii sii im si tuu breda saiman we dem kaal piita an saiman breda anju
103,MAT,4,JNT,di tuu a dem did a fling out dem net iina di sii fi kech fish kaa dem did a fishaman
104,MAT,4,JNT,jiizas se tu dem se fala mi an mi ago mek unu ton fishaman we kech piipl
105,MAT,4,JNT,dem lef dem net sed taim an fala jiizas
106,MAT,4,JNT,wen im lef deso an go forda out im si tuu ada breda jiemz an jan zebidii bwai pikni dem
107,MAT,4,JNT,di tuu a dem did de iina di buot wid dem faada a fiks op dem net
108,MAT,4,JNT,jiizas kaal dem
109,MAT,4,JNT,dem no bada lielie dem lef dem buot an dem faada sed taim an fala jiizas
110,MAT,4,JNT,da taim de jiizas did go aal uova gyalalii a tiich iina di juu dem choch
111,MAT,4,JNT,im did a priich di gud nyuuz bout gad kindom an a get piipl beta piipl we av aal kaina siknis an we sik iina aal saat a wie
112,MAT,4,JNT,so piipl staat ier bout im muo an muo aal roun siriya an dem kyari aal saat a piipl kom we sik iina dis ya wie ar dat de wie
113,MAT,4,JNT,dem kyari piipl we pien op an a sofa fram aal saat a kraasiz an aal uu did a sofa fram sitn we mek dem kech fits dem kyari dem kom tu
114,MAT,4,JNT,dem kyari piipl we kyaahn waak piipl we av diiman iina dem an jiizas get di uol a dem beta
115,MAT,4,JNT,sieka dat wan bag a piipl staat fala baka im piipl fram gyalalii di ten toun dem we dem kaal dikyapolis piipl fram jeruusilem judiya an di plies dem we de paas riva jaadn
116,MAT,5,JNT,wen jiizas si di kroud a piipl dem im go op pan di mountn go sidong an im falara dem kom tu im
117,MAT,5,JNT,im uopm op im mout an staat fi tiich dem
118,MAT,5,JNT,a dis im se aal a unu we nuo se unu niid gad iina evri wie gad bles unu kaa di gud sitn dem we gad gi wen im ruul piipl laif iina evri wie a unu ago get dem
119,MAT,5,JNT,aal a uu a baal nou gad bles dem kaaz di taim ago kom wen gad ago osh dem an mek dem api agen
120,MAT,5,JNT,aal a uu ombl demself gad bles dem kaa yu si di ort a dem piipl de ago kom get it
121,MAT,5,JNT,uu waahn du wa rait iina gad yai so bad dat it komiin laik se a ded dem a ded fi onggri an dem chuot jrai laik se dem no jringk waata ou lang gad bles unu kaa unu ago get unu beli ful unu we paadn piipl gad bles unu kaaz im ago paadn unu tu
122,MAT,5,JNT,aal a uu onggl waahn fi du di sitn dem we mek gad api gad bles unu kaaz wan die wan die unu ago get fi si gad
123,MAT,5,JNT,gad bles aal a uu elp piipl fi liv iina piis kaaz a piipl laik dem de gad ago kaal fi im pikni dem
124,MAT,5,JNT,di piipl dem we ada piipl mek sofa jos kaaz dem liv ou gad waahn piipl fi liv gad bles unu kaa di gud sitn dem we gad gi wen im ron piipl laif ou im waahn ron it a dem sitn de unu ago get
125,MAT,5,JNT,gad bles unu wen piipl shiem unu wen dem mek unu sofa an wen dem se aal kaina wikid sitn bout unu we no chuu bot se it jos kaaz unu fala mi
126,MAT,5,JNT,mek unuself api wen dem sitn de apm tu unu jomp op an dong wid jai iina unu aat kaa nof gud sitn pudong iina evn fi unu
127,MAT,5,JNT,a siem so dem yuus tu chriit gad prafit dem we did de ya bifuo unu kom
128,MAT,5,JNT,unu a laik saalt fi di uol worl yu no
129,MAT,5,JNT,bot ef di ties gaan outa di saalt ou it fi ties bak laik saalt
130,MAT,5,JNT,it no wot notn nou
131,MAT,5,JNT,it fi jos dash we an tep tep op pan
132,MAT,5,JNT,unu a laik lait we di uol worl niid
133,MAT,5,JNT,wan siti we de pan di il tap it kyaahn aid
134,MAT,5,JNT,nobadi no lait lamp an kova it op anda wan boul nuo sa lamp pudong we it kyan lait op di uol ous
135,MAT,5,JNT,a siem so unu fi shain unu lait mek evribadi si da wie de dem kyan si di gud sitn we unu du an big op unu faada we de a evn
136,MAT,5,JNT,no bada tingk se mi kom ya fi mash op we di laa tiich an we di prafit dem did tiich an se dem sitn de naa no yuus agen
137,MAT,5,JNT,a no dat mi kom ya fa az a matarafak a kom mi kom ya fi mek di uol a dem kom chuu
138,MAT,5,JNT,mek mi tel unu dis an a chuu sitn mi a taak evn an ort wuda afi mash op fos bifuo di liklis leta we mek op di laa ar iivn wan piis a wan a di leta dem no miin notn agen
139,MAT,5,JNT,an bifuo dat kyan gwaan evriting we fi apm afi apm fos
140,MAT,5,JNT,so ier mi nou enibadi we brok dong tu di liklis laa an go tiich piipl se di laa no mata an mek dem brok it tu outa aal di piipl dem we gad ruul uova da sumadi de naa go mata so moch iina gad yai
141,MAT,5,JNT,bot enibadi we lisn di laa an du wa it se an tiich piipl fi du dat tu dem ago get tapatap pozishan iina gad kindom
142,MAT,5,JNT,mek mi tel unu sopm ef unu no du di sitn dem we gad waahn muo dan di laa tiicha an di farisii dem unu kyaahn ton wan a di piipl dem we gad ruul uova
143,MAT,5,JNT,unu nuo se dem weehn tel unu faada faada dem se no kil nobadi an nobadi we kil nobadi dem ago go a kuot ous an di joj ago se dem gilti an rait dem aaf
144,MAT,5,JNT,bot ier wa mi a se jos beks wid unu breda ar unu sista an unu afi go a kuot an di joj ago se unu gilti an rait unu aaf an enibadi we shiem dem breda ar sista an tel dem ou dem woklis an dem sitn de unu ago afi go a di tapatap joj dem an enibadi we kaal dem breda ar sista wan woklis gud fi notn fuul el faiya ago riich dem
145,MAT,5,JNT,so ier mi den ef unu a go a di alta go gi unu aafrin an unu memba se unu breda ar sista beks wid unu bout sitn unu fi lef unu aafrin a di alta no gi it op yet
146,MAT,5,JNT,go mek it op wid unu breda ar sista fos an den kom bak kom gi unu aafrin
147,MAT,5,JNT,ef sumadi de kyari yu go kuot sekl unu aagiment pan di wie sekl it faas faas ar di sumadi maita an yu uova gi di joj an di joj an yu uova gi di poliis an di poliis wi go lak yu op iina prizn
148,MAT,5,JNT,mi a tel yu dis yu naa go kyan kom out til yu pie op evri laas sent
149,MAT,5,JNT,unu did ier se gad se no sliip wid nobadi yu no marid tu
150,MAT,5,JNT,bot ier wa mi a tel unu se unu jos waahn luk pan wan uman we unu no marid tu an waahn ar badi an a sliip unu don sliip wid ar aredi iina unu aat
151,MAT,5,JNT,ef unu rait yai a mek unu sin tier it out an dash it we aftaraal it beta fi luuz onggl wan badi paat dan di wol a di badi get fling dong a el
152,MAT,5,JNT,ef unu rait an mek unu sin chap it aaf man an dash it we aftaraal it beta fi luuz onggl wan badi paat dan di wol badi get fling dong a el
153,MAT,5,JNT,it rait dong se eni man we lef dem waif fi gi ar di piepa we shuo se dem no marid agen
154,MAT,5,JNT,bot ier wa mi a se eni man we brok op wid im waif an a no laik se shi did a kip man wid im ar a gwaan wid no ada seks sin ef da uman de go marid wan neks man a di fos ozban wuda mek shi a liv iina sin kaa nou shi wudaana sliip wid wan neks man
155,MAT,5,JNT,an di man we marid da uman de afta ar ozban lef ar im a liv iina sin tu kaa im a sliip wid wan neks man waif
156,MAT,5,JNT,unu nuo se dem did tel unu faada faada dis tu wen unu gi unu wod an swier se unu ago du sitn unu no fi brok unu pramis bot go du di sitn dem we unu tel di laad se unu ago du
157,MAT,5,JNT,bot a dis mi a tel unu se unu no fi swier at aal at aal
158,MAT,5,JNT,no bada swier an kaal pan evn fi shuo se wa unu a se a chuu kaaz a evn gad tan an ruul fram
159,MAT,5,JNT,an no bada swier an kaal pan ort niida kaa ort a laik wan stuul we gad put op im fut pan no kaal pan jeruusilem tu kaa dat a fi gad siti an im a di bigis king
160,MAT,5,JNT,no bada swier an kaal pan unuself kaa non a unu kyaahn mek no iivn wan schraan a ier blak ar wait
161,MAT,5,JNT,ef a yes unu a se se yes an don ef a nuo den se nuo an don
162,MAT,5,JNT,ef unu put notn muo pan dat a sieka di wikid wan
163,MAT,5,JNT,unu did ier se gad se ef sumadi juk out yu yai yu kyan juk out fi dem uon an ef dem lik out yu tiit yu kyan tomp out bak fi dem uon
164,MAT,5,JNT,bot ier wa mi a tel unu se di piipl dem we du aal saat a wikidnis tu unu lou dem mek dem gwaan
165,MAT,5,JNT,ef sumadi baks unu kraas unu fies pan di rait an said ton di neks said gi dem
166,MAT,5,JNT,an ef nobadi waahn kyari unu go kuot fi tek unu shot gi dem yu jakit tu
167,MAT,5,JNT,an ef nobadi fuos unu fi kyari dem bag fi wan mail unu fi kyari it fi aal tuu mail
168,MAT,5,JNT,sumadi beg unu sitn gi dem an no ton unu bak pan di piipl dem we waahn baro sitn fram unu
169,MAT,5,JNT,unu did ier se muoziz did rait se lov unu nieba an iet unu enimi
170,MAT,5,JNT,bot dis a wa mi a se lov unu enimi dem an prie fi di piipl dem we chriit unu bad an mek unu sofa
171,MAT,5,JNT,wen unu du dat unu wi komiin jos laik unu faada we de a evn
172,MAT,5,JNT,yu si ou im mek di son raiz op an shain pan wikid piipl an gud piipl
173,MAT,5,JNT,an a siem so im mek rien faal pan piipl we du wa rait iina im yai an di wan dem we no lisn wa im se
174,MAT,5,JNT,aftaraal ef unu onggl lov di piipl dem we lov unu wa unu ago get outa dat
175,MAT,5,JNT,an ef unu onggl tel fuunu piipl dem oudi a wa unu wuda du so we nobadi els no du
176,MAT,5,JNT,iihn
177,MAT,5,JNT,dong tu di rangduwa du dat tu no chuu
178,MAT,5,JNT,so ier mi nou unu no fi gud onggl somtaim an onggl tu som piipl nobadi no fi av notn bad fi se bout unu tan jos laik unu faada we iina evn im gud aal di wail tu evribadi an nobadi kyaahn se notn bad bout im an a taak chuut
179,MAT,6,JNT,wach it no bada du wa rait onggl fi mek piipl si unu ef a so unu kyan no bada luk fi get notn fram faada gad we de a evn
180,MAT,6,JNT,so wen unu a gi we tingz an a du gud fi piipl no bada mek wan bag a naiz bout it so evribadi si we yaa du jos laik wa di ipokrit dem du wen dem iina di juu dem choch an outa ruod
181,MAT,6,JNT,dem du dem sitn de fi mek piipl big dem op
182,MAT,6,JNT,mek mi tel unu dis an a chuu mi a taak dem naa notn muo a get
183,MAT,6,JNT,wen unu a gi we notn no bada mek unu lef an nuo wa unu rait an a du
184,MAT,6,JNT,da wie de nobadi naa fi nuo se unu gi we notn an unu faada we si tingz we nobadi els no nuo bout im wi gi unu wa unu fi get
185,MAT,6,JNT,wen unu a prie no gwaan laik di ipokrit dem kaa dem lov tan op an prie iina di juu dem choch yu no an pan di kaana outa ruod so piipl kyan si dem
186,MAT,6,JNT,mek mi tel unu dis an a chuu mi a taak dem don get wa dem fi get aredi an dem naa notn muo fi get fram faada gad
187,MAT,6,JNT,bot wen unu a prie galang iina wan ruum man lak di duor an prie tu unu faada an no mek nobadi nuo
188,MAT,6,JNT,an unu faada we si tingz we nobadi els no nuo bout im wi gi unu wa unu fi get
189,MAT,6,JNT,wen unu a prie no bada chat di siem sitn uova an uova we no miin wan ting
190,MAT,6,JNT,a dat di piipl dem we no nuo gad du kaa dem tingk se wen dem yuuz wan bag a wod a da taim de gad ago ansa dem prieya
191,MAT,6,JNT,unu no bada gwaan laka dem kaa fi unu faada nuo wa unu niid iivn bifuo unu aks im fi it
192,MAT,6,JNT,so a so unu fi prie wi faada we iina evn mek piipl av nof rispek fi yu an yu niem
193,MAT,6,JNT,mek di taim kom wen yu ruul iina evri wie
194,MAT,6,JNT,mek we yu waahn apm pan ort apm jos laik ou a wa yu waahn fi apm iina evn apm tide gi wi di fuud we wi niid
195,MAT,6,JNT,paadn wi fi aal a di rang we wi du siem laik ou wi paadn dem we du wi rang
196,MAT,6,JNT,an no mek wi fies notn we wi kaaz wi fi sin bot protek wi fram di wikid wan
197,MAT,6,JNT,kaaz ef unu paadn piipl we du unu rang unu faada we iina evn wi paadn unu tu
198,MAT,6,JNT,bot ef unu no paadn piipl unu faada naa go paadn unu wen unu du rang
199,MAT,6,JNT,wen unu kip we fram fuud fi worship gad no bada lang dong unu fies laik di ipokrit dem
200,MAT,6,JNT,dem ogli op demself so piipl wi si se a faas dem a faas
201,MAT,6,JNT,mi tel unu dis an a chuu mi a taak dem naa notn muo a get
202,MAT,6,JNT,wen unu kip we fram fuud fi worship gad ail unu ed an wash unu fies man so evribadi no si se a faas unu a faas bot onggl gad wan we nobadi kyaahn si
203,MAT,6,JNT,an unu faada we nobadi kyaahn si wi si wa unu du an gi unu wa unu fi get
204,MAT,6,JNT,no bada gyada op chrezha fi unuself we de yaso pan ort
205,MAT,6,JNT,yu si yaso worm an dem sitn de wi kom nyam nyam op unu sitn dem an dem wi get rosti an mash op
206,MAT,6,JNT,plos tiif de ya an dem wi kom brok iin an tek we unu sitn dem
207,MAT,6,JNT,wa unu fi du a pail op unu chrezha op a evn
208,MAT,6,JNT,no worm no de deso
209,MAT,6,JNT,dem naa go get rosti an mash op an no tiif no de de fi brok iin an tiif unu sitn dem
210,MAT,6,JNT,kaaz eniwe unu chrezha de a deso unu aat set so a dat unu ago tingk bout aal di wail
211,MAT,6,JNT,di yai dem a laik lamp a dem gi di uol badi lait
212,MAT,6,JNT,so ef yu yai dem gud yu uol badi wi fula lait
213,MAT,6,JNT,so unu wi si gud gud wa unu a du iina evri paat a unu laif
214,MAT,6,JNT,bot ef unu yai no gud den di uol badi naa go daak op
215,MAT,6,JNT,kaaz ef di sitn we fi gi unu lait daak den laad a masi man unu wel daak den nobadi kyaahn sorv tuu maasta
216,MAT,6,JNT,yu wi iet wan an lov di ada wan ar yu wi ron go du eniting we wan waahn bot no tuu bizniz wid di ada wan
217,MAT,6,JNT,unu kyaahn sorv gad an moni
218,MAT,6,JNT,so mi a tel unu no bada fret bout unu laif a wori op unuself bout wa unu ago iit ar jringk ar wa unu ago wier
219,MAT,6,JNT,kaaz laif no muo impuotant dan fuud iihn
220,MAT,6,JNT,an di badi no niid muo dan kluoz
221,MAT,6,JNT,tingk bout di bod dem
222,MAT,6,JNT,dem no plaant dem no riip an dem no stuor op stuor op fuud an gad fiid dem duohn
223,MAT,6,JNT,den unu no wot uol iip muo tu gad dan dem
224,MAT,6,JNT,wich wan a unu kyan liv iivn wan owa langga dan unu fi liv kaa unu wori wori op unuself
225,MAT,6,JNT,iihn
226,MAT,6,JNT,aal kluoz
227,MAT,6,JNT,wa mek unu a wori op unuself bout dat
228,MAT,6,JNT,tingk bout ou di lili dem gruo out iina di fiil
229,MAT,6,JNT,dem no wok an dem no mek no kluoz fi wier
230,MAT,6,JNT,bot ier mi no no iivn salaman wid aal a im fansifansi kluoz did jres op nais laik wan a dem lili ya
231,MAT,6,JNT,an ef dat a ou gad jres op wail graas we de ya tide an dash iina faiya tumaro den im naa go mek shuor se unu av kluoz fi wier tu
232,MAT,6,JNT,luk pan unu wa likl bit a chos unu put iina gad ier mi man no wori an fret bout wa mi ago nyam
233,MAT,6,JNT,ar a wa mi ago jringk
234,MAT,6,JNT,ar a se a wa mi ago wier
235,MAT,6,JNT,kaaz a di piipl dem we no nuo gad kip aan a tingk bout dem sitn de
236,MAT,6,JNT,fuunu faada nuo se unu kyaahn du widout dem
237,MAT,6,JNT,muo dan notn els wa unu fi du a put unu main pan gad kindom an du wa im waahn unu fi du wen unu du dat aal a dem sitn de unu wi get dem
238,MAT,6,JNT,so no bada wori an fret bout tumaro tumaro wi tek kier a itself
239,MAT,6,JNT,aftaraal tide av fi it uona set a badarieshan
240,MAT,7,JNT,no joj piipl laik se gad kyaahn paadn dem so di siem sitn wi no riich unu
241,MAT,7,JNT,kaaz di siem wie ou unu joj piipl a so gad ago joj unu tu
242,MAT,7,JNT,ef unu tek taim wid ada piipl a so gad ago tek taim wid unu tu bot ef unu redi fi rof dem op an rait dem aaf a dat ago riich unu tu
243,MAT,7,JNT,wa mek unu si di lili piis a saados iina unu breda ar sista yai an unu kyaahn si di big piis a plangk iina fuunu uon
244,MAT,7,JNT,ou unu kyan riili se tu unu breda ar sista se kom mek mi tek out di saados outa yu yai an wan piis a plangk de iina fuunu uon iihn
245,MAT,7,JNT,unu ipokrit unu fos unu fi tek out di plangk outa fuunu yai
246,MAT,7,JNT,da wie de nou unu kyan si gud fi tek di lili piis a saados outa unu breda ar sista yai
247,MAT,7,JNT,an no tek unu gud kliin sitn dem we a fi gad gi daag an unu gud gud porl dash gi pig
248,MAT,7,JNT,dem naa go tep tep op pan dem den ton roun tier unu op
249,MAT,7,JNT,aks fi wa unu waahn an unu wi get it luk fi wa unu waahn an unu wi fain it nak pan di duor an it wi uopm op fuunu
250,MAT,7,JNT,kaaz enibadi we aks wi get wa dem aks fa di wan dem we luk wi fain wa dem a luk fa an di duor wi uopm fi di wan dem we nak
251,MAT,7,JNT,wich wan a unu we a faada unu bwai pikni aks unu fi piis a bred an unu tek stuon gi im
252,MAT,7,JNT,ar se im aks unu fi wan fish unu wuda gi im wan siniek
253,MAT,7,JNT,ef unu so wikid an stil nuo ou fi gi unu pikni nais sitn unu no tingk se unu faada we iina evn wi gi beta sitn tu di piipl dem we aks im fi sopm so no mata wa unu a du unu fi chriit piipl ou unu waahn dem fi chriit unu
254,MAT,7,JNT,dis a we di laa an di prafit dem did miin
255,MAT,7,JNT,go chuu di naro giet kaa di wan we waid an iizi fi go chuu dat tek unu chriet dong a el an a dong deso unu wi don fi eva
256,MAT,7,JNT,an a wol iip a piipl go chuu dat de giet
257,MAT,7,JNT,bot di giet we piipl go chuu an get fi liv fi eva dat de giet naro an aad fi go chuu
258,MAT,7,JNT,an a likl bit a piipl fain it
259,MAT,7,JNT,wach out fi faalz prafit tu
260,MAT,7,JNT,dem kom tu unu a gwaan laik dem a shiip bot iina dem aat dem a laik wikid wail wulf
261,MAT,7,JNT,unu wi nuo a uu dem riili bi sieka di fruut we dem bier
262,MAT,7,JNT,piipl no pik griep aafa makabush an prangganat aafa maka chrii
263,MAT,7,JNT,a siem so aal a di gud chrii dem bier gud fruut an di bad chrii dem fi dem fruut no gud
264,MAT,7,JNT,wan gud chrii kyaahn bier bad fruut an wan bad chrii kyaahn bier gud fruut
265,MAT,7,JNT,notn no go so
266,MAT,7,JNT,evri chrii we no bier gud fruut it get chap dong an dash iina di faiya
267,MAT,7,JNT,so di fruut we dem bier ago mek unu nuo uu a uu
268,MAT,7,JNT,a no evribadi we kom tu mi an kaal laad laad ago get fi kom ton wan a dem we gad ruul uova yu no onggl di piipl dem we du wa mi faada iina evn waahn
269,MAT,7,JNT,pan da die de a wol iip a piipl ago kom a se laad laad wi neehn yuuz fi yu niem an tel piipl wa gad se an wi yuuz yu niem ron out diiman tu an du uol iip a powaful sitn no chuu
270,MAT,7,JNT,bot a gweehn se tu dem se mi no nuo yu non at aal
271,MAT,7,JNT,gwe fram yaso aal unu du a brok gad laa evribadi we ier wa mi a se an du wa mi se komiin laik wan man we av sens an bil op im ous pan rakstuon
272,MAT,7,JNT,di rien faal di plies flod out an di briiz bluo aad aad an biit gens di ous
273,MAT,7,JNT,bot di ous neehn mash dong kaa a rakstuon it weehn bil op pan
274,MAT,7,JNT,bot aal uu ier wa mi a se bot no iivn pie it no main komiin laik wan fufuul man we bil fiim ous pan san
275,MAT,7,JNT,di rien faal di plies flod out an di briiz bluo aad an it jrap dong braps an mash op
276,MAT,7,JNT,wen jiizas did don se dem sitn ya di piipl dem did shak tu ou im tiich
277,MAT,7,JNT,kaaz jiizas did tiich dem laik sumadi we av di rait an di powa fi du it
278,MAT,7,JNT,im neehn tiich laik fi dem laa tiicha
279,MAT,8,JNT,afta jiizas kom aafa di mountn wan bag a piipl fala im
280,MAT,8,JNT,den wan man no kom tu jiizas im did av wan siknis we mek im skin fasifasi
281,MAT,8,JNT,di man go dong pan im nii infronta jiizas an se laad ef yu waahn fi kyuor mi an mek mi kliin yu av di powa fi dwiit
282,MAT,8,JNT,jiizas chrech out im an toch di man an se mi waahn yu fi get kliin
283,MAT,8,JNT,gwaan yu beta nou an siem taim di man skin get kliin kliin
284,MAT,8,JNT,den jiizas se tu im se mek shuor se yu no tel nobadi bot galang a wan priis an mek im si yu
285,MAT,8,JNT,kyari di sakrifais we muoziz laa se yu fi gi wen yu skin get beta
286,MAT,8,JNT,dat wi shuo evribadi se yu aarait nou
287,MAT,8,JNT,wen jiizas go kyaporniyom wan ed fi onjrid suoja kom tu im a luk elp
288,MAT,8,JNT,laad mi sorvant de a yaad a lidong an kyaahn muuv
289,MAT,8,JNT,som wikid pien a lik im
290,MAT,8,JNT,jiizas se tu im se mi wi kom an mek im get beta
291,MAT,8,JNT,bot di ed suoja se laad mi no gud inof fi yu kom anda fi mi ruuf bot jos se di wod an mi sorvant wi get beta
292,MAT,8,JNT,kaaz mi tek aada fram dem we uova mi tu an mi av suoja we mi kanchuol
293,MAT,8,JNT,mi tel da wan ya go deso an im go an wan neks wan kum ya an im kom
294,MAT,8,JNT,an mi tel mi sorvant du dis an im dwiit
295,MAT,8,JNT,jiizas jaa jrap wen im ier dis ya an im se tu di piipl dem we did a fala im se mek mi tel unu dis an a chuu mi a taak mi no fain nobadi iina izrel we chos iina mi so ier mi no uol iip a piipl fram iis an wes ago kom sidong iit big dina wid iebriyam aizak an jiekob op a evn iina gad kindom
296,MAT,8,JNT,bot di wan dem we did fi bi paat a gad kindom gad ago chuo dem out go wan plies we blak laka midnait
297,MAT,8,JNT,deso piipl ago a baal an a grain dem tiit di wie pien a waks dem
298,MAT,8,JNT,den jiizas se tu di ed suoja se gwaan baka yu yaad di siem ting yu biliiv se ago apm a dat ago apm
299,MAT,8,JNT,an di sorvant get beta da sed taim de
300,MAT,8,JNT,wen jiizas riich a piita yaad im si se piita madainlaa did lai dong iina bed
301,MAT,8,JNT,shi did av fiiva
302,MAT,8,JNT,im toch ar an an di fiiva brok an shi get op siem taim an staat luk aafa dem
303,MAT,8,JNT,wen iivnin kom dem kyari uol iip a piipl we av iin diiman kom wich paat jiizas did de
304,MAT,8,JNT,im jos se wan wod an diiman kom outa piipl an aal a uu did sik im mek dem get beta
305,MAT,8,JNT,da wie ya wa di prafit aizaiya did se wuda kom chuu
306,MAT,8,JNT,aizaiya did se aal a di sitn dem we wi sofa wid im kom tek dem we an aal a wi siknis dem im tek put pan imself
307,MAT,8,JNT,nou wen jiizas si wan big big kroud a piipl roun im im tel im falara dem se fi go uova di ada said a di liek
308,MAT,8,JNT,den wan laa tiicha kom tu im an se tiicha mi wi ton wan a yu falara dem an go wid yu eniwe yu go
309,MAT,8,JNT,jiizas se tu im se faks av uol an di bod dem av nes bot di man we gad pik no av no we fi pudong im ed
310,MAT,8,JNT,wan neks wan we a fala im se laad mek mi go beri mi faada fos
311,MAT,8,JNT,bot jiizas tel im se fala mi an mek di ded galang go beri uu ded fi dem
312,MAT,8,JNT,den jiizas go iina di buot an im falara dem fala baka im
313,MAT,8,JNT,widoutn waanin wan wikid wikid staam kom dong pan di liek so di wiev dem staat flod di buot
314,MAT,8,JNT,bot jiizas did a sliip
315,MAT,8,JNT,so im falara dem kom wiek im op
316,MAT,8,JNT,dem se laad siev wi a ded wi a go ded nou bot im se tu dem se ou unu friedifriedi so
317,MAT,8,JNT,unu chos iina gad likl bit iihn
318,MAT,8,JNT,den im get op an tel di briiz an di sii fi sekl demself
319,MAT,8,JNT,an evriting jos sekl bak dong
320,MAT,8,JNT,an di man dem jaa jrap a grong dem se bot a wa kaina man dis ya
321,MAT,8,JNT,aal briiz an sii lisn im an du wa im se wen jiizas riich a di neks said iina di konchri we di gyadariinz piipl dem liv tuu man we did av iin diiman kom op tu im
322,MAT,8,JNT,dem did a kom fram beriyin grong
323,MAT,8,JNT,nobadi kudn kanchuol dem man de
324,MAT,8,JNT,dem did rof an tof an a bier waar dem did push
325,MAT,8,JNT,sieka dat nobadi kudn paas deso
326,MAT,8,JNT,di man dem baal out gad bwai pikni lef wi no a kom yu kom ya fi mek wi sofa bifuo taim ehn
327,MAT,8,JNT,wan uol iip a ag did a nyam likl wie fram wich paat dem did de
328,MAT,8,JNT,den di diiman dem beg jiizas ier dem no ef yu a go ron wi out du sen wi go iina dem pig de
329,MAT,8,JNT,an im se gwaan so dem kom outa di man dem an go iina di ag dem an di uol a di ag dem tek aaf dong di stiip stiip ilsaid go chriet iina di liek an joun iina di waata
330,MAT,8,JNT,di man dem we luk aafa di ag dem ron go iina di toun go pred evriting we apm tu di man dem we did av iin diiman
331,MAT,8,JNT,den di uol toun kom kom miit jiizas an wen dem si im dem beg im fi lef dem ieriya
332,MAT,9,JNT,afta jiizas go iina di buot im siel go kraas di neks said an riich a fi im uona toun
333,MAT,9,JNT,siem taim som piipl bring wan kripl man kom tu im pan wan chrecha
334,MAT,9,JNT,wen jiizas si umoch dem biliiv iina im im se tu di kripl man se no wori mi bwai mi paadn yu fram aal a yu sin dem
335,MAT,9,JNT,den som a di laa tiicha dem se tu demself se bot wiet a uu da man ya riili tingk im bi a dis im a disrispek gad jiizas did si wa dem a tingk se so im se tu dem se wa mek unu tingk dem wikid sitn de iina unu aat
336,MAT,9,JNT,tel mi sopm wich wan iiziya fi se mi paadn yu sin dem ar git op an waak
337,MAT,9,JNT,bot fi mek unu nuo mi ago shuo unu se di man we gad pik av di rait an di powa fi paadn sin pan ort den im ton tu di kripl man an se git op tek op yu chrecha an gwaan a yu yaad
338,MAT,9,JNT,an di kripl man tan op an gwaan a im yaad
339,MAT,9,JNT,wen di kroud a piipl si dis ya dem kech dem fried an staat big op gad kaa a im gi piipl di rait an powa fi du dem sitn ya
340,MAT,9,JNT,wen jiizas a lef deso im si wan man we niem matyu a sidong a di staal wich paat piipl kalek taks
341,MAT,9,JNT,fala mi im se tu matyu
342,MAT,9,JNT,an matyu get op an fala jiizas
343,MAT,9,JNT,afta dat jiizas go nyam a matyu yaad an wan uol iip a taks kalekta an piipl we du rang did kom kom sidong an a nyam wid im an im speshal falara dem
344,MAT,9,JNT,wen di farisii piipl dem si dis ya dem ton tu im speshal falara dem an se wa mek unu tiicha nyam wid taks kalekta an rangduwa
345,MAT,9,JNT,wen jiizas ier wa dem se im se piipl we no sik no niid no dakta a onggl sik piipl niid dakta
346,MAT,9,JNT,gwaan go fain out a wa dis miin mi waahn piipl fi gud an kain tu piipl no fi dem kom kom bon sakrifais gi mi
347,MAT,9,JNT,kaaz mi neehn kom ya fi tel piipl we du rait fi ton fram dem rang a piipl we du rang mi kom ya fa
348,MAT,9,JNT,den jan falara dem kom aks jiizas se ou kom wi an di farisii dem kip we fram fuud fi worship gad bot fi yu falara dem no du dat
349,MAT,9,JNT,jiizas se tu dem se yu tingk se di piipl dem we di braidgruum invait kyan a lang dong dem fies an sad sad op demself wen di braidgruum de mongks dem
350,MAT,9,JNT,di taim a kom wen di braidgruum ago gaan fram dem
351,MAT,9,JNT,a da taim de dem wi kip we fram fuud
352,MAT,9,JNT,nobadi no tek nyuu klaat an suo pan uol kluoz yu no kaa di pach ago tier aafa di kluoz an den di fos tier ago wosaraaf
353,MAT,9,JNT,an nobadi no put nyuu wain iina uol wain bakl niida
354,MAT,9,JNT,ef a so di wain bakl dem ago bos op di wain ago dash we an di wain bakl dem ago mash op
355,MAT,9,JNT,wa piipl du a put nyuu wain iina nyuu wain bakl an di tuu a dem di bakl an di wain wi aarait
356,MAT,9,JNT,wen jiizas de deso a se dem sitn de aal av a sodn wan liida fi di juu dem choch go dong pan im nii infronta im
357,MAT,9,JNT,im se tu jiizas se mi daata ded jos a wail ago bot kom put yu an pan ar an shi wi kom bak alaiv
358,MAT,9,JNT,an jiizas an im falara dem get op an fala im
359,MAT,9,JNT,nou wan uman we did a sofa an a bliid fi twelv ier kom op baka im an toch di tiel a im kluoz
360,MAT,9,JNT,shi did a se tu arself se ef a kuda onggl toch im kluoz mi wi get beta
361,MAT,9,JNT,bot wen jiizas ton roun an si ar im se no fret daata kaaz yu biliiv iina mi yu aarait nou
362,MAT,9,JNT,an fram da taim de di uman did beta
363,MAT,9,JNT,wen jiizas go iina di liida ous an si di piipl dem we plie di fluut an di kroud a piipl dem a ala an a gwaan im se tu dem se di uol a unu kum out kum out di pikni no ded a sliip shi a sliip
364,MAT,9,JNT,an di piipl dem staat laaf aafa im
365,MAT,9,JNT,bot wen dem mek di kroud a piipl go outa duor jiizas go insaid an im tek di pikni an an di gyal pikni get op
366,MAT,9,JNT,an da nyuuz de pred aal uova da ieriya de
367,MAT,9,JNT,wen jiizas did a lef deso tuu blain man did staat fala im an did a baal out dievid pikni tek piti pan wi wen jiizas go iina di ous di tuu blain man kom tu im jiizas se tu dem se unu biliiv se mi kyan du dis
368,MAT,9,JNT,dem ansa bak yes laad
369,MAT,9,JNT,den jiizas toch dem yai an se kaaz unu biliiv se mi kyan mek unu si agen unu ago si agen
370,MAT,9,JNT,an dem yai uopm op
371,MAT,9,JNT,den jiizas waan dem aaf gud an prapa
372,MAT,9,JNT,im se luk ya nou mek shuor se nobadi no nuo bout dis
373,MAT,9,JNT,bot dem lef an tel evribadi iina da konchri de bout wa jiizas du fi dem
374,MAT,9,JNT,wen jiizas an im falara dem did a go we piipl kyari wan man kom we did av wan diiman iina im an we kudn chat
375,MAT,9,JNT,wen jiizas ron di diiman fram outa di man di man staat chat an di piipl dem fraitn dem se nobadi neva yet si notn laka dis apm iina izrel bot di farisii dem se a di liida fi diiman gi im powa fi ron out diiman
376,MAT,9,JNT,den jiizas go bout iina aal a di toun an dischrik dem a tiich iina di juu dem choch a priich di gud nyuuz bout gad kindom an a get piipl beta we av aal kaina siknis an a sofa fram aal saat a kraasiz
377,MAT,9,JNT,wen im si di kroud a piipl dem im did sari fi dem kaa aal saat a sitn did a bada dem dem did kanfyuuz an dem kudn elp demself
378,MAT,9,JNT,dem did komiin laik shiip we naa nobadi fi tek kier a dem
379,MAT,9,JNT,den im ton tu im falara dem an se a uol iip a fuud out de iina di fiil fi pik bot nof piipl no de de fi gyada dem op
380,MAT,9,JNT,so aks di laad we uon di fuud fi sen out piipl fi pik dem
381,MAT,10,JNT,jiizas kaal op im twelv falara dem an gi dem di rait fi ron out wikid spirit
382,MAT,10,JNT,an im gi dem di rait an powa fi get piipl beta we sik iina aal kaina wie an we av aal kaina siknis
383,MAT,10,JNT,nou dis a wa jiizas twelv apasl dem niem saiman we dem kaal piita an saiman breda we niem anju plos jiemz an jan zebidii tuu bwai dem
384,MAT,10,JNT,den yu did av filip bartalimyuu tamas matyu di taks kalekta jiemz alfiyos pikni an tadiyos
385,MAT,10,JNT,di ada wan dem did a saiman we did a wok aad fi frii im piipl dem an juudas iskyariyat di wan we did sel out jiizas
386,MAT,10,JNT,a dem twelv piipl ya jiizas did sen out an dis a wa im did tel dem fi du no go wich paat di piipl dem we a no juu de an no go iina di toun dem we di samaritan piipl dem liv
387,MAT,10,JNT,wa unu fi du a go tu di izrel piipl dem we komiin laik wan set a laas shiip
388,MAT,10,JNT,wen unu a go roun tu dem unu fi priich da mesij ya evn suun ruul uova di worl iina evri wie
389,MAT,10,JNT,get sik piipl beta mek ded piipl kom bak alaiv piipl we av siknis we mek dem skin fasifasi mek dem skin get bak kliin an ron out diiman spirit tu
390,MAT,10,JNT,unu get tingz an unu neehn afi gi notn nou gi an no luk fi get bak notn
391,MAT,10,JNT,no kyari no moni wid unu no guol silva ar kapa kain
392,MAT,10,JNT,wen unu a go pan di ruod no bring no bag no ekschra shot slipaz ar waakn tik kaa di wokman dem dizorv fi get di sitn dem we dem niid fi liv
393,MAT,10,JNT,an wen unu go iina wan toun ar dischrik fain out uu gud inof fuunu tan wid an tan wid dem til unu lef da toun de
394,MAT,10,JNT,wen unu a go iina di yaad tel evribadi oudi an aks gad fi bles dem
395,MAT,10,JNT,ef di piipl dem iina di yaad tek unu iin an chriit unu gud mek di piis we unu aks gad fi gi dem tan wid dem bot ef dem no tek unu iin an chriit unu gud den aks gad fi tek it bak
396,MAT,10,JNT,an ef nobadi no waahn tek unu iin ar lisn wa unu a se shiek aaf di dos aafa unu fut wen unu a lef da ous de ar wen unu a lef da toun de
397,MAT,10,JNT,mi naa lai pan jojment die di ponishment we sadam an gomaro ago get ago iiziya dan da toun de
398,MAT,10,JNT,mi a sen unu out laik shiip mongks wulf
399,MAT,10,JNT,so waiz op laik siniek an tek it iizi laik dov
400,MAT,10,JNT,an wach out kaa piipl ago tek unu an gi unu uova tu di liida dem fi di juu dem choch an dem ago tek wip an biit unu a dem miitn ous
401,MAT,10,JNT,an kaaz unu a fi mi falara dem ago aal unu infronta di ruula an di king dem da wie ya nou unu kyan tel dem bout mi an unu kyan tel di piipl dem we a no juu tu
402,MAT,10,JNT,bot wen dem uol aan pan unu an kyari unu go kuot no bada fret bout wa unu ago se ar ou unu ago se it
403,MAT,10,JNT,kaaz wen da taim de kom unu wi get di rait wod fi se
404,MAT,10,JNT,wa unu se naa go bi fuunu uona wod yu no bot a di uoli spirit we unu faada sen ago put di wod dem iina unu mout
405,MAT,10,JNT,breda an sista ago infaam pan dem uona breda an sista dem an mek di piipl dem we a ruul kil dem
406,MAT,10,JNT,a siem so wan faada ago an uova im uona pikni
407,MAT,10,JNT,pikni ago ton gens dem faada an mada an mek di ruula dem kil dem
408,MAT,10,JNT,an evribadi ago iet unu kaaz unu fala mi
409,MAT,10,JNT,bot enibadi we uol aan tait an tan op chrang til di sofarieshan don gad ago siev dem piipl de
410,MAT,10,JNT,wen piipl iina wan toun mek unu sofa ron go a wan neks wan
411,MAT,10,JNT,mek mi tel unu dis unu naa go chuu aal a di toun dem iina izrel bifuo di man we gad pik kom bak
412,MAT,10,JNT,nobadi we a lorn no aiya dan dem tiicha an no sliev no muo impuotant dan dem maasta niida
413,MAT,10,JNT,fi di falara kom ton laik im tiicha di falara no waahn muo dan dat an fi di sliev kom ton jos laik im maasta di sliev sopuoz fi aarait wid dat
414,MAT,10,JNT,ef piipl kaal di ed fi di ous belzibul di diiman ruula a wich wosa niem dem ago kaal di res a im fambili dem
415,MAT,10,JNT,no fried a dem kaa notn no aid we wi naa go fain out bout an no siikrit no de we naa go bos out
416,MAT,10,JNT,eniting mi tel unu iina di daak anda di kwaiyat unu fi chat it ou iina di lait mek evribadi ier
417,MAT,10,JNT,an eniting mi wispa iina unu iez unu mos go baal it out pan di ruuf tap
418,MAT,10,JNT,no fried a nobadi kaa dem kyan onggl kil di badi dem kyaahn kil unu suol
419,MAT,10,JNT,uu unu fi fried a a gad kaa im kyan dash unu dong a el an mash op unu badi an suol
420,MAT,10,JNT,a no wan peni tuu likl bod sel fa
421,MAT,10,JNT,an stil no iivn wan a dem jrap a grong ef di faada no se a so it fi go
422,MAT,10,JNT,dong tu di ier pan unu ed faada gad kount op an nuo umoch de de
423,MAT,10,JNT,so no bada fried kaaz tu gad unu wot muo dan nof nof bod
424,MAT,10,JNT,so den enibadi we piipl nuo a mi falara mi wi se dem a fi mi pikni infronta fi mi faada we iina evn
425,MAT,10,JNT,bot enibadi we tel ada piipl se dem no nuo mi an dem a no mi falara mi ago du di sed ting tu dem infronta fi mi faada we iina evn
426,MAT,10,JNT,no bada tingk se a piis mi kom fi bring pan ort
427,MAT,10,JNT,a no piis mi kom ya fi bring a waar mi kom ya fi ton wan bwai pikni gens im pa wan daata gens ar mada an wan daatainlaa gens ar madainlaa
428,MAT,10,JNT,an wan man wos enimi ago bi paat a fiim uona fambili
429,MAT,10,JNT,enibadi we lov dem faada ar mada muo dan mi no dizorv fi bi fi mi falara an enibadi we lov dem bwai pikni ar gyal pikni muo dan mi dem no fit fi bi fi mi falara niida
430,MAT,10,JNT,an enibadi we no tek op dem uona kraas an fala mi dem no fit fi bi fi mi falara
431,MAT,10,JNT,enibadi we a chrai siev dem laif ago luuz it
432,MAT,10,JNT,bot ef unu luuz unu laif sieka mi unu wi get fi liv fi eva an eva
433,MAT,10,JNT,enibadi we welkom unu welkom mi
434,MAT,10,JNT,an enibadi we welkom mi welkom di wan we sen mi kom
435,MAT,10,JNT,enibadi we welkom wan prafit kaa dem si se a wan prafit dat dem wi get di siem ting laik wa di prafit dem ago get
436,MAT,10,JNT,an enibadi we welkom sumadi we du rait iina gad yai jos kaa dem si se da sumadi de du wa rait iina gad yai dem wi get di siem ting laik we di piipl dem we du rait iina gad yai ago get
437,MAT,10,JNT,an enibadi we gi wan a mi ombl falara dem iivn wan kop a ais waata kaa dem si se dem a fi mi falara mi a tel unu dis an mi naa lai da sumadi de ago get wa dem fi get
438,MAT,11,JNT,wen jiizas don tel im twelv falara dem wa fi du im lef deso an staat tiich an priich iina dem toun
439,MAT,11,JNT,nou wen jan de iina prizn an ier bout di sitn dem we krais jiizas did a du
440,MAT,11,JNT,jan sen som a im falara dem fi aks jiizas a yu a di wan wi shudaana luk fa
441,MAT,11,JNT,ar wi fi luk fi sumadi els
442,MAT,11,JNT,jiizas ansa dem se go tel jan wa unu ier an wa unu si di blain kyan si nou kripl piipl a waak piipl we av siknis we mek dem skin fasifasi dem skin kom bak gud gud def piipl a ier nou ded a kom bak alaiv an di gud nyuuz a priich tu puo piipl
443,MAT,11,JNT,gad bles di piipl dem we no tap chos iina mi jos kaa mi no gwaan ou dem tingk di wan we dem a wiet pan fi gwaan
444,MAT,11,JNT,az jan falara dem a lef so jiizas staat taak tu di kroud bout jan
445,MAT,11,JNT,im se wa kaina sumadi unu did go out iina di dezot fi si
446,MAT,11,JNT,sumadi we kyaahn mek op im main laik taal graas we di briiz a bluo dis ya wie an dat de wie
447,MAT,11,JNT,ef a no dat den a wa unu go out de fi si
448,MAT,11,JNT,wan man we jres op jres op iina fansi kluoz
449,MAT,11,JNT,luk ya no piipl we at out iina fansi kluoz liv iina palis
450,MAT,11,JNT,so a wa unu go out de fi si
451,MAT,11,JNT,wan prafit
452,MAT,11,JNT,ye mi a tel unu an im a muo dan wan prafit tu
453,MAT,11,JNT,a jan it a taak bout wen it rait dong se luk mi wi sen mi mesinja fi gwaan til yu kom im ago get piipl redi fi yu
454,MAT,11,JNT,mek mi tel unu dis jan di baptis biga dan enibadi we eva baan fram wan uman
455,MAT,11,JNT,bot iivn di luowis sumadi iina gad kindom biga dan im
456,MAT,11,JNT,fram jan a priich til nou wikid piipl a chrai fait gens gad kindom an powaful piipl chrai fi fuos an tek it uova
457,MAT,11,JNT,kaaz aal a di prafit dem an muoziz laa tu did taak bout wa ago apm rait op tu jan taim
458,MAT,11,JNT,an ef unu redi fi tek we mi a se den ier we mi a se jan a ilaija di prafit unu a wiet fa
459,MAT,11,JNT,enibadi we av iez beta lisn gud di piipl we a liv iina dem taim ya a we dem komiin laik
460,MAT,11,JNT,dem komiin laik pikni we a sidong iina di maakit an a ala tu dem wan aneda wi plie di fluut fuunu an unu no daans wi sing wan finaral sang an unu no baal
461,MAT,11,JNT,kaaz jan di baptis neva kom a nyam an a jringk bot dem se diiman iina im
462,MAT,11,JNT,di man we gad pik kom a nyam an a jringk an dem se luk ya da man ya krievn an im a jongkad
463,MAT,11,JNT,fi im fren dem a taks kalekta an sina di piipl we fala di rait wie pruuv se gad waiz an im wie rait
464,MAT,11,JNT,den jiizas staat kos out di siti dem wich paat im did du muos a im mirikl dem kaa dem neehn ton we fram dem sin an beg gad paadn
465,MAT,11,JNT,im se chobl fi yu korazin chobl fi yu betsieda ef di piipl dem we liv iina taiya an saidan did si di mirikl dem we unu si mi du mongks unu dem wuda sari fi dem rang an chienj dem wiez lang taim
466,MAT,11,JNT,dem wuda put ashiz pan demself an wier krokos bag fi shuo se dem miin it
467,MAT,11,JNT,bot ier we mi a se mi naa lai it ago iiziya fi taiya an saidan pan jojment die dan fi unu
468,MAT,11,JNT,aal laka yu kyaporniyom yu tingk se gad ago lif yu op go a evn an ana yu
469,MAT,11,JNT,nuo im ago fling yu dong a el
470,MAT,11,JNT,kaaz di mirikl we unu si mi du ef a sadam mi did go du dem mirikl de it wuda stil de bout tide die ya
471,MAT,11,JNT,bot ier we mi a se it ago iiziya fi sadam pan jojment die dan fi yu da taim de jiizas se faada a yu ron evriting iina evn an pan ort mi priez yu
472,MAT,11,JNT,mi priez yu kaa yu aid dem sitn ya fram piipl we tingk se dem brait an av nof sens bot yu shuo lili pikni dem
473,MAT,11,JNT,yes faada a dat yu did api fi du
474,MAT,11,JNT,mi faada gi mi evriting
475,MAT,11,JNT,a onggl di faada wan riili nuo di bwai pikni
476,MAT,11,JNT,an nobadi no riili nuo di faada onggl di bwai pikni wan an enibadi els we di pikni waahn fi mek nuo di faada
477,MAT,11,JNT,aal a unu we taiyad an bordn dong unu kom tu mi an mi wi mek unu get fi res
478,MAT,11,JNT,jos laka ou di kou tek di wudn yuok pan dem shuolda a so unu fi tek op di sitn dem we mi tel unu fi du an tek iin wa mi a tiich kaa mi wi tek taim wid unu an mi riili ombl an unu wi get fi res unu suol
479,MAT,11,JNT,kaaz di sitn dem we mi a tel unu fi du dem iizi an di luod we mi de gi unu lait
480,MAT,12,JNT,da taim de jiizas did go chuu wan wiit fiil pan wan sabat die
481,MAT,12,JNT,im speshal falara dem did onggri an staat pik som a di wiit an nyam dem
482,MAT,12,JNT,bot wen di farisii si wa a gwaan dem se tu im se luk yu speshal falara dem a du wa di laa se wi no fi du pan di sabat
483,MAT,12,JNT,jiizas ansa dem se unu no riid wa dievid du wen im an im fren dem did onggri
484,MAT,12,JNT,ou im go iina gad ous an im an im fren dem nyam di uoli bred wich bies pan di laa a onggl di priis dem fi get
485,MAT,12,JNT,ar uol aan de unu no riid iina di laa ou di priis dem wok iina gad ous pan sabat die an so dem a brok wa di laa se bout di sabat bot dem no du notn rang iina gad yai
486,MAT,12,JNT,ier mi no sopm we muo impuotant dan gad ous de ya
487,MAT,12,JNT,ef unu did nuo wa dis ya miin mi waahn piipl fi gud an kain tu piipl no fi piipl kom kom bon sakrifais gi mi unu wudn rait aaf piipl we no du notn rang an gwaan laik se dem a sina
488,MAT,12,JNT,kaaz di man we gad pik a im ruul uova di sabat
489,MAT,12,JNT,den jiizas lef deso an go iina di juu dem choch
490,MAT,12,JNT,wan man did de de uufa an did shrivl op shrivl op
491,MAT,12,JNT,an som piipl aks jiizas bies pan muoziz laa it aarait fi piipl get iil pan di sabat die
492,MAT,12,JNT,dem aks im dat kaa dem did a luk fi wan riizn fi se im did a brok di laa
493,MAT,12,JNT,im se tu dem se ef non a unu av wan shiip an it faal dong iina wan pit pan di sabat unu naa go grab it an aal it out
494,MAT,12,JNT,so wach ya piipl no wot uol iip muo dan wan shiip
495,MAT,12,JNT,so yu naa brok no laa ef yu du gud pan di sabat
496,MAT,12,JNT,den im se tu di man chrech out yu an
497,MAT,12,JNT,di man chrech out im an it get beta an kom bak gud gud laik di neks wan
498,MAT,12,JNT,bot di farisii dem go we an staat plan ou dem maita kil jiizas
499,MAT,12,JNT,bot jiizas did nuo se dem a plan fi kil im an lef deso
500,MAT,12,JNT,wan bag a piipl fala im an im get di uol a dem beta
501,MAT,12,JNT,bot im waan dem se dem mosn tel nobadi bout im
502,MAT,12,JNT,da wie ya wa aizaiya di prafit did se wuda kom chuu si mi sorvant ya we mi pik di wan we mi lov di wan we mek mi api so til
503,MAT,12,JNT,mi ago giim mi spirit an im ago mek evribadi aal di piipl dem we a no juu nuo se gad ago joj dem fier
504,MAT,12,JNT,fi mi sorvant naa go a koskos ar a ala an nobadi naa go ier im mout outa chriit
505,MAT,12,JNT,jos laik ou im wuda neva pap out piis a graas we evribadi kom tep tep op pan ar out wan lamp we bieli a lait op im naa go rof op piipl we wiik an ort di wan dem we no chrang
506,MAT,12,JNT,an im ago gwaan til im mek piipl si se mi kyan siev dem
507,MAT,12,JNT,an piipl we a no juu wi chos iina im fi siev dem
508,MAT,12,JNT,den dem kyari wan man we did av diiman iina im kom tu jiizas
509,MAT,12,JNT,di man did blain an im kudn chat niida
510,MAT,12,JNT,jiizas mek im get bak beta so di man kuda taak an si
511,MAT,12,JNT,evribadi we si wa apm jaa jrap a grong di wie dem fraitn
512,MAT,12,JNT,dem se a kuda dievid pikni dis
513,MAT,12,JNT,bot wen di farisii piipl dem ier dis ier dem no im kyaahn ron out no diiman ef a no belzibul di diiman ruula gi im powa fi ron dem out
514,MAT,12,JNT,nou jiizas did nuo wa de iina dem main so im se tu dem se it no mata wich kindom ef di piipl dem we liv iin de a fait gens dem wan aneda it naa go laas
515,MAT,12,JNT,an no toun ar fambili we av piipl a fait gens dem wan aneda kyan tan op chrang
516,MAT,12,JNT,ef sietan a ron out sietan im a fait gens imself
517,MAT,12,JNT,so ou im kindom ago laas
518,MAT,12,JNT,an ef a belzibul gi mi powa fi ron out diiman den a uu gi fi unu falara dem powa fi ron dem out
519,MAT,12,JNT,di sitn dem we unu uona falara dem du pruuv se unu rang
520,MAT,12,JNT,bot ef a gad gi mi powa fi ron out diiman dat miin se gad a ruul mongks unu aredi
521,MAT,12,JNT,ou sumadi fi go iina wan chrang man ous an tiif im sitn dem ef dem no tai im op fos
522,MAT,12,JNT,wen dem tai im op a da taim de dem kyan tek we evriting
523,MAT,12,JNT,enibadi we no de pan fi mi said a fait gens mi an aal a uu naa elp mi gyada a skyata dem a skyata
524,MAT,12,JNT,a dat mek mi tel unu se piipl ago get paadn fram evri wikid an torbl sitn we dem du an evri wikid sitn we dem se bout gad bot enibadi we se wikid sitn bout gad spirit dem naa get paadn
525,MAT,12,JNT,enibadi we chat bad gens di man we gad pik gad wi paadn dem
526,MAT,12,JNT,bot enibadi we chat bad gens di uoli spirit dem naa go get paadn
527,MAT,12,JNT,dem naa get paadn iina da laif ya ar di laif we ago kom
528,MAT,12,JNT,mek wan chrii gud an di fruut we it bier ago gud tu mek wan chrii no gud an di fruut we it bier naa go gud
529,MAT,12,JNT,unu kyan nuo bout wan chrii sieka di kaina fruut we it bier
530,MAT,12,JNT,unu likl siniek pikni unu ou unu kyan se notn we gud wen unu wikid an tan bad
531,MAT,12,JNT,kaaz wa kom outa yu mout a wa de iina yu aat
532,MAT,12,JNT,di gud man du gud sitn sieka di gud we stuor op iina im aat
533,MAT,12,JNT,an di wikid man du wikid sitn sieka aal a di wikidnis we iina im aat
534,MAT,12,JNT,a tel unu dis pan jojment die piipl ago afi ansa fi evri wikid sitn we dem se we dem shuda neva se iina di fos plies
535,MAT,12,JNT,kaaz a di wod we yu se wi mek yu rait wid gad an a di wod we yu se wi mek gad rait yu aaf
536,MAT,12,JNT,den som a di laa tiicha an di farisii dem se tu jiizas se tiicha wi waahn fi si yu shuo wi wan sain
537,MAT,12,JNT,bot jiizas ansa dem se di piipl dem iina da taim ya a wan wikid set a piipl
538,MAT,12,JNT,dem aks fi wan sain we wuda pruuv se a gad sen mi
539,MAT,12,JNT,dem naa get non di onggl sain dem ago get a sopm laik wa did apm wid juona di prafit
540,MAT,12,JNT,jos laik ou juona did de iina di big fish beli fi chrii die an fi chrii nait a siem so di man we gad pik ago beri diip iina di grong fi chrii die an chrii nait
541,MAT,12,JNT,di piipl fram ninive ago tan op pan jojment die wid di piipl dem fram da taim ya an shuo dem se dem rang
542,MAT,12,JNT,kaaz di ninive piipl dem did sari fi di rang we dem du an chienj dem wiez wen juona did kom priich tu dem
543,MAT,12,JNT,an nou sitn we biga dan juona de rait yaso
544,MAT,12,JNT,di kwiin we kom fram shiiba iina di sout shi ago kom bak alaiv wid di piipl dem fram da taim ya an shuo se dem rang kaa shi did kom fram faar faar jos fi ier di waiz sitn dem we salaman did av fi se
545,MAT,12,JNT,an nou sitn we biga dan salaman de rait yaso
546,MAT,12,JNT,wen wan wikid spirit kom outa sumadi it go chuu dezot a luk plies fi res bot no fain no we
547,MAT,12,JNT,den it se mi a ton bak go a di ous we mi lef
548,MAT,12,JNT,wen it kech bak deso it fain se di ous emti
549,MAT,12,JNT,di ous swiip kliin an evriting niit an taidi
550,MAT,12,JNT,den di wikid spirit go we go bring bak sevn muo spirit we wosa dan it an di uol a dem go iin de go liv
551,MAT,12,JNT,so nou da sumadi de wosaraaf dan bifuo
552,MAT,12,JNT,a siem so it ago go fi di wikid set a piipl dem fram da taim ya wen jiizas did de de a chat tu di kroud a piipl dem im mada an breda dem kom tan op outsaid a aks fi chat tu im
553,MAT,12,JNT,so sumadi se tu jiizas se oi de yu mada an breda dem tan op outa duor
554,MAT,12,JNT,dem waahn chat tu yu
555,MAT,12,JNT,jiizas ansa di man se a uu a mi mada an a uu a mi breda
556,MAT,12,JNT,im paint pan im falara dem an se si mi mada an mi breda dem ya kaaz enibadi we du wa mi faada iina evn waahn dem fi du a dem a mi breda sista an mada
557,MAT,13,JNT,pan da siem die de afta jiizas lef di yaad im go a di lieksaid go sidong
558,MAT,13,JNT,wan big big kroud a piipl gyada op roun im
559,MAT,13,JNT,im did afi go iina wan buot go sidong wail di iip a piipl dem tan op pan di lieksaid
560,MAT,13,JNT,jiizas tel dem uol iip a tuori we soun laik rigl
561,MAT,13,JNT,im se wan faama did go fi plaant som siid
562,MAT,13,JNT,wen im did a skyata di siid dem som jrap wich paat piipl waak an di bod dem kom kom nyam dem
563,MAT,13,JNT,som jrap we bier rakstuon de
564,MAT,13,JNT,dem neehn av moch dot fi gruo iina
565,MAT,13,JNT,nou kaaz no uol iip a dot neehn de de di ruut kudn go dong diip diip so di plaant dem kom op faas faas
566,MAT,13,JNT,wen di son kom op it skaach op di plaant dem an chuu dem ruut neehn lang inof dem jrai op an ded
567,MAT,13,JNT,som ada siid jrap mongks makabush an wen dem pap op di makabush chuok dem
568,MAT,13,JNT,bot som a di siid dem jrap pan gud grong an kom bier fuud
569,MAT,13,JNT,som bier wan onjrid taim muo dan wa di faama did plaant som siksti an som toti
570,MAT,13,JNT,enibadi we av iez fi ier beta lisn gud den jiizas speshal falara dem kom se tu im se wa mek yu chat tu dem a yuuz tuori we soun laik rigl
571,MAT,13,JNT,jiizas se unu get di chaans fi nuo di siikrit sopm dem bout gad kindom bot no dem
572,MAT,13,JNT,kaaz enibadi we andastan di siikrit sopm dem bout gad kindom gad ago mek dem andastan muo bot enibadi we no andastan aal di likl we dem did andastan gad ago tek we dat fram dem
573,MAT,13,JNT,a dat mek mi yuuz tuori we soun laik rigl so iivn duo dem kyan si dem naa si a ting an iivn duo dem kyan ier dem naa ier notn an dem no andastan no iivn wan sitn niida
574,MAT,13,JNT,so wa gad did mek aizaiya se dem piipl ya mek it kom chuu
575,MAT,13,JNT,aizaiya did se unu wi lisn gud gud bot unu wi neva andastan unu wi luk aad aad bot stil unu naa go siit
576,MAT,13,JNT,kaaz dem piipl ya aat get tof an dem kyaahn lorn notn
577,MAT,13,JNT,dem aadiez an dem yai lak op tu
578,MAT,13,JNT,so dem kyaahn si notn wid dem yai an dem kyaahn ier notn wid dem iez an dem aat naa andastan notn niida ar dem wuda ton tu mi an mi wuda siev dem
579,MAT,13,JNT,bot gad bles fuunu yai an iez dem kaa dem si an ier kaaz mi a tel unu dis an a chuu mi de taak nof prafit an piipl we du rait did wel waahn fi si wa unu si an ier wa unu ier bot dem neehn si ar ier it
580,MAT,13,JNT,so lisn tu wa di tuori bout di faama a se wen nobadi ier di mesij bout gad kindom an no andastan it di wikid wan kom siem taim kom tek we wa get plaant iina dem aat
581,MAT,13,JNT,dis a di siid we did jrap wich paat piipl waak
582,MAT,13,JNT,di siid we jrap wich paat bier rakstuon de a di sumadi we ier di wod an glad fi it siem taim
583,MAT,13,JNT,bot siem laik di plaant uufa ruut no go dong diip iina di grong im no mek gad wod go diip iina im aat so im no laas no taim
584,MAT,13,JNT,bot wen tof taim lik im sieka gad wod im gi op an ton bak siem taim siem laik ou di plaant jrai op an ded
585,MAT,13,JNT,di wan we jrap iina makabush a uu ier gad wod bot im staat fret bout laif an aal im kyan tingk bout a ou fi mek moni an get rich
586,MAT,13,JNT,dem sitn de blak gad wod so it no du notn difrant iina dem laif
587,MAT,13,JNT,bot di siid we jrap pan gud grong nou da sumadi de ier gad wod an andastan it
588,MAT,13,JNT,so laik di siid we plaant pan gud grong im bier wan onjrid siksti ar toti taim muo fruut dan wa di faama did plaant op
589,MAT,13,JNT,den jiizas mek dem ier wan neks tuori we soun laik rigl
590,MAT,13,JNT,im se gad nyuu worl komiin laik sumadi we plaant op som gud siid pan im lan
591,MAT,13,JNT,bot wen evribadi a sliip wan a im enimi dem kom kom plaant op wiid mongks im wiit dem an go we
592,MAT,13,JNT,wen di plaant dem pap op an staat bier di wiid no shuo op tu
593,MAT,13,JNT,so di uona sorvant kom se tu im se sa yu neehn plaant gud siid iina yu fiil
594,MAT,13,JNT,den a we dem de wiid kom fram
595,MAT,13,JNT,im se a wan enimi du dis man
596,MAT,13,JNT,so di sorvant ansa bak yu waahn wi go jraa out di wiid dem
597,MAT,13,JNT,bot im se nuo kaa yu mait de de a pap out wiid an go ruut op di wiit dem tu
598,MAT,13,JNT,mek di tuu a dem gruo til a taim fi gyada we plaant op
599,MAT,13,JNT,wen da taim de kom mi wi tel di wokman dem fi gyada op di wiid an tai dem iina wan bonggl fi bon
600,MAT,13,JNT,bot di wiit dem dem ago gyada dem op an put dem iina mi bochri
601,MAT,13,JNT,jiizas gi dem wan neda tuori we soun laik rigl gad kindom a laik wan lili siid we wan man tek an plaant iina im fiil
602,MAT,13,JNT,da siid de likla dan evri ada siid bot wen it gruo it gruo biga dan evri ada plaant we did iina di gyaadn
603,MAT,13,JNT,it gruo an kom ton chrii so bod kom kom bil op nes iin de
604,MAT,13,JNT,im tel dem wan neda tuori we soun laik rigl gad kindom komiin laik yiis we wan uman tek miks iina uol iip a flowa se fifti poun an miks it til it swel op
605,MAT,13,JNT,jiizas tel di kroud a piipl dem aal a dem sitn ya an a yuuz tuori we soun laik rigl wen im a taak
606,MAT,13,JNT,im no tel dem notn an no yuuz tuori we no soun laik rigl
607,MAT,13,JNT,da wie ya wa di prafit did se kom chuu mi wi yuuz tuori we soun laik rigl wen mi de taak an chat di sitn dem we aid op fram di taim wen di worl did a mek
608,MAT,13,JNT,den jiizas lef di kroud a piipl dem an go iina di ous
609,MAT,13,JNT,im falara dem kom tu im a se tel wi wa di tuori bout di wiid iina di fiil miin
610,MAT,13,JNT,jiizas ansa se di wan we plaant di gud siid a di man we gad pik
611,MAT,13,JNT,di fiil a di worl an di gud siid dem a di piipl we bilang tu gad kindom
612,MAT,13,JNT,di wiid dem dat a di piipl dem we bilang tu di wikid wan an di wan we plaant op di wiid dem a di devl dat
613,MAT,13,JNT,di taim we wi go pik dat a taak bout di laas die wen di worl don
614,MAT,13,JNT,an di wan dem we gyada op we did plaant op a di ienjel dem
615,MAT,13,JNT,jos laik ou di wiid ago gyada op an get bon op a siem ting ago apm pan di laas die dem
616,MAT,13,JNT,di man we gad pik ago sen out im ienjel dem an dem ago tek outa im kindom evriting we mek piipl du rang an aal a di rangduwa dem
617,MAT,13,JNT,an dem ago dash dem dong a el we di faiya a bon at at
618,MAT,13,JNT,deso piipl ago a baal out dem yai an a grain dem tiit di wie pien a lik dem
619,MAT,13,JNT,bot di piipl dem we du rait ago shain laik di son iina dem faada kindom
620,MAT,13,JNT,ef unu av iez unu beta lisn gud gad kindom komiin laik wan chrezha we did aid we iina wan fiil
621,MAT,13,JNT,sumadi fain it an aid it agen
622,MAT,13,JNT,dem so glad dem sel evriting we dem av an go bai di fiil
623,MAT,13,JNT,an den tu gad kindom a laik wan biznizman we aalwiez a luk fi gud porl
624,MAT,13,JNT,wen im fain wan we wot uol iip a moni im sel evriting we im uon an go bai it
625,MAT,13,JNT,gad kindom komiin laik dis tu wan net we fishaman chuo outa sii
626,MAT,13,JNT,an da net de kech aal kaina fish
627,MAT,13,JNT,wen di net ful op dem aal it go lan
628,MAT,13,JNT,an dem sidong an saat out di fish dem
629,MAT,13,JNT,dem put di gud wan dem iina bokit an dash we di bad wan dem
630,MAT,13,JNT,a siem so it ago go pan di laas die
631,MAT,13,JNT,ienjel ago tek out di wikid piipl fram di wan dem we liv rait
632,MAT,13,JNT,an dem ago dash dem dong a el we di faiya a bon at at
633,MAT,13,JNT,deso piipl ago baal so til an dem ago grain dem tiit di wie ou pien a bait dem
634,MAT,13,JNT,unu andastan aal we mi a se
635,MAT,13,JNT,dem se ye den im se tu dem se so aal a di laa tiicha dem we ton wan falara fi gad kindom dem komiin laik sumadi we uon wan ous an im tek outa im bochri uol sitn an nyuu sitn
636,MAT,13,JNT,nou wen jiizas don taak aal a dem tuori ya we soun laik rigl im muuv fram deso
637,MAT,13,JNT,wen im kech a nazaret we im kom fram im staat tiich di juu dem iina dem choch
638,MAT,13,JNT,di piipl dem kudn biliiv dem iez
639,MAT,13,JNT,dem se a ou da man ya so waiz
640,MAT,13,JNT,a we im get di powa fi du dem mirikl de
641,MAT,13,JNT,wiet no di kyaapinta bwai dis
642,MAT,13,JNT,no mieri im mada niem
643,MAT,13,JNT,an im breda dem a no jiemz juozif saiman an juudas
644,MAT,13,JNT,an aal a im sista dem no liv rait yaso wid wi
645,MAT,13,JNT,a we im get aal a dem sitn ya fram
646,MAT,13,JNT,an so dem did beks an neehn waahn diil wid jiizas non at aal
647,MAT,13,JNT,bot jiizas se tu dem se piipl eva rispek an big op prafit yu no onggl di piipl dem we im baan an gruo mongks an uu im liv wid no shuo im da rispek de
648,MAT,13,JNT,an so jiizas neva du no uol iip a mirikl deso kaa di piipl dem neehn biliiv iina im
649,MAT,14,JNT,da taim de erad we ruul uova gyalalii ier bout di sitn dem we jiizas did a du an so im se tu im sorvant dem se a jan di baptis dis ya
650,MAT,14,JNT,im ded an kom bak alaiv an sieka dis im av powa iina im fi wok mirikl
651,MAT,14,JNT,kaaz a erad did ares jan chien im op an dash im iina prizn sieka eruodiyas we did marid wan taim tu im breda filip
652,MAT,14,JNT,jan did tel erad uova an uova se it no rait fi yu marid eruodiyas yu a brok di laa
653,MAT,14,JNT,iivn duo erad did waahn kil jan im did fried a di piipl dem kaa dem did tek jan fi wan prafit
654,MAT,14,JNT,bot a erad bortdie paati eruodiyas daata did daans fi erad an im ges dem an dat did mek im api
655,MAT,14,JNT,im did so api im mek wan pramis an swier se im wi gi ar eniting shi waahn
656,MAT,14,JNT,ar mada push ar fi se gi mi jan di baptis ed pan wan pliet di king did sari wen im ier dat bot kaa im did mek big pramis infronta im ges dem im tel dem fi gi ar wa shi aks fa
657,MAT,14,JNT,so im sen an mek dem kot aaf jan ed iina di prizn
658,MAT,14,JNT,dem bring im ed pan wan pliet gi di likl gyal an shi tek it gi ar mada
659,MAT,14,JNT,den jan falara dem kom tek di badi an go beri it an den go tel jiizas
660,MAT,14,JNT,nou wen jiizas ier dis im tek wan buot an go we anda di kwaiyat
661,MAT,14,JNT,im go wich paat nobadi neehn de
662,MAT,14,JNT,bot wen di piipl dem fain dat out dem lef fi dem toun an waak go wich paat im de
663,MAT,14,JNT,wen jiizas kom outa di buot im si di iip a piipl dem an did fiil sari fi dem an im mek aal a uu did sik fi dem get bak beta
664,MAT,14,JNT,wen it did a kech iivnin im speshal falara dem go tu im an se nobadi no liv yaso an it a get liet nou
665,MAT,14,JNT,sen we di piipl dem so dem kyan go iina di toun dem we nier yaso an bai sitn fi nyam
666,MAT,14,JNT,bot jiizas ansa dem se dem no niid fi go no we
667,MAT,14,JNT,unu gi dem sitn fi nyam dem se tu im se a onggl faiv bred an tuu fish wi av yaso yu no
668,MAT,14,JNT,bring dem kom gi mi jiizas se tu dem
669,MAT,14,JNT,den im tel di piipl dem fi go sidong pan di graas
670,MAT,14,JNT,im tek di faiv bred an tuu fish an im luk op iina di skai gi tangks an brok op di bred dem
671,MAT,14,JNT,im gi im falara dem an dem tek it gi di piipl dem
672,MAT,14,JNT,evribadi nyam til dem beli ful an jiizas falara dem tek op wa lef uova an ful op twelv baaskit
673,MAT,14,JNT,bout faiv touzn man did nyam fuud an wi naa kount uman an pikni
674,MAT,14,JNT,siem taim jiizas mek im speshal falara dem go iina di buot an go baka di neda said til im kom
675,MAT,14,JNT,im tan bak an sen we di piipl dem
676,MAT,14,JNT,afta im don sen we di kroud im go op a di mountn go prie im wan
677,MAT,14,JNT,iivnin kom dong an a im wan did de de
678,MAT,14,JNT,az fi di buot bai nou dat did de wie out iina di sii faar fram lan an di wiev did a batabata it kaa di briiz did a bluo gens dem
679,MAT,14,JNT,wen die did suun lait jiizas kom tu dem a waak pan di waata
680,MAT,14,JNT,wen im falara dem si im a waak pan waata dem aat kech a dem mout an dem se a dopi dem staat baal out di wie dem fried
681,MAT,14,JNT,bot siem taim jiizas se tu dem se unu tek aat a mi man
682,MAT,14,JNT,no bada fried
683,MAT,14,JNT,piita ansa bak laad ef a riili yu tel mi fi waak pan di waata kom tu yu
684,MAT,14,JNT,so jiizas se kom piita kom outa di buot waak pan di waata an a go tu jiizas
685,MAT,14,JNT,bot wen im si ou chrang di briiz did a bluo im kech im fried an staat singk
686,MAT,14,JNT,piita shout out woi siev mi laad siev mi siem taim jiizas chrech out im an an kech piita
687,MAT,14,JNT,im se tu im se ai wat a likl bit a chos yu put iina mi wa mek yu staat wanda iihn
688,MAT,14,JNT,wen dem go iina di buot di briiz did tap bluo
689,MAT,14,JNT,den di wan dem we did de iina di buot go dong pan dem nii an priez jiizas a se fi riil yu a gad pikni afta jiizas an im speshal falara dem kraas di liek dem tap a wan plies niem genesaret
690,MAT,14,JNT,di piipl dem fain out se a jiizas did de mongks dem an dem sen wod tu evribadi we liv nier we dem did liv an dem bring aal a uu sik fi dem kom
691,MAT,14,JNT,dem beg im fi jos mek dem toch di en a im kluoz an evribadi we du dat get beta
692,MAT,15,JNT,den som farisii an som laa tiicha kom tu jiizas fram jeruusilem
693,MAT,15,JNT,dem kom kom aks im se wa mek yu falara dem no ier wa wi faada faada dem tiich wi fi du
694,MAT,15,JNT,kaaz dem no wash dem an bifuo dem nyam
695,MAT,15,JNT,jiizas se tu dem se an wa mek unu a lisn so aad tu wa unu faada faada dem se so til unu no du wa gad se unu fi du
696,MAT,15,JNT,kaaz gad se rispek unu faada an unu mada an enibadi we kos out an disrispek dem faada an mada kil dem
697,MAT,15,JNT,bot ier wa unu se no ef sumadi tel im faada an mada se di elp we mi wuda gi unu mi don gi gad aredi da sumadi de no niid fi du notn agen fi shuo dem mada an faada no rispek a dat unu se
698,MAT,15,JNT,unu no si se jos fi fala wa fuunu faada faada dem tiich unu no pie gad wod no main an unu mek gad laa komiin laik se it no miin notn
699,MAT,15,JNT,unu oul ipokrit unu di prafit aizaiya did rait wen im se aal dem set a piipl ya du a tek dem mout big mi op bot iina dem aat dem no waahn av notn fi du wid mi
700,MAT,15,JNT,an it no mek sens dem worship mi wen dem a tiich manmek ruul laik se dat a fi mi ruul
701,MAT,15,JNT,den jiizas kaal di piipl dem wich paat im de an se ier wa mi a se an andastan dis wen sumadi doti a no sieka wa dem put iina dem mout a wa kom outa dem mout mek dem doti
702,MAT,15,JNT,den im falara dem kom kom se tu im se yu nuo se di farisii dem did fiil a wie wen dem ier wa yu se
703,MAT,15,JNT,dem tek it tu aat an beks
704,MAT,15,JNT,ier jiizas no evri plaant we mi faada iina evn neva plaant ago ruut op
705,MAT,15,JNT,lou dem mek dem gwaan
706,MAT,15,JNT,dem a blain piipl we a liid blain piipl
707,MAT,15,JNT,ef blain a liid blain di tuu a dem no boun fi jrap iina uol
708,MAT,15,JNT,so piita se di tuori we yu weehn tel di farisii piipl dem a wa yu did miin
709,MAT,15,JNT,jiizas se yu miin se unu stil no get wa mi a se
710,MAT,15,JNT,unu no si se evriting we unu put iina unu mout go iina unu beli fos den kom outa unu badi go iina di tailit
711,MAT,15,JNT,bot di sitn dem we kom outa unu mout a outa unu aat dem kom fram
712,MAT,15,JNT,an a dem sitn de wi mek piipl doti an no kliin iina gad yai
713,MAT,15,JNT,kaaz a outa di aat aal kaina wikidnis we piipl tingk op kom fram
714,MAT,15,JNT,wen sumadi go kil go sliip wid sumadi we dem no marid tu ar gwaan wid aal kaina ada seks sin wen piipl tiif tel lai ar tek dem mout tier dong ada piipl a di aat dem sitn de kom fram
715,MAT,15,JNT,a dem sitn de mek piipl doti
716,MAT,15,JNT,wen unu nyam an no wash unu an an no dat kaaz piipl fi no kliin iina gad yai
717,MAT,15,JNT,afta jiizas lef deso im go iina di taiya an saidan ieriya
718,MAT,15,JNT,outa di bluu wan kienanait uman we did liv iina da ieriya de kom kom a baal out laad dievid pikni tek piti pan mi du mi daata ful op a diiman bad bad sa
719,MAT,15,JNT,jiizas neva se a wod
720,MAT,15,JNT,den im falara dem kom beg im se ron ar we no kaa shi jos a fala baka wi an a mek wan bag a naiz
721,MAT,15,JNT,jiizas se gad onggl sen mi tu di shiip dem fram izrel we laas
722,MAT,15,JNT,bot di uman kom niil dong infronta jiizas an se laad elp mi du
723,MAT,15,JNT,jiizas se it no rait fi tek di pikni dem fuud gi daag
724,MAT,15,JNT,laad dat a chuu shi ansa bak bot iivn di daag dem get di kromz we jrap aafa dem maasta tiebl
725,MAT,15,JNT,wen jiizas ier dat im se bwai uman yu riili riili chos iina mi
726,MAT,15,JNT,wateva yu waahn fi apm gad ago mek it apm
727,MAT,15,JNT,siem taim ar daata get beta
728,MAT,15,JNT,wen jiizas lef fram deso im go a gyalalii siisaid
729,MAT,15,JNT,den im klaim op wan mountn an go sidong
730,MAT,15,JNT,wan big big kroud a piipl kom tu im
731,MAT,15,JNT,dem bring piipl we kyaahn waak we blain kripl dom an we sik iina aal saat a ada wie
732,MAT,15,JNT,dem put dem dong a jiizas fut an im mek di wol a dem get beta
733,MAT,15,JNT,evribadi did fraitn fi si dom piipl a taak uu kripl get beta uu kudn waak a waak an blain piipl a si
734,MAT,15,JNT,an dem priez izrel gad
735,MAT,15,JNT,den jiizas kaal im falara dem tugeda an se mi fiil sari fi dem piipl ya
736,MAT,15,JNT,kaaz a uol a chrii die nou dem de ya wid mi an dem naa notn fi nyam
737,MAT,15,JNT,mi no waahn sen dem we onggri neks ting dem go jrap dong a ruod
738,MAT,15,JNT,so im falara dem se a wich paat wi kyan get inof fuud iina dis ya dezot plies fi fiid so moch piipl
739,MAT,15,JNT,so jiizas se tu dem umoch bred unu av
740,MAT,15,JNT,dem se sevn an wan an tuu lili fish
741,MAT,15,JNT,afta jiizas tel di piipl dem fi sidong pan di grong im tek di sevn bred an di fish dem gi tangks brok dem op an staat gi im falara dem an dem gi di piipl dem
742,MAT,15,JNT,evribadi nyam til dem beli ful an wen dem pik op wa did lef bak it ful sevn baaskit
743,MAT,15,JNT,ef yu no kount uman an pikni a bout fuo touzn man did nyam fuud
744,MAT,15,JNT,afta jiizas sen we di piipl dem im go iina wan buot an kraas go magadan
745,MAT,16,JNT,nou wen di farisii an sadyusii piipl dem kom kom tes jiizas dem aks im fi wan sain fi pruuv se a gad sen im kom
746,MAT,16,JNT,so im se wen iivnin kom ef di skai red unu se di weda ago gud tumaro kaa di skai red bot ef it red an daak op iina di maanin unu se rien ago faal tide kaa di plies daak op
747,MAT,16,JNT,so unu nuo fi luk pan di skai an tel ou di weda ago tan
748,MAT,16,JNT,bot unu kyaahn andastan di sain dem we a shuo aal we a gwaan nou
749,MAT,16,JNT,di piipl dem iina da taim ya a wan wikid set a piipl
750,MAT,16,JNT,dem aks fi wan sain we wuda pruuv se a gad sen mi
751,MAT,16,JNT,dem naa get non di onggl sain dem ago get a sopm laik we did apm wid juona
752,MAT,16,JNT,den jiizas lef dem an go we
753,MAT,16,JNT,wen jiizas falara dem go kraas di neda said dem did figet fi kyari bred
754,MAT,16,JNT,wach out jiizas se tu dem
755,MAT,16,JNT,gyaad unuself gens di farisii an sadyusii piipl dem yiis
756,MAT,16,JNT,so dem staat taak bout dis mongks dem wan aneda yu nuo se a kaa wi no bring no bred
757,MAT,16,JNT,jiizas did don nuo wa dem a se so im se tu dem bwai wat a likl bit a chos unu put iina mi mek unu a taak mongks unu wan aneda bout ou unu naa no bred iihn
758,MAT,16,JNT,unu stil no andastan
759,MAT,16,JNT,unu no memba di faiv bred we fiid di faiv touzn piipl dem an umoch baaskit a nyamanlef unu tek op iihn
760,MAT,16,JNT,wa bout di sevn bred we fiid di fuo touzn piipl dem an umoch baaskit unu tek op wid lefuova fuud
761,MAT,16,JNT,so ou kom unu kudn si se a no fuud mi did a taak tu unu bout
762,MAT,16,JNT,bot a tel mi a tel unu fi wach out fi di farisii an sadyusii piipl dem yiis a da taim de jiizas falara dem kech se im neehn a taak tu dem bout yiis fi mek bred bot im did a taak gens di sitn dem we di farisii an sadyusii piipl dem tiich
763,MAT,16,JNT,wen jiizas kech a di sesuriiya filipai ieriya im aks im falara dem se a uu di piipl dem se di man we gad pik bi
764,MAT,16,JNT,dem ansa bak som se jan di baptis ada piipl se ilaija den yu av som we se jerimaiya ar wan a di prafit dem
765,MAT,16,JNT,so im se tu dem se bot wa bout unu
766,MAT,16,JNT,uu unu tingk mi bi
767,MAT,16,JNT,saiman piita se yu a di krais di gad we alaiv bwai pikni
768,MAT,16,JNT,so den jiizas se tu im se saiman juona bwai pikni yu bles kaa a no naamal piipl mek yu nuo dat bot a fi mi faada we iina evn tel yu dat an ier wa mi a se no yu a piita wan rak
769,MAT,16,JNT,an a pan dis ya rak mi ago bil fi mi choch an no powa dong a el naa go kyan mash dat op
770,MAT,16,JNT,mi ago gi yu di kii fi gad kindom
771,MAT,16,JNT,eniting we yu se no fi gwaan pan ort a dat gad wuda se aredi
772,MAT,16,JNT,an eniting we yu se ye dat kyan gwaan gad wuda lou dat fi gwaan aredi
773,MAT,16,JNT,den jiizas waan im falara dem no fi tel nobadi se a im a di wan we gad sen fi siev piipl se a im a di krais
774,MAT,16,JNT,fram da taim de jiizas staat mek im falara dem nuo se im afi go a jeruusilem an di elda ed priis an laa tiicha dem ago mek im sofa uol iip a sitn
775,MAT,16,JNT,dem ago kil im bot chrii die afta dat im ago kom bak alaiv
776,MAT,16,JNT,so piita tek im wan said an staat ries im op fi se sitn laka dat laad mi prie se gad neva mek sitn laka dat apm dis mosn apm tu yu bot jiizas ton tu piita an se gu we fram mi sietan yu dis a blak op mi wie so kaa yu naa tingk bout di sitn dem we gad waahn a onggl wa piipl waahn de pan yu main den jiizas se tu aal a im falara dem se ef sumadi waahn fi ton wan a mi falara dem dem afi figet bout wa dem waahn tek op dem kraas an fala mi
777,MAT,16,JNT,sumadi we waahn siev dem laif ago luuz it bot enibadi we luuz dem laif sieka mi dem ago get fi fain dem laif
778,MAT,16,JNT,kaaz wa gud it ago du sumadi ef dem get di uol worl bot dem luuz dem laif
779,MAT,16,JNT,an wa sumadi kyan gi fi get bak dem laif
780,MAT,16,JNT,kaaz di man we gad pik ago kom wid im ienjel dem an im ago av powa we kom fram im faada
781,MAT,16,JNT,im ago gi evribadi wa dem fi get bies pan di sitn dem we dem du
782,MAT,16,JNT,mi a tel unu dis an a chuu mi a taak som a unu we tan op yaso naa go ded bifuo unu si di man we gad pik a kom ruul az king
783,MAT,17,JNT,siks die lieta jiizas tek piita jiemz an jiemz breda jan an kyari dem go op a wan ai mountn im an dem wan
784,MAT,17,JNT,aal av a sodn jiizas staat fi chienj rait infronta dem
785,MAT,17,JNT,im fies staat shain laik di son an im kluoz ton wait wait laik lait
786,MAT,17,JNT,aal av a sodn muoziz an ilaija shuo op infronta dem tu an a chat wid jiizas
787,MAT,17,JNT,so piita se tu jiizas se laad a gud ting se wi de ya man ef yu waahn mi wi mek chrii shed wan fi yu wan fi muoziz an wan fi ilaija
788,MAT,17,JNT,luk ya no siem taim piita a chat wan brait kloud kom dong kom kova dem op an wan vais iina di kloud se dis a fi mi bwai pikni mi lov im an im mek mi api
789,MAT,17,JNT,unu fi lisn we im se wen di falara dem ier di vais dem kech dem fried dash demself a grong an ton dong dem fies
790,MAT,17,JNT,bot jiizas kom kom toch dem
791,MAT,17,JNT,im se git op
792,MAT,17,JNT,no fried
793,MAT,17,JNT,wen dem luk op dem no si nobadi jos jiizas wan
794,MAT,17,JNT,wen dem a kom dong di mountn jiizas waan dem aaf se no tel nobadi bout wa unu si til di man we gad pik ded an kom bak alaiv
795,MAT,17,JNT,im falara dem aks im se so wa mek di laa tiicha dem se ilaija afi kom fos
796,MAT,17,JNT,so jiizas ansa dem se ilaija kom fos fi chuu an ago get evriting redi
797,MAT,17,JNT,mi tel yu dis ya ilaija kom aredi
798,MAT,17,JNT,bot dem neehn kech se a ilaija dat an dem did du im wateva dem did waahn fi dwiim
799,MAT,17,JNT,a siem so dem ago mek di man we gad pik sofa
800,MAT,17,JNT,a so im falara dem kech se a jan di baptis im did a tel dem bout
801,MAT,17,JNT,wen dem kom dong wich paat di kroud de wan man kom kom niil dong infronta jiizas im se laad tek piti pan mi bwai an mek im get beta du
802,MAT,17,JNT,somtaim a laik se im a get mad
803,MAT,17,JNT,im kech fits an it du im bad bad sa
804,MAT,17,JNT,an no wan an tuu taim im jrap dong iina faiya an iina waata
805,MAT,17,JNT,mi bring im kom tu yu speshal falara dem bot dem kudn mek im get beta
806,MAT,17,JNT,jiizas se unu piipl we liv iina da taim ya unu no biliiv an unu no du we unu fi du
807,MAT,17,JNT,umoch langga mi afi tan ya wid unu
808,MAT,17,JNT,umoch langga mi afi put op wid unu
809,MAT,17,JNT,kyari di bwai kom tu mi
810,MAT,17,JNT,jiizas ron out di diiman an it kom outa di bwai
811,MAT,17,JNT,di pikni get beta fram da taim de
812,MAT,17,JNT,den im falara dem kom tu im wan said an se wa mek wi kudn ron out di diiman
813,MAT,17,JNT,so im se tu dem se kaaz unu neehn riili biliiv se gad wuda dwiit
814,MAT,17,JNT,ier wa mi a se an a chuu mi a taak ef unu biliiv iivn fi likl bit likl laik di liklis siid dem unu wi se tu da moutn ya muuv fram yaso go deso an it muuv
815,MAT,17,JNT,notn naa de bout we unu naa go kyan du
816,MAT,17,JNT,wen dem kom tugeda a gyalalii jiizas se tu dem se dem ago tek di man we gad pik sel im out an gi im tu piipl we iet im
817,MAT,17,JNT,dem ago kil im bot chrii die afta dat im ago kom bak alaiv
818,MAT,17,JNT,an im falara dem aat staat at dem wen dem ier dis
819,MAT,17,JNT,afta jiizas an im falara dem riich kyaporniyom di man dem we kalek di taks fi gad ous kom tu piita an se di taks we piipl pie fi tek kier a gad ous yu tiicha pie it no chuu
820,MAT,17,JNT,so piita se ye man
821,MAT,17,JNT,wen piita kom iina di ous bifuo im kuda se notn jiizas se tu im se wa yu tingk saiman
822,MAT,17,JNT,di king dem fi da ort ya a uu dem kalek tuol ar taks fram dem uona piipl ar farina
823,MAT,17,JNT,fram farina piita ansa bak
824,MAT,17,JNT,so dem uona piipl naafi pie taks den jiizas se
825,MAT,17,JNT,bot kaa wi no waahn nobadi beks go dong a di sii an chuo out yu lain fi kech fish an di fos fish yu kech wen yu uopm op im mout yu ago fain wan silva kain
826,MAT,17,JNT,gi dem dat fi fi mi an fi yu taks fi gad ous
827,MAT,18,JNT,roun da taim de jiizas speshal falara dem kom tu im an aks im se a uu av di tapatap pozishan iina gad kindom
828,MAT,18,JNT,jiizas kaal wan pikni an mek im tan op mongks dem
829,MAT,18,JNT,den im se tu dem se mi tel unu dis ya an a chuu mi de taak ef unu no chienj ou unu tan an staat ombl unuself laik pikni non a unu naa go put unu fut iina gad kindom
830,MAT,18,JNT,bot ef unu ombl unuself laik da lili pikni ya den a unu ago bi tapatap iina gad kindom
831,MAT,18,JNT,an enibadi we welkom pikni laik da wan ya kaa di pikni chos iina mi dem welkom mi tu
832,MAT,18,JNT,bot enibadi we mek wan a dem likl pikni ya we biliiv iina mi sin dem wuda betaraaf ef wan big big rakstuon did tai roun dem nek an dem go joun dong a di batam a di sii
833,MAT,18,JNT,chobl fi da worl ya sieka aal a di sitn dem we de ya fi mek piipl du rang tingz afi kom fi mek piipl sin yu no bot yu si di piipl dem we mek ada piipl du rang chobl fi dem ef unu an an fut mek unu sin chap dem aaf an dash dem we
834,MAT,18,JNT,kaaz it beta fi unu kripl ar kyaahn waak an liv fi eva wid gad dan fuunu av tuu an ar tuu fut an get dash dong a el we di faiya no tap bliez
835,MAT,18,JNT,an ef unu yai mek unu sin tier it out an dash it we
836,MAT,18,JNT,aftaraal unu betaraaf a liv fi eva wid unu wan yai dan fi av tuu an get dash dong a el iina di faiya
837,MAT,18,JNT,mek shuor se unu no luk dong pan non a dem likl pikni ya
838,MAT,18,JNT,kaaz mi tel unu dis dem av dem uona ienjel an fi dem ienjel we iina evn a si mi faada fies aal di taim
839,MAT,18,JNT,wa unu tingk
840,MAT,18,JNT,supuoz sumadi uon wan onjrid shiip an wan a dem laas
841,MAT,18,JNT,im naa go lef di naintinain pan di mountn tap an go luk fi di wan we laas
842,MAT,18,JNT,an ef im fain di shiip mi a tel unu dis im api bout di naintinain we neehn chrie bot im wuda muo api bout da wan de we im fain bak
843,MAT,18,JNT,a siem so unu faada we iina evn no waahn dem likl wan ya fi go chrie
844,MAT,18,JNT,nou ef wan a unu breda ar sista du unu notn go wan said an mek dem nuo wa dem du rang
845,MAT,18,JNT,ef dem lisn den tingz gaan bak gud agen wid unu an dem
846,MAT,18,JNT,bot ef dem naa pie unu no main den unu fi kyari wan ar tuu ada piipl go bak wid unu
847,MAT,18,JNT,da wie de nou tuu ar chrii piipl wi de de fi si we gwaan an fi pruuv wa unu se
848,MAT,18,JNT,ef di breda ar sista no waahn lisn di piipl dem we unu kyari go tel di choch
849,MAT,18,JNT,an ef dem no pie dong tu di choch main den diil wid dem laik ou unu wuda diil wid sumadi we no siev ar wan taks kalekta
850,MAT,18,JNT,mi a tel unu dis an a chuu mi a taak eniting we unu se no fi gwaan yaso pan ort gad wuda don se it no fi gwaan niida
851,MAT,18,JNT,an eniting we unu se ye dat kyan gwaan gad ago don lou dat fi gwaan aredi
852,MAT,18,JNT,mi a tel unu dis tu an a chuu mi a taak ef tuu a unu we de yaso pan ort kom tugeda an se unu a aks gad fi sitn mi faada we iina evn ago dwiit fuunu
853,MAT,18,JNT,kaaz eniwe tuu ar chrii a mi falara dem gyada fi prie mi de rait de wid dem
854,MAT,18,JNT,den piita kom se tu im se laad a umoch taim mi fi paadn mi breda ar sista we du mi sopm
855,MAT,18,JNT,aal a sevn taim
856,MAT,18,JNT,jiizas se tu im se no iivn sevn taim mi a go tel yu bot uol a sevnti sevn taim mi a tel unu dat kaaz a dis gad kindom komiin laik it komiin laik wan king we did waahn chek aaf umoch aal a im sorvant dem did uo im
857,MAT,18,JNT,wen di king de de a chek aaf dem bring wan man kom we uo im umoch umoch miliyan
858,MAT,18,JNT,nou kaa di sorvant kudn pie it bak di king aada dem fi sel im an sel im waif an pikni tu plos aal we im uon so im kuda get bak im moni
859,MAT,18,JNT,di sorvant jrap pan im nii infronta di king an beg im du tek taim wid mi sa gi mi som taim an mi wi pie bak evriting
860,MAT,18,JNT,di king fiil sari fi im an mek im gwaan
861,MAT,18,JNT,an aal we im did uo di king se im naafi pie bak notn agen
862,MAT,18,JNT,afta im go we nou da sed sorvant de si wan neks sorvant we uo im wan lili bit a moni wen yu tingk bout umoch im did uo di king
863,MAT,18,JNT,di sorvant grab di neda wan chuot an staat chuok out im die lait
864,MAT,18,JNT,im se gi mi di moni we yu uo mi di neda wan we a wan sorvant jos laik im jrap pan im nii an beg im du tek taim wid mi
865,MAT,18,JNT,gi mi som taim an mi wi pie bak aal a we mi uo yu
866,MAT,18,JNT,bot im neehn tek dat
867,MAT,18,JNT,im se nuo an go we go fling di neda sorvant iina prizn til im pie im bak evriting
868,MAT,18,JNT,wen ada sorvant laik im si wa apm dem beks bad bad an go we go tel di king evriting
869,MAT,18,JNT,so di king kaal di fos sorvant an se tu im se yu wikid sorvant yu mi paadn yu umoch umoch miliyan kaa yu beg mi yu miin se yu kudn tek piti pan sumadi we a sorvant jos laka yu di siem wie ou mi tek piti pan yu
870,MAT,18,JNT,an di king get beks an gi im tu di prizn gyaad dem fi dem taament im til im pie bak evri red sent we im did uo di king
871,MAT,18,JNT,a siem so mi faada iina evn wi du unu ef unu uol op unu breda ar sista dem iina unu aat an no paadn dem
872,MAT,19,JNT,nou wen jiizas did don se we im a se im lef gyalalii go paas riva jaadn an go iina di judiya ieriya
873,MAT,19,JNT,wan bag a piipl fala im an im get dem beta rait deso
874,MAT,19,JNT,den som farisii piipl kom fi kom tes jiizas
875,MAT,19,JNT,so dem kom kom aks im se wan man kyan go brok op wid im waif fi eni an eniting
876,MAT,19,JNT,muoziz laa lou dat
877,MAT,19,JNT,jiizas ansa se unu no riid se fram gad mek di worl im mek man an uman an im se sieka dis wan man ago lef im faada an mada an jain op wid im waif an di tuu a dem wi ton wan sumadi 
878,MAT,19,JNT,so dem a no tuu agen dem ton wan
879,MAT,19,JNT,so wa gad jain op nobadi no fi plit op
880,MAT,19,JNT,den dem se tu jiizas se so wa mek muoziz laa se wi kyan gi wi waif wan piepa we shuo se wi no marid no muo an ron ar outa wi ous
881,MAT,19,JNT,jiizas se tu dem se muoziz lou unu fi lef unu waif kaa unu aat did tof bot wen gad did fos mek man an uman a no so tingz did set op
882,MAT,19,JNT,nou ier we mi a se enibadi we brok op wid dem waif an go marid sumadi els an a no se dem waif did sliip wid nobadi els a gi dem a gi ar bon an a brok dem brok di laa jiizas speshal falara dem se tu im se bwai ef a so it go bitwiin wan man an im waif den it beta fi piipl no marid den
883,MAT,19,JNT,so jiizas ansa bak a no evribadi kyan tek wa mi jos se yu no dat a no fi evribadi a fi onggl uu it go fa
884,MAT,19,JNT,kaaz yu av man we kyaahn marid fi difrant difrant riizn
885,MAT,19,JNT,som man no get marid kaaz fram dem baan dem kyaahn av seks a jos so gad mek dem
886,MAT,19,JNT,dem kyaahn du notn so dem no marid
887,MAT,19,JNT,som man kyaahn av seks kaaz piipl kot aaf dem tingz dem kyaahn du notn so dem no get marid niida
888,MAT,19,JNT,an som man dem no bada get marid so dat dem kyan spen muo taim a du gad wok
889,MAT,19,JNT,uu kyan tek dis fi tek it
890,MAT,19,JNT,den piipl kyari di likl pikni dem kom a jiizas fi im put im an pan dem an prie fi dem
891,MAT,19,JNT,bot jiizas speshal falara dem staat tel aaf di piipl dem we bring di pikni dem kom an staat ron dem
892,MAT,19,JNT,bot jiizas se lou di likl pikni dem mek dem kom tu mi
893,MAT,19,JNT,no chrai tap dem kaaz gad kindom a fi piipl we komiin laik dem likl pikni ya
894,MAT,19,JNT,an im put im an pan dem an den go bout im bizniz
895,MAT,19,JNT,wan man kom tu jiizas kom aks im se a wa kaina gud sitn mi fi du so mi kyan liv fi eva
896,MAT,19,JNT,so jiizas se tu im se a wa mek yu kom a aks mi bout wa gud
897,MAT,19,JNT,a onggl wan sumadi de bout we gud yu no
898,MAT,19,JNT,bot ef yu waahn fi liv fi eva kip di laa dem we gad did gi muoziz
899,MAT,19,JNT,wich wan a dem
900,MAT,19,JNT,im aks jiizas
901,MAT,19,JNT,so jiizas ansa bak no kil no sliip wid nobadi we yu no marid tu no tiif no tel lai pan piipl rispek yu faada an mada an lov yu nieba siem laik ou yu lov yuself
902,MAT,19,JNT,so di yong man se tu im se mi a fala dem de wid aal a mi aat
903,MAT,19,JNT,so a wa muo mi niid
904,MAT,19,JNT,so jiizas se ef yu waahn bi evriting we gad waahn yu fi bi gwaan go sel evriting we yu av an gi di moni tu di puo piipl dem an yu wi rich iina evn
905,MAT,19,JNT,wen yu du dat kom fala mi
906,MAT,19,JNT,bot wen di yong man ier dis ya im aat jrap an im go we sad kaa im did wel rich
907,MAT,19,JNT,den jiizas se tu im speshal falara dem se mi tel unu dis an a chuu mi a taak it ago wel aad fi rich piipl go iina gad kindom ier dis tu no it iiziya fi wan kyamil go chuu wan niigl yai dan fi sumadi we rich go iina gad kindom
908,MAT,19,JNT,jiizas falara dem did wel shak wen dem ier dis
909,MAT,19,JNT,dem se den a uu kyan get siev
910,MAT,19,JNT,so jiizas luk pan dem an se wa piipl kyaahn du gad kyan du kaaz notn no de we gad kyaahn du
911,MAT,19,JNT,den piita se tu im se si ya wi lef evriting we wi av fi fala yu so wa wi ago get
912,MAT,19,JNT,so jiizas se tu dem se ier mi no an a chuu mi a taak wen gad mek evriting nyuu agen an di man we gad pik sidong pan im tapatap chuon aal a unu we fala mi ago sidong pan unu uona chuon tu
913,MAT,19,JNT,unu ago sidong pan twelv chuon a joj izrel twelv chraib dem
914,MAT,19,JNT,an enibadi we lef dem yaad dem breda sista faada mada pikni ar dem lan sieka mi dem wi get bak onjrid taim muo dan wa dem did av plos dem ago get fi liv fi eva tu
915,MAT,19,JNT,bot nof a uu de a front nou ago de a bak an uu de a bak ago de a front
916,MAT,20,JNT,gad kindom komiin laik wan man we uon wan faam
917,MAT,20,JNT,im go we orli iina di maanin go tek aan som wokman fi im griep faam
918,MAT,20,JNT,im an dem wok out se im wi pie dem wan naamal die wok pie an den im sen dem go pan im griep faam fi staat di wok
919,MAT,20,JNT,bout nain aklak iina di maanin im go we agen an si som muo man a tan op iina di maakit naa du notn
920,MAT,20,JNT,so im go tu dem an se unu gwaan dong a di griep faam tu an mi wi pie unu wateva unu fi get
921,MAT,20,JNT,so dem go
922,MAT,20,JNT,im go bak out bout migl die an chrii aklak tu an im du di sed ting
923,MAT,20,JNT,an bout faiv aklak im go out agen an fain som muo man jos a tan op bout di plies naa du a ting
924,MAT,20,JNT,so im aks dem se wa mek unu tan op yaso uol die naa du notn
925,MAT,20,JNT,dem ansa bak kaaz nobadi naa gi wi no wok sa
926,MAT,20,JNT,so im se tu dem se unu gwaan go wok pan mi griep faam tu
927,MAT,20,JNT,wen iivnin kom dong nou di faam uona se tu im manija se kaal di wokman dem an pie dem
928,MAT,20,JNT,staat wid di laas set a man dem we mi tek aan an pie aal a dem dong tu di fos set
929,MAT,20,JNT,wen di wan dem we staat wok bout faiv aklak kom fi fi dem pie aal a dem get wan uol a die pie
930,MAT,20,JNT,wen di wan dem we di faam uona did tek aan fos kom nou fi get fi dem pie dem tingk se dem wuda get muo moni
931,MAT,20,JNT,bot evri wan a dem get di naamal die pie tu
932,MAT,20,JNT,so wen dem get dem pie dem staat grombl grombl bout wa di faam uona did du ier dem no dem wokman we kom iin laas a onggl wan owa dem wok fa an yu pie dem siem laik wi afta wi du muos a di wok an bon op iina son uol die
933,MAT,20,JNT,di faam uona ansa wan a dem fren afta mi no tiif unu notn
934,MAT,20,JNT,wi neehn kom tugeda an se a di naamal die pie mi fi gi unu
935,MAT,20,JNT,iihn
936,MAT,20,JNT,so tek wa unu fi get an gwaan bout unu bizniz
937,MAT,20,JNT,a mi waahn gi di man we mi tek aan laas di siem moni we mi gi unu
938,MAT,20,JNT,mi kyaahn du we mi waahn du wid fi mi uona moni
939,MAT,20,JNT,iihn
940,MAT,20,JNT,ar a red yai unu red yai kaa mi kain
941,MAT,20,JNT,so di wan we no luk so impuotant we de a bak gad ago push dem op a front an di wan dem we luk laik se a dem impuotant we de op a front a dem ago get push a bak
942,MAT,20,JNT,wen jiizas did a go op a jeruusilem pan di wie im tek im twelv speshal falara dem wan said an se tu dem se luk ya no wi a go op a jeruusilem an dem ago tek di man we gad pik an ton im uova tu di ed priis an di laa tiicha dem
943,MAT,20,JNT,dem ago joj im an se im gilti an fi ded
944,MAT,20,JNT,dem ago giim tu di piipl dem we a no juu fi dem laaf aafa im an tek im mek preke biit im wikid wikid an afta dat dem ago kil im pan di kraas
945,MAT,20,JNT,bot chrii die afta dem kil im im ago kom bak alaiv
946,MAT,20,JNT,den zebidii bwai pikni dem mada kom tu jiizas wid ar bwai dem
947,MAT,20,JNT,shi niil dong a grong an aks im fi du sitn fi ar
948,MAT,20,JNT,so im se tu ar se wa yu waahn
949,MAT,20,JNT,shi ansa bak mi waahn yu fi lou mi tuu bwai dem fi sidong iina yu kindom wan a yu raitansaid an di neks wan a yu lefansaid
950,MAT,20,JNT,so jiizas se tu ar se yu no nuo wa yu a aks mi se unu kyan jringk wa mi bout fi jringk
951,MAT,20,JNT,a sofa mi ago sofa yu no
952,MAT,20,JNT,di bwai dem se ye wi kyan du dat so jiizas se tu dem se unu wi sofa ye mmhm unu wi jringk mi kop bot fi sidong a mi raitansaid an mi lefansaid a no mi wok out da wan de
953,MAT,20,JNT,kaaz dem pozishan de don put op aredi fi di wan dem we mi faada se fi get dem
954,MAT,20,JNT,nou wen di ada ten falara dem ier dis dem did beks wid di tuu breda dem
955,MAT,20,JNT,bot jiizas kaal dem an se unu nuo se di piipl dem we a no juu fi dem ruula dem lov kanchuol dem an lov shuo se a dem av powa an aal dem ed ruula dem lov baas baas op di piipl dem tu
956,MAT,20,JNT,a no so it fi go mongks unu insteda dat ef nobadi waahn av tap pozishan mongks unu dem afi sorv unu an nobadi we de mongks unu an waahn big op a front dem afi ton unu sorvant
957,MAT,20,JNT,a so it fi go jos laik ou di man we gad pik neehn kom ya fi nobadi sorv im a kom im kom ya fi sorv piipl an fi gi op im laif so piipl kyan get frii fram dem sin
958,MAT,20,JNT,wen jiizas did a lef jeriko wan bag a piipl fala baka im
959,MAT,20,JNT,tuu blain man did sidong a di ruodsaid a beg
960,MAT,20,JNT,wen dem ier se a jiizas a paas chuu dem shout out laad dievid pikni tek piti pan wi du di piipl dem tel dem fi shet dem mout an tap dem naiz bot a da taim de dem staat shout out laad dievid pikni tek piti pan wi du jiizas tap
961,MAT,20,JNT,im kaal dem an se wa unu waahn mi fi du fuunu
962,MAT,20,JNT,dem se tu im se laad uopm op wi yai dem du
963,MAT,20,JNT,jiizas fiil sari fi dem an toch dem yai braps dem yai get beta an dem kuda si an di man dem fala jiizas
964,MAT,21,JNT,nou wen dem riich nier jeruusilem an kom a betpiej rait a mount aliv deso jiizas sen tuu a im falara dem im se tu dem se gwaan a di dischrik infronta unu az unu kech deso unu ago fain wan dangki tai op an wan yong dangki ago de de wid ar
965,MAT,21,JNT,luus di tuu a dem an kyari dem kom
966,MAT,21,JNT,ef nobadi se notn tu unu unu fi se di laad niid dem an dem wi sen dem sed taim
967,MAT,21,JNT,dis apm fi mek wa di prafit did se kom chuu
968,MAT,21,JNT,di prafit did se tel di piipl dem we kom fram zaiyan se luk ya unu king a kom tu unu im a kom jengkl an ombl a sidong pan wan big dangki an pan wan yong dangki tu dat a di mada dangki biebi
969,MAT,21,JNT,jiizas falara dem go we an du wa im tel dem fi du
970,MAT,21,JNT,dem bring di mada dangki an di likl dangki go gi jiizas
971,MAT,21,JNT,dem put dem jakit pan di dangki dem bak an jiizas sidong pan dem
972,MAT,21,JNT,wan bag a piipl pred out dem jakit pan di ruod
973,MAT,21,JNT,som ada piipl kot aaf chrii branch an pred dem out pan di ruod tu
974,MAT,21,JNT,di kroud a piipl dem we waak infronta jiizas an di wan dem baka im did kip aan a shout out priez gad priez dievid pikni gad bles di wan we im sen kom im sen im wid fiim powa priez gad we iina evn wen im riich iina jeruusilem di uol toun kech a faiya evribadi a se a uu dis ya
975,MAT,21,JNT,an di kroud a piipl dem we did a fala baka jiizas did a se a di prafit jiizas dis ya we kom fram nazaret iina gyalalii
976,MAT,21,JNT,den jiizas go iina gad ous an staat fling out aal a di piipl dem we did iin de a sel an a bai
977,MAT,21,JNT,di piipl dem we did a chienj out moni jiizas pich uova fi dem tiebl an ton uova di chier fi aal uu did de de a sel dov
978,MAT,21,JNT,im se tu dem se it rait dong iina gad wod se fi mi ous ago bi wan ous we piipl kom fi prie bot unu ton it iina wan aid out fi tiif blain an kripl piipl kom tu jiizas iina di yaad we gad ous de an im get dem beta
979,MAT,21,JNT,bot wen di ed priis an laa tiicha dem si di mirikl dem we im du an ier di pikni dem iina di yaad we gad ous de a baal out se priez im mek wi priez dievid pikni dem beks kyaahn don an dem se tu jiizas se yu ier wa dem a se
980,MAT,21,JNT,so jiizas se ye man
981,MAT,21,JNT,yu neehn riid iina gad wod se im mek pikni an likl biebi priez im ou im fi get priez 
982,MAT,21,JNT,an wen im lef dem im kom outa di toun go betani an tan de fi di nait
983,MAT,21,JNT,nou orli iina di maanin wen jiizas a go baka di toun im did onggri
984,MAT,21,JNT,so im si wan fig chrii a di ruodsaid an go kraas wich paat it de bot im neehn si notn at aal pan it jos suoso liif
985,MAT,21,JNT,jiizas se tu di chrii se yu naa go eva bier fruut agen an siem taim di fig chrii jrai op
986,MAT,21,JNT,wen im falara dem si wa im du dem yai uopm op waid waid
987,MAT,21,JNT,dem se ou di fig chrii jrai op so faas
988,MAT,21,JNT,jiizas ansa bak mi tel unu dis an a chuu mi a taak ef unu jos chos iina gad likl an no ifanbot an wandawanda unu naa go jos du wa mi du tu da fig chrii de bot aal ef unu se tu da moutn ya git op go fling yuself iina di sii it wi apm
989,MAT,21,JNT,an eniting we unu prie an aks gad fa ef unu biliiv se im guunu unu wi get it
990,MAT,21,JNT,nou afta jiizas did go bak iina di yaad we gad ous de wen im did a tiich di ed priis an di elda fi di piipl dem kom tu im
991,MAT,21,JNT,dem aks im se wa rait yu av fi du dem sitn ya an a uu gi yu di rait fi du dem
992,MAT,21,JNT,so jiizas ansa bak mek mi aks unu wan kwestiyan
993,MAT,21,JNT,ef unu ansa mi mi wi tel unu a uu gi mi di rait fi du dem sitn ya
994,MAT,21,JNT,wen jan did a baptaiz piipl a uu did sen im fi dwiit gad ar man
995,MAT,21,JNT,so dem staat wok it out mongks dem wan aneda
996,MAT,21,JNT,ier dem no ef wi se a gad im ago aks wi se den wa mek unu neva biliiv im
997,MAT,21,JNT,bot ef wi se a man di kroud a piipl no wi ton dong pan wi kaa di uol a dem tek jan fi wan prafit wi fried dat go apm
998,MAT,21,JNT,so dem se tu jiizas se wi no nuo
999,MAT,21,JNT,so jiizas se tu dem se den mi naa tel unu a uu gi mi di rait fi du dem sitn ya niida
1000,MAT,21,JNT,tel mi wa unu tingk
1001,MAT,21,JNT,wan man did av tuu bwai pikni
1002,MAT,21,JNT,im go tu di fos wan an se mi bwai gwaan go wok pan mi griep faam tide
1003,MAT,21,JNT,di bwai se mi naa go no we
1004,MAT,21,JNT,bot lietaraan im chienj im main an go
1005,MAT,21,JNT,di faada go tu im neks pikni an tel im di sed ting
1006,MAT,21,JNT,dis ya wan se mi ago go dadi bot im no go no we
1007,MAT,21,JNT,so tel mi wich wan a dem du wa im faada waahn
1008,MAT,21,JNT,dem se di fos wan
1009,MAT,21,JNT,so jiizas se tu dem se mi tel unu dis an a chuu mi a taak taks kalekta an seks woka ago go iina gad kindom bifuo unu kaaz jan kom shuo unu di rait wie an unu neehn biliiv im
1010,MAT,21,JNT,bot di taks kalekta dem an seks woka did biliiv
1011,MAT,21,JNT,unu si dis apm bot unu stil neehn chienj unu main an biliiv im
1012,MAT,21,JNT,ier da tuori ya tu yu weehn av wan man we uon wan griep faam an di man plaant op im faam
1013,MAT,21,JNT,im put op wan waal aal roun it dig out wan uol iina di grong fi krosh out di griep fi mek wain an bil op wan plies pan tap a di waal fi di gyaad wach uova di faam
1014,MAT,21,JNT,den im rent it out tu som faama an go farin
1015,MAT,21,JNT,wen di griep dem raip op nou an a taim fi pik dem im sen im sorvant dem go a im tenant dem fi kalek wa im fi get fram im faam
1016,MAT,21,JNT,bot di tenant dem uol aan pan di sorvant dem biit wan kil wan an stuon di neda wan
1017,MAT,21,JNT,so im sen som ada sorvant muo dan wa im did sen di fos taim
1018,MAT,21,JNT,an di tenant dem chriit dem di siem wie
1019,MAT,21,JNT,so di man riich di laas schraa nou an sen im uona bwai pikni go tu dem
1020,MAT,21,JNT,ier im no dem wi rispek mi bwai
1021,MAT,21,JNT,bot eh eh wen di tenant dem si di bwai dem se tu dem wan aneda se a da wan ya ago get evriting wen im faada ded
1022,MAT,21,JNT,kom mek wi kil im an tek wa im wuda get
1023,MAT,21,JNT,so dem grab im chuo im aafa di faam an kil im
1024,MAT,21,JNT,nou wen di uona fi di faam kom bak wa unu tingk im ago du wid dem tenant de
1025,MAT,21,JNT,dem ansa se im ago kil aaf dem uol wikid de an tek im faam an rent it tu ada tenant we ago giim wa im fi get wen im griep dem redi
1026,MAT,21,JNT,jiizas se tu dem se unu neehn riid iina gad wod se di rakstuon di bilda fling we a it a uol op di bildin nou
1027,MAT,21,JNT,a di laad du dis an wi yai uopm op waid waid wen wi si di sitn we im du a dat mek mi tel unu se gad kindom ago tek we fram unu an gi di piipl dem we ago bier fruut
1028,MAT,21,JNT,uu jrap pan da stuon ya ago brok op iina piisiz an uu it jrap pan ago mash op bad bad
1029,MAT,21,JNT,wen di ed priis an farisii piipl dem ier jiizas tuori dem we soun laik rigl dem kech se a dem im did a chuo wod pan
1030,MAT,21,JNT,dem did waahn lak im op bot di kroud a piipl dem mek dem kech dem fried
1031,MAT,21,JNT,kaaz di piipl dem did tek jiizas fi wan prafit
1032,MAT,22,JNT,den jiizas chat tu dem agen a yuuz tuori we soun laik rigl
1033,MAT,22,JNT,dis a wa im se yu did av wan king uufa bwai pikni did a go get marid
1034,MAT,22,JNT,so im did a saat out wan big dina fiim bwai an a dis gad kindom komiin laik
1035,MAT,22,JNT,wen a taim nou fi di dina di king sen im sorvant dem fi go kaal aal uu im did invait bot dem wudn kom
1036,MAT,22,JNT,so im sen som ada sorvant ier im no tel aal a uu mi did invait se luk ya no di big dina we mi did a fiks op fuunu it redi nou
1037,MAT,22,JNT,mi tek out mi naisis bulkou an mi speshal kou we mi mek get big an fat so dem wuda iit gud
1038,MAT,22,JNT,a dem mi kil an evriting redi nou
1039,MAT,22,JNT,kom a di wedn dina
1040,MAT,22,JNT,bot dem neva weehn a tek im aan at aal an dem lef go we sed wie
1041,MAT,22,JNT,som go a dem faam som did av bizniz fi tek kier a
1042,MAT,22,JNT,di res a dem uol aan pan im sorvant dem
1043,MAT,22,JNT,dem biit dem op an kil dem aaf
1044,MAT,22,JNT,di king beks kyaahn don so im sen out im suoja dem an di suoja dem kil aaf di uol mordara dem an bon dong dem toun
1045,MAT,22,JNT,den im se tu im sorvant dem di wedn redi bot uu mi invait no fit fi kom
1046,MAT,22,JNT,so gwaan outa di mien ruod an tel aal a uu yu si out de fi kom a di wedn dina
1047,MAT,22,JNT,an di sorvant dem go out wich paat di mien ruod dem de an gyada op evribadi we dem fain gud piipl bad piipl evribadi wich paat di wedn dina weehn a kip weehn ful op wid wan bag a piipl wen dem don
1048,MAT,22,JNT,wen di king a kom iin nou fi si uu did de de im si wan man we neehn av aan no wedn kluoz
1049,MAT,22,JNT,so im se tu im se fren a ou yu kom iin ya naav aan no wedn kluoz
1050,MAT,22,JNT,di man kudn se a ting
1051,MAT,22,JNT,den di king tel di sorvant dem we wok iina di ous se tai op im an an fut dem an chuo im wich paat it blak laka migl nait
1052,MAT,22,JNT,deso dem ago baal an grain dem tiit sieka di pien we a waks dem
1053,MAT,22,JNT,kaaz a uol iip a piipl gad kaal bot a onggl wan an tuu im pik
1054,MAT,22,JNT,den di farisii go we an staat mek plan fi tek jiizas uona wod chrap im
1055,MAT,22,JNT,so dem sen som a fi dem falara plos erad falara dem go a jiizas
1056,MAT,22,JNT,dem se tu im se tiicha wi nuo se yu a taak chuut an yu riili a tiich di rait sitn bout wa gad waahn
1057,MAT,22,JNT,yu no kier bout wa piipl tingk kaa yu no paashal
1058,MAT,22,JNT,so tel wi sa wa yu tingk it rait fi wi pie taks tu siiza di ruoman ruula ar wi no fi pie notn
1059,MAT,22,JNT,bot jiizas did si se a bie wikidnis did iina dem aat so im se unu set a ipokrit unu we unu a tes mi fa
1060,MAT,22,JNT,shuo mi di moni unu tek pie taks
1061,MAT,22,JNT,so dem bring wan silva kain kom
1062,MAT,22,JNT,jiizas se tu dem se a uufa picha an niem dis
1063,MAT,22,JNT,dem ansa bak siiza
1064,MAT,22,JNT,so jiizas se tu dem se den gi siiza wa a fiim an gi gad wa a fiim
1065,MAT,22,JNT,wen dem ier ou im ansa dem did fraitn
1066,MAT,22,JNT,so dem go we lef im
1067,MAT,22,JNT,da siem die de som sadyusii piipl kom a jiizas dem set a piipl de se wen yu ded yu kyaahn kom bak alaiv
1068,MAT,22,JNT,dem kom kom aks jiizas se tiicha muoziz se ef wan man ded an neehn get no pikni im breda fi marid im waif an av pikni wid ar fi im ded breda
1069,MAT,22,JNT,nou sevn breda did de mongks wi
1070,MAT,22,JNT,di fos wan marid wan uman an ded an kaa im an im waif neehn av no pikni im breda marid ar
1071,MAT,22,JNT,di sed ting apm tu di sekan breda di tord wan an aal a dem dong tu breda nomba sevn
1072,MAT,22,JNT,den di uman ded tu
1073,MAT,22,JNT,so wen a taim fi dem kom bak alaiv wid aal a di ada ded piipl dem a uufa waif shi ago bi
1074,MAT,22,JNT,kaaz di uol sevn a dem did marid ar
1075,MAT,22,JNT,so jiizas se tu dem se unu a se ded piipl naa kom bak alaiv bwai unu rang kaa unu no nuo we gad wod se an unu no nuo gad powa
1076,MAT,22,JNT,kaaz wen ded piipl kom bak dem naa go a get marid kaa dem taim de dem komiin laik ienjel we de a evn
1077,MAT,22,JNT,nou bout da taim de wen ded piipl kom bak alaiv unu neva riid we gad se tu unu mi a iebriyam gad aizak gad an jiekob gad 
1078,MAT,22,JNT,im a no gad fi ded piipl bot im a gad fi uu a liv wen di piipl dem ier da wan ya dem fraitn tu ou im tiich
1079,MAT,22,JNT,nou wen di farisii ier ou im shot op di sadyusii dem dem miit op tugeda
1080,MAT,22,JNT,an wan a dem wan laa tiicha kom kom aks jiizas wan kwestiyan fi tes im
1081,MAT,22,JNT,ier im no tiicha outa aal a di laa dem wich wan a di muos impuotant wan
1082,MAT,22,JNT,jiizas ansa bak lov di laad we a fi yu gad
1083,MAT,22,JNT,yu fi lov im wid aal a yu aat aal a yu suol an wid aal a yu main
1084,MAT,22,JNT,dis a di fos ruul we gad gi muoziz an it a di muos impuotant wan
1085,MAT,22,JNT,di sekan wan tan laik it
1086,MAT,22,JNT,it se yu fi lov yu nieba siem laik ou yu lov yuself
1087,MAT,22,JNT,aal a muoziz laa dem plos wa di prafit dem se go bak tu dem ya tuu laa
1088,MAT,22,JNT,wen di farisii dem did stil gyada op jiizas se tu dem se di wan we a kom fi siev piipl di krais wa unu tingk bout im
1089,MAT,22,JNT,a uufa bwai pikni im bi
1090,MAT,22,JNT,so dem se a dievid pikni
1091,MAT,22,JNT,ier im no so ou kom wen di spirit did a liid dievid dievid siem wan kaal di wan we gad a sen fi siev piipl laad
1092,MAT,22,JNT,im du dis wen im se di laad se tu fi mi laad se sidong a mi raitansaid til mi put yu enimi dem anda yu fut so ef dievid kaal im laad ou im fi bi dievid pikni
1093,MAT,22,JNT,iihn
1094,MAT,22,JNT,nobadi kudn se notn an fram da die de nobadi no iivn tingk fi aks im notn muo
1095,MAT,23,JNT,den jiizas ton tu di kroud an tu im speshal falara dem tu
1096,MAT,23,JNT,ier im no di laa tiicha an di farisii dem sidong iina muoziz siit
1097,MAT,23,JNT,so unu fi lisn dem an du aal we dem tel unu fi du
1098,MAT,23,JNT,bot no du wa dem du kaa dem no du wa dem priich se
1099,MAT,23,JNT,dem tai aan evi luod pan piipl shuolda we aad fi kyari bot dem no iivn waahn lif op wan fingga fi elp dem
1100,MAT,23,JNT,dem jos shuo aaf dem du aal we dem du fi mek piipl si dem
1101,MAT,23,JNT,unu si ou dem mek fi dem leda baks wid difrant difrant vors outa gad wod wel big ye di siem wan we dem tai aan pan dem ed an dem an
1102,MAT,23,JNT,an luk pan dem tasl luk ou lang it bi a bier impuotant siit dem lov sidong iina wen dem go a big dina an iina dem choch
1103,MAT,23,JNT,dem lov wen piipl gi dem speshal oudi wen dem go a maakit an wen dem kaal dem tiicha
1104,MAT,23,JNT,bot nobadi no fi kaal unu tiicha kaa a onggl wan tiicha de bout plos di uol a unu a breda an sista nobadi no aiya dan nobadi
1105,MAT,23,JNT,an unu no fi kaal nobadi yaso pan ort unu faada kaa a onggl wan faada de bout an im de a evn
1106,MAT,23,JNT,an mi se nobadi no fi kaal unu tiicha kaa a onggl wan tiicha unu av an dat a di wan we gad sen fi siev piipl di krais
1107,MAT,23,JNT,di wan mongks unu we a di muos impuotant sumadi a dem ago sorv unu
1108,MAT,23,JNT,an enibadi we kom kom a big op demself dem ago get sitn fi kwaiyat dem
1109,MAT,23,JNT,an di wan dem we ombl demself a dem gad ago big op
1110,MAT,23,JNT,bot yu si aal dem laa tiicha ya an di farisii piipl dem chobl fuunu uol ipokrit unu shot gad kindom iina piipl fies unu no go iin de an unu naa lou piipl we a chrai fi go iin de fi go iin
1111,MAT,23,JNT,mi se di laa tiicha an farisii piipl dem chobl fuunu unu ipokrit unu unu kraas uova lan an sii fi chrai chienj wan sumadi fi go fuunu wie an wen da wan sumadi de staat worship gad fuunu wie unu mek dem fit fi go el tuu taim muo dan unu chobl fuunu we a liid piipl an kyaahn si wan ting
1112,MAT,23,JNT,bout unu a se ef nobadi swier pan gad ous dat no mata bot ef dem swier pan di guol fi gad ous a dat mata
1113,MAT,23,JNT,unu blain fuul unu a wich wan muo impuotant iihn
1114,MAT,23,JNT,di guol
1115,MAT,23,JNT,ar gad ous
1116,MAT,23,JNT,no kaa a gad ous di guol yuuz fa iina di fos plies mek it komiin so impuotant
1117,MAT,23,JNT,ier dis tu no unu se enibadi we swier pan di alta ef dem no du wa dem swier fi du it no mata bot ef dem swier pan di aafrin we sumadi bring go a di alta dem afi du wa dem pramis fi du
1118,MAT,23,JNT,unu blain sa wich wan muo impuotant
1119,MAT,23,JNT,di aafrin ar di alta we mek di aafrin wot sitn
1120,MAT,23,JNT,so enibadi we swier pan di alta swier pan it an pan evriting we de pan it
1121,MAT,23,JNT,an enibadi we swier pan gad ous swier pan it an swier pan gad we liv iin de tu
1122,MAT,23,JNT,an ef nobadi a swier an kaal evn niem dem a swier pan gad chuon an pan di wan we sidong pan di chuon tu
1123,MAT,23,JNT,a se chobl fuunu laa tiicha an aal unu farisii chobl ipokrit unu gi gad wan outa evri ten mint spais laik dil an ada siiznin laik kyuumin bot di sitn dem we muo impuotant iina gad laa unu no bizniz wid dem de
1124,MAT,23,JNT,im se unu fi chriit piipl fier unu fi gud an kain tu dem an fi mek shuor se im kyan chos unu kaa unu du wa im se unu fi du bot unu no pie dem paat a di laa de no main
1125,MAT,23,JNT,a dem paat a di laa de unu fi fala bot unu fi stil memba fi du di ada wan dem tu
1126,MAT,23,JNT,unu blain no bat bout unu a liid piipl unu chrien out evriting we unu jringk fi mek shuor se no iivn wan lili flai no iin de bot unu siem wan swala wan uola kyamil an no iivn nuo yu si aal dem laa tiicha ya an di farisii piipl dem chobl fuunu uol ipokrit unu wash outsaida kop an pliet kliin kliin bot wa unu put iina dem doti kaaz a griidi unu griidi
1127,MAT,23,JNT,unu yuuz wikidnis an tek dem fram piipl
1128,MAT,23,JNT,unu jos bizniz bout unuself wan
1129,MAT,23,JNT,blain farisii kliin insaida di kop fos so di outsaid paat kyan kliin op tu a se yu si unu laa tiicha an farisii chobl fuunu set a ipokrit unu unu tan laik tuum we dem pient wait a ier taim priti pan di outsaid bot insaida dem ful op a ded man buon an aal kaina doti ratn sitn
1130,MAT,23,JNT,a siem so pan di outsaida unu luk laik gud gud piipl we du evriting we mek gad api bot iina unu aat unu a big big ipokrit wikid an ful op a sin a se chobl fuunu laa tiicha an farisii piipl unu set a ipokrit unu unu bil op tuum fi di prafit dem
1131,MAT,23,JNT,an di piipl dem we did liv gud iina gad yai unu priti op dem griev
1132,MAT,23,JNT,an ier unu no ef wi did liv iina wi faada faada dem taim wi wuda neva ron wid dem go kil aaf di prafit dem
1133,MAT,23,JNT,bot wen unu se dem sitn de a taak unu taak gens unuself an a pruuv unu a pruuv se unu riili kom fram piipl we did kil di prafit dem
1134,MAT,23,JNT,so gwaan go don wa unu piipl dem weehn staat
1135,MAT,23,JNT,unu set a siniek an siniek pikni unu ou unu fi eva get we an no get ponish dong a el iihn
1136,MAT,23,JNT,a dat mek mi ago sen prafit tu unu mi ago sen som man we waiz kom an som piipl we tiich gad wie som a dem unu ago kil an niel pan di kraas an som unu ago biit dem iina di juu dem choch an ron dem dong fram toun tu toun laik wail animal
1137,MAT,23,JNT,so aal a di piipl dem we did a liv rait iina gad yai an unu kil dem fi dem blod ago de pan fuunu shuolda
1138,MAT,23,JNT,fram iebl we did a liv rait iina gad yai tu zakaraiya barakiya bwai pikni
1139,MAT,23,JNT,a im unu kil aaf bitwiin gad ous an di alta wich paat dem bon sakrifais
1140,MAT,23,JNT,a tel unu dis ya an a chuu mi a taak da set a piipl ya we a liv iina da taim ya a unu ago pie fi aal a dem sitn ya ai jeruusilem jeruusilem yu we kil di prafit dem an stuon di wan dem we gad sen tu unu mi lang fi gyada yu piipl roun mi laik ou foul gyada fi ar pikni dem anda ar wing bot unu neva waahn mi fi dwiit bot luk ya gad tek we im ous fram mongks unu
1141,MAT,23,JNT,so wa unu bil op an kaal gad ous im no de de no muo
1142,MAT,23,JNT,mi a tel unu dis unu naa si mi agen til unu se gad bles di wan we im sen
1143,MAT,24,JNT,jiizas did lef di yaad we gad ous de an a go we wen im falara dem kom kom a shuo im di bildin dem we mek op gad ous
1144,MAT,24,JNT,jiizas se tu dem se unu si aal a dem sitn ya
1145,MAT,24,JNT,ier mi no an a chuu mi a taak no iivn wan a dem stuon ya ago lef pan tap a dem wan aneda
1146,MAT,24,JNT,di uol a dem ago lik dong wen jiizas did a sidong pan mount aliv im falara dem kom tu im wan said an se tel wi a wen aal dem sitn ya ago apm
1147,MAT,24,JNT,an a wa kaina sain ago shuo se yu a kom bak an di worl suun don
1148,MAT,24,JNT,so jiizas se tu dem se wach out no mek nobadi fuul unu op
1149,MAT,24,JNT,kaaz a uol iip a piipl ago kom yuuz op yuuz op mi niem an a se mi a krais a mi gad sen fi siev piipl an dem ago fuul op nof piipl
1150,MAT,24,JNT,unu ago ier se waar a gwaan a woi woi an waar a gwaan anda unu nuoz
1151,MAT,24,JNT,bot mek shuor se unu no fraitn yu no kaa aal a dem sitn ya afi gwaan bot non a dem de no miin di worl don yet
1152,MAT,24,JNT,kaaz wan set a piipl ago waar gens wan neks set a piipl an kindom ago fait gens kindom
1153,MAT,24,JNT,fuud ago shaat iina nof nof plies an uol iip a piipl ago staav pan tap a dat ortkwiek ago kom shiek op difrant difrant plies
1154,MAT,24,JNT,aal a dem sitn ya a jos di fos set a lieba pien we unu ago fiil wen di nyuu worl a baan
1155,MAT,24,JNT,wen dat apm dem ago tek unu an gi unu uova tu di piipl dem we ago ponish unu an kil unu
1156,MAT,24,JNT,an kaa unu a fala mi piipl fram aal bout ago iet unu
1157,MAT,24,JNT,uol iip a piipl ago gi op an tap fala mi
1158,MAT,24,JNT,dem ago sel out dem wan aneda an iet dem wan aneda
1159,MAT,24,JNT,nof nof faalz prafit ago kom bout an chrik chrik op uol iip a piipl an kaa wikidnis ago pred laik wail faiya muos piipl aat ago ton kuol an dem naa bada lov piipl laik wan taim
1160,MAT,24,JNT,bot aal uu eng aan an tan op chrang no mata wa a dem ago get siev
1161,MAT,24,JNT,an da gud nyuuz ya bout gad kindom afi go priich aal uova di worl
1162,MAT,24,JNT,so evribadi wi get di chaans fi ier di chuut
1163,MAT,24,JNT,a onggl afta dat di worl ago don
1164,MAT,24,JNT,bot bifuo dat apm unu gweehn si wa di prafit daniyel weehn taak bout wen im did a chat bout di wikid wikid sitn we go gens gad an doti op gad ous ou it tan op iina gad plies mek shuor se evribadi we riid dis ya andastan we it miin
1165,MAT,24,JNT,dem taim de uu de a judiya fi ron we go op a di mountn dem
1166,MAT,24,JNT,uu de pan ruuf tap no fi kom dong kom tek out notn outa dem ous
1167,MAT,24,JNT,an di wan dem we did gaan a bush no fi ton bak fi no jakit
1168,MAT,24,JNT,wat a sitn iina dem taim de fi uman we av biebi iina beli an fi mada we av yong biebi prie se unu naafi go ron we wen staam a kom ar iina rieni taim an pan di sabat die niida
1169,MAT,24,JNT,dem taim de piipl ago sofa bad bad
1170,MAT,24,JNT,sofarieshan neva so wikid fram di worl a mek til nou an nobadi naa go eva sofa so agen
1171,MAT,24,JNT,an ef gad neehn mek op im main se im a kot dong ou lang da taim de fi laas nobadi wudn liv
1172,MAT,24,JNT,bot sieka di piipl dem we im pik im mek op im main se im ago kot it dong
1173,MAT,24,JNT,da taim de ef nobadi kom an a se luk ya si krais ya ar luk si im de no fala dem
1174,MAT,24,JNT,kaaz piipl ago kom kom se dem a di wan we gad sen fi siev piipl wen notn no go so
1175,MAT,24,JNT,an som faalz prafit ago shuo op tu
1176,MAT,24,JNT,dem piipl de ago wok aal kaina mirikl an shuo aal kaina sain fi chrik op piipl dong tu aal di piipl dem we gad pik di faalz prafit dem wi chrik op tu ef dem get di chaans
1177,MAT,24,JNT,unu beta memba se mi weehn tel unu dem sitn ya bifuo dem apm
1178,MAT,24,JNT,so ef sumadi go se luk ya im iina di dezot
1179,MAT,24,JNT,no go out de
1180,MAT,24,JNT,ar ef dem se luk ya luk ya im a aid yaso no lisn dem
1181,MAT,24,JNT,kaaz jos laik ou laitnin flash fram iis go wes an evribadi si it a siem so di man we gad pik ago kom bak evribadi ago si im
1182,MAT,24,JNT,eniwe di ded badi de a deso jangkro ago gyada
1183,MAT,24,JNT,bot iina dem taim de likl afta di sofarieshan don di son ago daak op di muun naa go shain an di staar dem ago jrap outa di skai
1184,MAT,24,JNT,evriting we iina di skai ago get shiek outa dem plies
1185,MAT,24,JNT,den yu av sitn we mek evribadi nuo se di man we gad pik a kom piipl ago si da sitn de op iina di ier an piipl fram aal uova ago staat baal
1186,MAT,24,JNT,dem ago si di man we gad pik a kom pan kloud we kom outa evn an im ago av powa an wan brait brait lait we kom fram gad a shain roun im
1187,MAT,24,JNT,im wi sen im ienjel dem fi kom bluo di chompit loud loud an dem gweehn gyada op di piipl dem we im pik fram naat sout iis an wes fram aal uova di worl
1188,MAT,24,JNT,nou lorn sopm fram di fig chrii wen taim unu si dem branch get wel saaf an griin an dem staat sen out nyuu liif unu nuo se soma suun kom
1189,MAT,24,JNT,a siem so enitaim unu si aal a dem sitn ya nuo se di wan we gad sen fi siev piipl suun kom a laik im de rait outsaida unu duor
1190,MAT,24,JNT,mi a tel unu dis an a chuu mi a taak di piipl we a liv iina dem taim ya naa go ded til aal a dem sitn ya apm
1191,MAT,24,JNT,evn an ort naa go de bout fi eva bot fi mi wod ago laas fi eva
1192,MAT,24,JNT,nobadi no nuo di die an di taim wen aal a dem sitn de ago apm nobadi no nuo a wen no iivn di ienjel dem iina evn onggl faada gad wan nuo dat
1193,MAT,24,JNT,siem ou tingz did tan iina nowa taim a siem so it ago bi wen di man we gad pik kom bak
1194,MAT,24,JNT,kaaz iina da taim de bifuo di flod kom piipl did a nyam an jringk uman a marid an man a marid rait op tu di die wen nowa go iina di aak
1195,MAT,24,JNT,an dem neehn nuo notn til di flod kom kom tek we di uol a dem
1196,MAT,24,JNT,a siem ting ago apm wen di man we gad pik kom bak
1197,MAT,24,JNT,dem taim de tuu man wi outa bush an wan get tek we lef di neks wan
1198,MAT,24,JNT,tuu uman wi a grain grien an wan get tek we lef di neda wan
1199,MAT,24,JNT,so mek shuor se unu eva a wach an a luk out kaa unu no nuo a wich die unu laad ago kom bak
1200,MAT,24,JNT,bot andastan dis ef di uona fi di ous did nuo a wa taim a nait di tiif a kom im wudn mek di tiif brok iina im ous
1201,MAT,24,JNT,a siem so unu fi redi kaa di man we gad pik naa go kom wen unu tingk im a kom
1202,MAT,24,JNT,so den a uu a di waiz sorvant we di maasta kyan chos fi dwiim wok
1203,MAT,24,JNT,uu a di wan we di maasta put inchaaj a im uol ous an mek shier out di sorvant dem fuud wen a taim fi dem nyam
1204,MAT,24,JNT,it ago gud fi di sorvant we di maasta kom fain a du im wok
1205,MAT,24,JNT,mi tel unu dis an a chuu mi a taak di maasta ago put im inchaaj a evriting im uon
1206,MAT,24,JNT,bot ef da sorvant de wikid an go aal se tu imself se mi maasta naa kom bak fi nou
1207,MAT,24,JNT,an im staat biit di ada sorvant dem an nyam an jringk wid jongkad an im maasta go kom bak wan die wen im naa luk fi im an wan taim wen im naa chek se im wuda riich bak
1208,MAT,24,JNT,di maasta ago chap im iina tuu an fling im we di ipokrit dem de
1209,MAT,24,JNT,deso piipl ago baal an a grain dem tiit di wie pien a waks dem
1210,MAT,25,JNT,da taim de gad kindom ago komiin laik ten yong gyal we tek dem lamp go miit di man we a get marid
1211,MAT,25,JNT,faiv a dem did fufuul an di neks faiv did av sens
1212,MAT,25,JNT,wen di fufuul wan dem tek fi dem lamp dem neehn bring ekschra ail
1213,MAT,25,JNT,bot di wan dem we av sens did waak wid ekschra ail fi fi dem lamp
1214,MAT,25,JNT,di braidgruum did a tek lang fi kom an sliip did staat fi uol dem dong an di uol a dem jrap a sliip
1215,MAT,25,JNT,bot iina di migl a di nait sumadi shout out ei di braidgruum de ya kom kom miit im
1216,MAT,25,JNT,di yong gyal dem get op an staat fiks op dem lamp so it kuda bon gud
1217,MAT,25,JNT,ier di fufuul wan dem tu di waiz wan dem no gi wi som a unu ail no kaa fi wi lamp suun out
1218,MAT,25,JNT,nuo nuo dem ansa bak
1219,MAT,25,JNT,wi naav inof fi shier fi wi an fi unu
1220,MAT,25,JNT,go tu uu sel it an go bai som
1221,MAT,25,JNT,bot wen dem go we go bai di ail di braidgruum go kom an di wan dem we did redi go wid im wich paat di wedn dina did a kip
1222,MAT,25,JNT,den di sorvant dem lak di duor
1223,MAT,25,JNT,likl muo di ada yong gyal dem kom bak
1224,MAT,25,JNT,ier dem no laad laad uopm di duor fi wi no bot im ansa bak ier mi no an a chuu mi a taak mi no iivn nuo unu so ier wa mek shuor se unu eva redi an a luk out kaa unu no nuo a wich die ar a wa taim di man we gad pik ago kom bak
1225,MAT,25,JNT,mek mi se dis tu da taim de gad kindom ago komiin laik wan man we a go wan faar plies so im kaal op im sorvant dem an gi dem aal we im uon fi tek kier a til im kom bak
1226,MAT,25,JNT,im gi wan a dem faiv bag a guol im gi wan neks wan tuu bag an im gi wan neks wan wan bag a guol
1227,MAT,25,JNT,im gi dem bies pan wa dem kyan manij
1228,MAT,25,JNT,den im lef go wich paat im a go
1229,MAT,25,JNT,di wan we get di faiv bag a guol im lef go we sed taim an yuuz da faiv bag de mek wan neks faiv bag a guol
1230,MAT,25,JNT,di wan we did av tuu bag mek tuu muo tu
1231,MAT,25,JNT,bot di wan we did get di wan bag a guol neehn du a ting dan go we go dig wan uol iina di grong an aid im maasta guol iin de
1232,MAT,25,JNT,lang afta dat di maasta fi di sorvant dem kom bak an kom kom fain out a wa dem weehn du wid im guol dem
1233,MAT,25,JNT,di wan we did get di faiv bag kom bring faiv muo ier im no sa yu gi mi faiv bag a guol fi tek kier a
1234,MAT,25,JNT,si mi mek faiv muo pan tap a it de
1235,MAT,25,JNT,im maasta se yu du gud mi sorvant yu a wan gud sorvant an mi kyan chos yu
1236,MAT,25,JNT,yu tek gud kier a wan likl sitn so mi ago mek yu tek chaaj a biga tingz kom kom nyam fuud an daans an praans wid mi
1237,MAT,25,JNT,di wan we did get di tuu bag a guol dem kom tu im tu kom se sa yu did gi mi tuu bag a guol fi tek kier a
1238,MAT,25,JNT,si de mi mek tuu muo pan tap a we yu did gi mi
1239,MAT,25,JNT,di maasta se tu im se yu du gud mi sorvant yu a wan gud sorvant an mi kyan chos yu
1240,MAT,25,JNT,yu tek gud kier a wan likl sitn so mi ago mek yu tek chaaj a biga tingz kom kom nyam fuud an daans an praans wid mi
1241,MAT,25,JNT,den di sorvant we did get di wan bag a guol kom kom se sa mi nuo se yu a wan aad man
1242,MAT,25,JNT,yu pik we yu no plaant op an gyada we yu neehn skyata no siid sieka dat mi did fried so mi aid yu guol iina di grong
1243,MAT,25,JNT,si de yu get wa a fi yu uon
1244,MAT,25,JNT,bot im maasta ansa bak yu woklis gud fi notn wikid sorvant yu so yu nuo se mi pik we mi no plaant an gyada we mi neehn skyata no siid
1245,MAT,25,JNT,so wa mek yu neehn put mi moni iina di bangk
1246,MAT,25,JNT,da wie de wen mi kom bak mi wuda get muo moni pan mi moni ier mi no tek di guol fram im an tek it gi di wan we av ten
1247,MAT,25,JNT,kaaz di wan we av ago get muo
1248,MAT,25,JNT,bot di wan we naav notn aal we im av ago get tek we fram im
1249,MAT,25,JNT,an tek da woklis sorvant ya dash im out wich paat it blak laka migl nait
1250,MAT,25,JNT,a deso piipl ago a baal an grain dem tiit di wie pien a waks dem
1251,MAT,25,JNT,wen di man we gad pik kom wid di powa we im av kaa im a king an aal a di ienjel dem kom wid im im ago sidong pan im tapatap chuon
1252,MAT,25,JNT,evribadi pan ort ago kom tugeda infronta im an im ago plit op di piipl dem laik ou sumadi we tek kier a shiip muuv di shiip dem fram wich paat di guot dem de
1253,MAT,25,JNT,im ago put di shiip dem pan im raitansaid an di guot dem pan im lef
1254,MAT,25,JNT,den di king ago se tu di wan dem pan im raitansaid se aal a unu we mi faada bles kom kom tek gad kindom a fuunu uon
1255,MAT,25,JNT,gad did fiks it op fuunu fram im a mek di worl
1256,MAT,25,JNT,kaaz mi did onggri an unu gi mi fuud
1257,MAT,25,JNT,mi chuot did jrai an unu gi mi sitn fi jringk
1258,MAT,25,JNT,unu neehn nuo mi an unu tek mi iin siem wie
1259,MAT,25,JNT,mi neehn av aan no kluoz an unu gi mi kluoz fi put aan
1260,MAT,25,JNT,mi did sik an unu tek kier a mi
1261,MAT,25,JNT,mi did de iina prizn an unu kom luk fi mi
1262,MAT,25,JNT,den di piipl dem we du rait iina gad yai ago ansa bak se laad a wen wi did si yu onggri an fiid yu ar a wen fi yu chuot weehn jrai an wi gi yu sitn fi jringk
1263,MAT,25,JNT,a wen wi si yu no nuo yu an weehn tek yu iina wi ous
1264,MAT,25,JNT,a wen wi weehn si yu sik sa ar a wen yu did iina prizn an wi did kom kom luk fi yu
1265,MAT,25,JNT,an di king ago ansa bak mi tel unu dis an a chuu mi a taak di taim dem wen unu weehn du dem sitn de fi wan a mi breda an sista dem we piipl se no wot notn a laik se a mi unu did dwiit fa
1266,MAT,25,JNT,den di king ago se tu aal uu de pan im lefansaid se gwe fram saida mi gwaan go bon op iina di faiya we a bliez fi eva an eva
1267,MAT,25,JNT,a it gad did fiks op fi di devl an im ienjel dem bot im a sen unu go de tu kaaz mi did onggri an unu neehn gi mi notn fi nyam
1268,MAT,25,JNT,wen mi chuot weehn jrai unu neehn gi mi notn fi jringk
1269,MAT,25,JNT,unu neehn nuo mi an unu neehn tek mi iin wen mi did kom mongks unu
1270,MAT,25,JNT,mi neva av aan no kluoz an unu neehn gi mi non fi put aan
1271,MAT,25,JNT,mi weehn sik mi did de iina prizn an unu neehn kom luk fi mi
1272,MAT,25,JNT,den dem tu ago se laad a wen wi did si yu an yu weehn onggri ar yu chuot weehn jrai
1273,MAT,25,JNT,a wen yu neehn av aan no kluoz laad an a wen yu weehn sik ar iina prizn an wi neehn elp yu iihn
1274,MAT,25,JNT,a wen dat
1275,MAT,25,JNT,den im ago ansa bak mi tel unu dis an a chuu mi a taak di siem wie unu neehn du dem sitn de fi wan a mi breda an sista dem we piipl se no wot notn a siem so unu neehn du dem fi mi kaa a laik a mi unu neehn elp wen unu neva elp dem
1276,MAT,25,JNT,an dem piipl ya dem ago go wich paat dem get ponish fi eva bot di wan dem we du we rait iina gad yai gad ago mek dem liv fi eva
1277,MAT,26,JNT,wen jiizas don se aal a dem sitn ya im se tu im speshal falara dem se unu nuo se tuu die fram nou di paasuova alidie we piipl nyam bred widout yiis a kom an dem ago an uova di man we gad pik so dem kyan kil im pan di kraas
1278,MAT,26,JNT,den di ed priis an di juu elda dem miit op wich paat di liida fi di priis dem liv di liida fi di priis dem did niem kaiyafas
1279,MAT,26,JNT,di gruup a dem plan ou dem wuda fain som chrikifai wie an uol aan pan jiizas so dem kuda kil im
1280,MAT,26,JNT,bot dem se mek wi no dwiit pan di paasuova alidie kaa di piipl dem maita kaaz elanpoudaous jiizas did de a betani a saiman yaad
1281,MAT,26,JNT,saiman a wan a dem we did av di siknis we mek yu skin fasifasi
1282,MAT,26,JNT,nou wen jiizas did de deso wan uman kom tu im wid wan dier porfyuum iina wan likl stuon jaar
1283,MAT,26,JNT,jiizas did de roun di tiebl wen shi tek di stuon jaar an chuo out di porfyuum pan im ed
1284,MAT,26,JNT,wen im falara dem si dis ya dem beks so til dem bout fi bos ier dem no we shi wies di porfyuum so fa
1285,MAT,26,JNT,it kuda did sel fi uol iip an tek di moni gi puo piipl jiizas did don nuo wa dem did a se so im se tu dem se we unu a bada di uman fa
1286,MAT,26,JNT,a sitn gud shi du tu mi
1287,MAT,26,JNT,kaaz unu ago eva av puo piipl roun unu bot unu naa go av mi roun ya wid unu fi eva
1288,MAT,26,JNT,wen shi chuo di porfyuum pan mi badi shi a get mi redi fi wen dem ago beri mi
1289,MAT,26,JNT,ier mi no an a chuu mi a taak enitaim piipl priich da gud nyuuz ya roun di worl dem ago memba ar an taak bout wa shi du
1290,MAT,26,JNT,den wan a jiizas twelv falara dem di wan we niem juudas iskyariyat lef go wich paat di ed priis dem de
1291,MAT,26,JNT,ier im tu dem no wa unu wi gi mi ef mi elp unu ares jiizas
1292,MAT,26,JNT,so dem kount out toti silva kain an se a dat im wi get
1293,MAT,26,JNT,fram da taim de juudas staat luk fi wan chaans fi sel out jiizas
1294,MAT,26,JNT,nou di alidie wen piipl nyam bred widout yiis did kom
1295,MAT,26,JNT,pan di fos die a da alidie de jiizas speshal falara dem kom tu im an se we yu waahn wi fi luk aafa di paasuova fuud fi yu nyam
1296,MAT,26,JNT,so jiizas se go tu suoanso iina di toun an tel im dis di tiicha se mi taim suun kom
1297,MAT,26,JNT,mi ago nyam di paasuova fuud wid mi speshal falara dem a fi yu ous
1298,MAT,26,JNT,im falara dem du wa im tel dem fi du an dem luk bout di paasuova fuud
1299,MAT,26,JNT,wen iivnin kom im go sidong a di tiebl wid im twelv falara dem
1300,MAT,26,JNT,an wen dem de de a nyam a gwaan im se tu dem se mi tel unu dis an a chuu mi a taak wan a unu ago sel mi out
1301,MAT,26,JNT,dem aat get evi an evri wan a dem staat se tu im se a kyaahn mi laad
1302,MAT,26,JNT,jiizas ansa bak di wan we dip im an iina di boul wid mi a im ago sel mi out
1303,MAT,26,JNT,di man we gad pik mos go siem ou gad wod se im ago go bot yu si di man we sel im out chobl fiim mi tel yu im wuda betaraaf ef im neehn baan
1304,MAT,26,JNT,den juudas di sed wan we did a go sel out jiizas ier im no a kyaahn mi tiicha
1305,MAT,26,JNT,jiizas se yu se so yuself
1306,MAT,26,JNT,wen taim dem de de a nyam jiizas tek di bred gi tangks an brok it gi im falara dem
1307,MAT,26,JNT,im se tek dis an nyam it
1308,MAT,26,JNT,dis a mi badi
1309,MAT,26,JNT,den afta im tek di kop an gi tangks im gi dem an se aal a unu jringk fram it
1310,MAT,26,JNT,kaaz dis a mi blod
1311,MAT,26,JNT,a da blod ya yuuz fi set op di nyuu plan we gad mek wid unu
1312,MAT,26,JNT,a da blod ya ron fi evribadi so dem kyan get paadn fi dem sin
1313,MAT,26,JNT,ier wa mi a se mi naa jringk no muo wain til da die de kom wen mi jringk it wid unu wan nyuu wie iina mi faada kindom
1314,MAT,26,JNT,afta dem sing wan im don dem lef go a mount aliv
1315,MAT,26,JNT,den jiizas se tu dem se tinait tinait di uol a unu ago ron we lef mi sieka wa ago apm tu mi kaa it rait dong iina gad wod se mi ago lik dong di shepad an aal a di shiip dem ago ron aal bout di plies
1316,MAT,26,JNT,bot afta mi kom bak alaiv mi ago go iina gyalalii bifuo unu
1317,MAT,26,JNT,piita se aal ef di uol a dem ron we gaan sieka wa ago apm tu yu mi naa go no we jiizas se tu im se mi a tel yu dis an a chuu mi a taak tinait tinait bifuo di ruusta kruo yu ago se yu no nuo mi chrii taim
1318,MAT,26,JNT,so piita se aal ef dem afi kil mi wid yu mi wi neva se mi no nuo yu
1319,MAT,26,JNT,an aal a im speshal falara dem se di siem ting
1320,MAT,26,JNT,den jiizas an im falara dem lef go wan plies we niem getsemini an im se tu dem se sidong yaso wail mi go uova deso go prie
1321,MAT,26,JNT,im tek piita an zebidii tu bwai dem wid im
1322,MAT,26,JNT,im did wel sad
1323,MAT,26,JNT,im aat did evi
1324,MAT,26,JNT,den im se tu dem se mi aat evi so til mi fiil laik da presha ya a go kil mi
1325,MAT,26,JNT,tan yaso an no bada go sliip pan mi
1326,MAT,26,JNT,jiizas go out likl forda an dash imself a grong ton dong im fies an im prie
1327,MAT,26,JNT,im se mi faada ef yu kyan dwiit du tek da kop ya fram mi bot a no wa mi waahn stil a wa yu waahn
1328,MAT,26,JNT,den im kom bak tu im falara dem an kom fain dem a sliip
1329,MAT,26,JNT,im se tu piita se so unu kudn tan wid mi an kip wach fi wan owa unu gaan gaan sliip
1330,MAT,26,JNT,no sliip
1331,MAT,26,JNT,kip wach an prie so unu no fies notn we wi kaaz unu fi sin
1332,MAT,26,JNT,kaaz iina unu aat unu waahn du wa rait bot unu a jos piipl an dat mek unu wiik
1333,MAT,26,JNT,im go we wan sekan taim go prie
1334,MAT,26,JNT,im se mi faada ef dis a di onggl wie an mi afi jringk fram da kop ya den mi afi du wa yu waahn
1335,MAT,26,JNT,im kom bak agen an kom kech dem a sliip
1336,MAT,26,JNT,dem kudn kip op
1337,MAT,26,JNT,sliip did a kil dem dem yai did evi
1338,MAT,26,JNT,so im lef dem agen an go we go prie wan tord taim
1339,MAT,26,JNT,im se di sed ting agen
1340,MAT,26,JNT,den im kom bak tu im speshal falara dem an se unu stil a sliip an a res
1341,MAT,26,JNT,si ya di taim a kom nou wen dem sel out di man we gad pik an an im uova tu di wikid piipl dem
1342,MAT,26,JNT,git op mek wi go nou si ya no di wan we sel mi out kom nou wen jiizas did stil de de a taak juudas wan a im twelv speshal falara dem kom
1343,MAT,26,JNT,wan bag a piipl kom wid im
1344,MAT,26,JNT,dem did kom wid suod an big tik an a di ed priis an juu liida dem did sen dem
1345,MAT,26,JNT,nou di wan we sel out jiizas did gi dem wan sain
1346,MAT,26,JNT,im se di wan we mi kis a im a di man
1347,MAT,26,JNT,ares im so siem taim im go op tu jiizas an se oudi tiicha an kis im
1348,MAT,26,JNT,jiizas se tu im se fren du wa yu kom ya fi du
1349,MAT,26,JNT,den dem kom kom uol aan pan jiizas an ares im
1350,MAT,26,JNT,bot wan a jiizas falara dem grab im suod an tek it chap aaf di iez a di sorvant fi di liida fi di priis dem
1351,MAT,26,JNT,den jiizas se tu im se put op bak yu suod kaaz enibadi we tek op suod fait a suod ago kil dem
1352,MAT,26,JNT,ar a tingk unu tingk se mi kyaahn kaal pan mi faada
1353,MAT,26,JNT,an im wudn sen wan bag a ienjel kom elp mi rait ya nou muo dan twelv big gruup a dem
1354,MAT,26,JNT,bot ef mi du dat ou wa rait dong iina gad wod we se a so it fi go wuda kom chuu iihn
1355,MAT,26,JNT,da taim de jiizas se tu di kroud a piipl se a kom unu kom wid suod an big tik fi ares mi laik se mi a oul tiif an mordara
1356,MAT,26,JNT,die iin die out unu si mi iina di yaad we gad ous de a tiich an unu no ares mi
1357,MAT,26,JNT,bot dis ya apm so wa di prafit dem se iina gad wod kyan kom chuu
1358,MAT,26,JNT,den aal a im speshal falara dem ron we lef im
1359,MAT,26,JNT,nou di piipl dem we ares jiizas tek im kyari im go a kaiyafas
1360,MAT,26,JNT,im did a di liida fi di priis dem an a fi im ous di laa tiicha an elda dem did gyada op
1361,MAT,26,JNT,bot piita did de likl forda aaf a fala jiizas
1362,MAT,26,JNT,im fala im go aal di wie tu wich paat di liida fi di priis dem liv
1363,MAT,26,JNT,im go iin de an go sidong out iina di yaad wid di gyaad dem fi si wa ago apm tu jiizas
1364,MAT,26,JNT,di ed priis an aal a di juu liida dem did a chrai kom op wid aal kaina lai fi tel pan jiizas so dem kuda kil im
1365,MAT,26,JNT,bot dem kudn fain notn fi yuuz kil im iivn duo wan bag a piipl kom op kom tel lai pan im
1366,MAT,26,JNT,den tuu piipl kom op
1367,MAT,26,JNT,ier dem no da man ya se mi kyan mash op gad ous an bil it bak iina chrii die
1368,MAT,26,JNT,so di liida fi di priis dem tan op an se tu jiizas se yu naa notn fi se
1369,MAT,26,JNT,a wa kaina sitn dem ya dem a se bout yu
1370,MAT,26,JNT,bot jiizas no se notn
1371,MAT,26,JNT,di liida fi di priis dem se tu im se infronta di gad we liv mi de kaal pan yu fi taak chuut yu a di krais gad pikni
1372,MAT,26,JNT,so jiizas se tu im se yu se it yuself
1373,MAT,26,JNT,bot ier mi no fram nou aan yu ago si di man we gad pik a sidong a di rait an a di wan we powaful an a kom dong pan kloud we kom outa evn
1374,MAT,26,JNT,wen di liida fi di priis dem ier dat de im tier im kluoz an se im tingk se im an gad a wan im disrispek gad wa wi waahn muo piipl fi pruuv notn fa
1375,MAT,26,JNT,unu ier im a dis op gad wa di kuot se
1376,MAT,26,JNT,dem se im gilti
1377,MAT,26,JNT,a ded im fi ded
1378,MAT,26,JNT,den dem pit iina im fies an tomp im op
1379,MAT,26,JNT,an som a dem slap im op an se yu no prafit
1380,MAT,26,JNT,iihn krais jiizas
1381,MAT,26,JNT,so tel wi a uu lik yu nou piita did a sidong out iina di yaad we di liida fi di priis dem liv
1382,MAT,26,JNT,wan sliev gyal kom op tu im an se di man fram gyalalii jiizas yu did de mongks im tu
1383,MAT,26,JNT,bot piita se a lai shi a tel infronta aal a dem mi no nuo we yaa chat se wen im go outa di giet wan neda sliev gyal si im an se tu di piipl dem we did out de se da man ya did de mongks jiizas we kom fram nazaret
1384,MAT,26,JNT,im se a lai shi did a tel tu
1385,MAT,26,JNT,da taim ya im swier
1386,MAT,26,JNT,ier im no mi
1387,MAT,26,JNT,nuo sa mi swier se mi no nuo di man likl lieta di piipl dem we tan op de kom tu piita an se yu a riili wan a dem tu aal ou yu chat gi yu we man yu soun laik dem piita staat kos an kaal dong aal kaina kraasiz pan imself
1388,MAT,26,JNT,an im swier an se mi no nuo di man sed taim wan kak kruo
1389,MAT,26,JNT,den piita memba we jiizas did se bifuo di ruusta kruo yu ago se yu no nuo mi chrii taim
1390,MAT,26,JNT,piita go outsaid an im baal an im baal an im baal so til
1391,MAT,27,JNT,orli orli iina di maanin aal a di ed priis an juu elda dem miit op an mek op dem main fi kil jiizas
1392,MAT,27,JNT,dem tai im op kyari im go we an an im uova gi pailat di govana
1393,MAT,27,JNT,wen juudas di wan we did sel im out si se dem gi uova jiizas fi dem kil im im sari bout wa im did du an kyari bak di toti silva kain dem go gi di ed priis an elda dem
1394,MAT,27,JNT,ier im no mi sin mi sin kaa mi sel out sumadi we neehn du notn rang bot dem se tu im se wa dat av fi du wid wi
1395,MAT,27,JNT,a fi yu prablem dat gwaan go diil wid dat yuself so juudas chuo dong di silva kain dem iina gad ous an lef deso
1396,MAT,27,JNT,den im go we go eng imself
1397,MAT,27,JNT,di ed priis dem tek op di moni an se it no rait fi wi put da moni ya wid gad moni kaa a blod moni dis
1398,MAT,27,JNT,so dem taak wid dem wan aneda an mek op dem main fi tek di moni bai piis a lan we bilang tu sumadi we mek klie pat an dem yuuz da lan de beri farina
1399,MAT,27,JNT,a so kom aal a nou piipl kaal da piis a lan de blod fiil
1400,MAT,27,JNT,sieka dat we di prafit jerimaiya did se kom chuu
1401,MAT,27,JNT,im did se dem tek di toti silva kain dem a dat di izrel piipl dem se im wot an dem tek dat bai di piis a lan we bilang tu sumadi we mek klie pat a siem so di laad tel mi it fi go
1402,MAT,27,JNT,nou jiizas tan op infronta di govana an di govana aks im se yu a di juu dem king
1403,MAT,27,JNT,jiizas se a yu se so
1404,MAT,27,JNT,an wen di liida fi di priis dem an di juu liida dem se im du aal kaina rang sitn im neehn ansa bak
1405,MAT,27,JNT,den pailat se tu im se yu no ier umoch bad sitn dem se yu du
1406,MAT,27,JNT,bot jiizas no ansa no iivn wan a dem dat did sopraiz di govana
1407,MAT,27,JNT,nou iina di paasuova alidie di govana aalwiez frii wan prizna enibadi we di kroud waahn
1408,MAT,27,JNT,dis ya taim dem did lak op wan wikid prizna
1409,MAT,27,JNT,evribadi did nuo im
1410,MAT,27,JNT,im did niem jiizas barabas
1411,MAT,27,JNT,so afta di kroud a piipl gyada op pailat se tu dem se uu unu waahn mi lego fuunu nou jiizas barabas ar jiizas di wan we dem kaal krais
1412,MAT,27,JNT,kaaz pailat nuo se dem onggl bring iin jiizas kaa dem bad main wen pailat de de a sidong iina im speshal siit az joj fi di kies im waif sen im da mesij ya no av notn fi du wid da man de kaa im no du notn rang
1413,MAT,27,JNT,mi av wan bad bad jriim bout im tide
1414,MAT,27,JNT,laaks it mek mi sofa
1415,MAT,27,JNT,bot di ed priis an juu elda dem push di piipl dem fi aks fi barabas an fi mek dem kil jiizas
1416,MAT,27,JNT,di govana aks dem outa di tuu a dem wich wan unu waahn mi lego
1417,MAT,27,JNT,an di piipl dem se barabas pailat se tu dem se den wa mi fi du wid jiizas we dem kaal krais
1418,MAT,27,JNT,di uol a dem se niel im pan di kraas so im se fi wa
1419,MAT,27,JNT,wa rang im du
1420,MAT,27,JNT,bot dem shout louda dan dem did a shout fos niel im pan di kraas wen pailat si se im neva did a go no we wid dis ya bot did onggl a rail op di kroud muo im tek waata wash im an infronta dem an se a no mi mek da man ya ded
1421,MAT,27,JNT,fiim blod de pan fuunu ed aal a di piipl dem se ye bliem wi mek im blod kom dong pan wi an wi pikni dem den im let go barabas gi dem
1422,MAT,27,JNT,im mek dem tek wip biit jiizas an den gi im uova fi dem niel im pan di kraas
1423,MAT,27,JNT,den di govana suoja dem tek jiizas wich paat di govana liv an kaal op di ada suoja dem fi gyada op roun im
1424,MAT,27,JNT,dem tier aaf im kluoz an put aan wan brait red ruob pan im
1425,MAT,27,JNT,afta dem mek wan kroun outa makabush dem put it pan im ed
1426,MAT,27,JNT,dem put piis a tik iina im rait an an dem niil dong infronta im an a muuv laik se dem did waahn tek im fi iidiyat
1427,MAT,27,JNT,ier dem no manaz an rispek tu di juu dem king dem pit pan im an tek big tik biit im iina im ed uova an uova
1428,MAT,27,JNT,afta dem mak im don dem tek aaf di ruob an put aan bak fi im uona kluoz
1429,MAT,27,JNT,den dem kyari im go we fi niel im pan di kraas
1430,MAT,27,JNT,wen dem a go we wid jiizas dem fain wan man fram sairiin we niem saiman
1431,MAT,27,JNT,dem fuos im fi kyari jiizas kraas
1432,MAT,27,JNT,dem kech a wan plies we niem golgota we miin di skol plies an di suoja dem gi im wain miks op wid sitn bita fi jringk bot wen jiizas ties likl im neehn waahn jringk it
1433,MAT,27,JNT,wen dem don niel im pan di kraas dem chuo dais fi shier op im kluoz
1434,MAT,27,JNT,den dem sidong rait deso an gyaad im
1435,MAT,27,JNT,uova im ed dem put op wan sain we shuo a wa im du mek dem kil im
1436,MAT,27,JNT,it se dis a jiizas di juu dem king
1437,MAT,27,JNT,wen dem did a niel im pan di kraas dem did niel op tuu tiif tu
1438,MAT,27,JNT,wan did de pan im raitansaid an wan pan im lefansaid
1439,MAT,27,JNT,di piipl dem we did a paas se aal kaina torbl sitn bout im
1440,MAT,27,JNT,dem shiek dem ed
1441,MAT,27,JNT,ier dem no yu we kyan mash op gad ous an bil it bak iina chrii die siev yuself no ef yaa gad bwai pikni kum dong aafa di kraas a no dem wan aal di ed priis plos di laa tiicha an elda dem did a laaf aafa jiizas
1442,MAT,27,JNT,ier dem no im siev ada piipl bot im kyaahn siev imself im a di king fi izrel
1443,MAT,27,JNT,a wa kaina king im bi
1444,MAT,27,JNT,im a izrel king mek im kom dong aafa di kraas nou an wi wi biliiv wa im se
1445,MAT,27,JNT,im se im chos iina gad den mek gad siev im ef a dat gad waahn du kaa im no se mi a gad pikni aal di tiif dem we did niel pan di kraas wid im did kos im out tu
1446,MAT,27,JNT,nou fram migl die di uol plies get daak til chrii aklak
1447,MAT,27,JNT,wen it kech bout chrii aklak jiizas shout out loud loud eli eli lema sabaktanai
1448,MAT,27,JNT,dat miin mi gad mi gad wa mek yu lef mi an gaan
1449,MAT,27,JNT,wen som a di piipl dem we did tan op de ier im dem se da man ya a kaal fi ilaija
1450,MAT,27,JNT,sed taim wan a dem ron go get wan sponj an ful it op wid sowa wain an put it pan wan piis a tik an gi im fi jringk
1451,MAT,27,JNT,bot di res a dem se lef im an mek wi si ef ilaija ago kom kom siev im
1452,MAT,27,JNT,den jiizas baal out agen loud loud an put im spirit iina gad an
1453,MAT,27,JNT,siem taim di kortn we did eng op iina gad ous plit iina tuu fram tap tu batam
1454,MAT,27,JNT,di ort shiek op an di rakstuon dem plit uopm
1455,MAT,27,JNT,tuum flai uopm an uol iip a gad piipl dem we did ded kom bak alaiv
1456,MAT,27,JNT,dem kom outa dem tuum
1457,MAT,27,JNT,an afta jiizas ded an kom bak dem go iina jeruusilem an uol iip a piipl si dem
1458,MAT,27,JNT,wen di ed fi onjrid suoja an di suoja dem we did de wid im a gyaad jiizas si di ortkwiek an aal we did a apm dem kech dem fried wikid wikid
1459,MAT,27,JNT,ier dem no fi riil da wan ya did a gad bwai pikni fi chuu uol iip a uman did tan op forda out a wach we a gwaan
1460,MAT,27,JNT,dem did kom wid jiizas fram gyalalii an did a luk aafa im
1461,MAT,27,JNT,iina di gruup yu did av mieri magdaliin mieri dat a jiemz an juozif mada an zebidii bwai pikni dem mada did de de tu
1462,MAT,27,JNT,nou wen iivnin kech wan rich man fram arimatiya we niem juozif kom
1463,MAT,27,JNT,im did a wan a jiizas falara dem tu
1464,MAT,27,JNT,im go a pailat go aks im fi jiizas badi an pailat se dem fi gi im it
1465,MAT,27,JNT,juozif tek di badi rap it op iina wan kliin linin klaat an put it iina wan nyuu tuum dat a did fi im uona tuum we did iina di rak
1466,MAT,27,JNT,den im ruol wan big big stuon kraas infronta di tuum
1467,MAT,27,JNT,mieri magdaliin an di ada mieri did a sidong de kraas fram di tuum
1468,MAT,27,JNT,di neks die dat a did di sabat die di ed priis dem an di farisii dem miit op tugeda infronta pailat
1469,MAT,27,JNT,dem se sa wi memba wen da oul laiyad de did stil a liv ou im weehn se afta chrii die mi ago kom bak alaiv
1470,MAT,27,JNT,so tel dem sa fi mek shuor se di tuum gyaad gud gud til di tord die so im falara dem no kom kom tek we im badi an tel di piipl dem se im kom bak alaiv
1471,MAT,27,JNT,ef dem se so an chrik op piipl dat de lai wuda wos dan di fos wan wen im did kliem se a im a di krais
1472,MAT,27,JNT,so pailat se tu dem se tek wan gruup a suoja fi go gyaad di tuum an mek shuor se dem gyaad it di bes wie dem kyan gyaad it
1473,MAT,27,JNT,so dem lef go we wid di suoja dem an dem maak di stuon so dem wuda nuo ef nobadi muuv it
1474,MAT,28,JNT,nou afta sabat don orli sonde maanin di fos die a di wiik kom mieri magdaliin an di neks mieri go fi go luk pan di tuum
1475,MAT,28,JNT,an aal av a sodn wan wikid wikid ortkwiek shiek op di plies kaa wan a gad ienjel dem kom dong fram evn an kom ruol we di stuon an sidong pan it
1476,MAT,28,JNT,im did luk brait laka laitnin an im kluoz did wait laik sunuo
1477,MAT,28,JNT,di gyaadi dem did so fraitn dem a shiek iina dem buon
1478,MAT,28,JNT,dem jrap a grong an tif out laka ded dem ded
1479,MAT,28,JNT,bot di ienjel se tu di uman dem se no fried mi nuo se a jiizas unu a luk fa di wan we dem kil pan di kraas
1480,MAT,28,JNT,im no de ya kaa gad mek im kom bak alaiv jos laik wa im did se
1481,MAT,28,JNT,kom luk wich paat im did a lidong
1482,MAT,28,JNT,den ori op an go tel im falara dem se im ded an kom bak alaiv
1483,MAT,28,JNT,im a go a gyalalii til unu kom
1484,MAT,28,JNT,unu wi si im de wen unu riich
1485,MAT,28,JNT,mi tel unu we mi did fi tel unu lisn wa mi se an du wa mi se unu fi du
1486,MAT,28,JNT,di uman dem tek aaf kwik kwik dem fraitn an glad siem taim an dem ron go tel jiizas falara dem
1487,MAT,28,JNT,bot jiizas miit dem op an se tu dem se iel dem kom tu im ben dong a grong uol aan pan im fut an worship im
1488,MAT,28,JNT,den jiizas se tu dem se no fried
1489,MAT,28,JNT,gwaan go tel mi breda dem se dem kyan go a gyalalii
1490,MAT,28,JNT,dem wi si mi de
1491,MAT,28,JNT,siem taim dem a go deso som a di gyaadi dem go iina di toun go tel di ed priis dem evriting we apm
1492,MAT,28,JNT,afta dat di ed priis dem miit op wid di elda dem an kuk op wan plan
1493,MAT,28,JNT,dem gi di suoja dem wan uol iip a moni an se tu dem se a dis unu fi tel evribadi se im falara dem kom iina di nait an kom tiif im badi wen wi weehn a sliip
1494,MAT,28,JNT,ef di govana ier da tuori ya wi wi wok it out an mek shuor se unu no get iina no chobl
1495,MAT,28,JNT,so dem tek di moni an du wa dem tel dem fi du
1496,MAT,28,JNT,an piipl stil a taak da tuori ya mongks di juu dem op tu tide die ya
1497,MAT,28,JNT,so jiizas ilevn falara dem go a gyalalii a di mountn we im did tel dem fi go
1498,MAT,28,JNT,wen dem si im dem worship im bot som a dem neehn tuu shuor ef a im
1499,MAT,28,JNT,den jiizas kom kom se tu dem se gad gi mi powa uova evriting we a liv iina evn an pan ort
1500,MAT,28,JNT,so gwaan yuuz fi mi powa tiich mi mesij tu piipl evriwe so dem kyan ton mi falara tu
1501,MAT,28,JNT,an yuuz di powa we di faada di bwai pikni an di uoli spirit gi an baptaiz dem
1502,MAT,28,JNT,gwaan go tiich dem fi lisn an fala aal a di ruul dem we mi guunu
1503,MAT,28,JNT,an memba mi no lef unu non at aal mi de wich paat unu de til taim don
1504,MRK,1,JNT,dis a ou di gud nyuuz bout jiizas krais gad bwai pikni staat
1505,MRK,1,JNT,it rait dong iina di buk we di prafit aizaiya rait se luk mi wi sen mi mesinja fi gwaan til yu kom im ago get piipl redi fi yu
1506,MRK,1,JNT,sumadi a shout iina di dezot klier di wie fi di laad kom chuu mek di chrak we di laad fi waak pan chriet
1507,MRK,1,JNT,so jan di baptis staat fi priich iina di dezot an se piipl fi ton we fram dem sin get baptaiz an gad wi paadn dem fi aal di rang we dem du
1508,MRK,1,JNT,piipl fram aal uova judiya an evribadi we liv iina jeruusilem did a go tu im
1509,MRK,1,JNT,wen dem si se dem a sina an sari fi di rang we dem du im baptaiz dem iina di riva jaadn
1510,MRK,1,JNT,jan kluoz did mek outa kyamil ier wid wan leda belt roun im wies
1511,MRK,1,JNT,an fi im fuud im nyam graasapa an oni we im fain iina di dezot
1512,MRK,1,JNT,jan tel di piipl dem se sumadi muo powaful dan mi a kom an mi no iivn gud inof fi pul di chrap pan im slipaz
1513,MRK,1,JNT,mi baptaiz unu iina waata bot im ago baptaiz unu wid di uoli spirit
1514,MRK,1,JNT,roun dem taim de jiizas did kom fram nazaret iina gyalalii an jan did baptaiz im iina riva jaadn
1515,MRK,1,JNT,siem taim jiizas a kom op outa di waata im si evn uopm op an di spirit a kom dong pan im laik wan dov
1516,MRK,1,JNT,an wan vais fram evn se yu a fi mi wan degedege bwai pikni mi lov yu an yu mek mi aat glad
1517,MRK,1,JNT,siem taim di uoli spirit kaaz jiizas fi go iina di dezot
1518,MRK,1,JNT,an im did iina di dezot fi faati die
1519,MRK,1,JNT,an wen im did out de sietan chrai aad aad fi mek im du rang
1520,MRK,1,JNT,im did out de mongks di wail animal dem bot ienjel did a luk aafa im
1521,MRK,1,JNT,nou afta dem lak op jan iina prizn jiizas go a gyalalii go priich gad gud nyuuz
1522,MRK,1,JNT,im se a taim nou gad suun ruul iina evri wie ton we fram unu sin an ton tu gad an biliiv di gud nyuuz wen im did a waak saida gyalalii sii im si saiman an im breda anju
1523,MRK,1,JNT,dem did a fling out dem net iina di liek fi kech fish kaaz dem a did fishaman
1524,MRK,1,JNT,jiizas se tu dem se fala mi an siem laik ou unu kech fish mi wi tiich unu ou fi kech piipl an mek dem ton mi falara
1525,MRK,1,JNT,so dem lef dem buot siem taim an fala jiizas
1526,MRK,1,JNT,likl dong fram deso im si jiemz an jan zebidii tuu bwai pikni dem iina wan buot a fiks dem net
1527,MRK,1,JNT,jiizas kaal dem an siem taim dem go fala im
1528,MRK,1,JNT,dem lef dem faada zebidii iina di buot wid di man dem we did a wok fi im
1529,MRK,1,JNT,lieta jiizas an im falara dem lef go a kyaporniyom
1530,MRK,1,JNT,pan di sabat im go iina di juu dem choch an staat fi tiich
1531,MRK,1,JNT,evribadi shak wen dem ier di sitn dem we im did a tiich kaaz im tiich laik sumadi we av di rait an di powa fi du it
1532,MRK,1,JNT,im neehn tiich laik di laa tiicha dem
1533,MRK,1,JNT,siem taim wan man we did iina di juu dem choch we diiman did tek kanchuol a baal out jiizas a nazaret wa yu waahn wid wi
1534,MRK,1,JNT,a kom yu kom fi kil wi aaf
1535,MRK,1,JNT,mi nuo uu yu bi yu a di uoli wan we kom fram gad kiba yu mout jiizas se tu di diiman iina wan siiros vais
1536,MRK,1,JNT,kom outa di man di diiman fling im dong an mek im de de a flata it baal out loud loud an kom outa im
1537,MRK,1,JNT,di piipl dem did wel shak so dem aks dem wan aneda a wa dis ya
1538,MRK,1,JNT,a som powaful nyuu sitn im a tiich da man ya aal av di powa an di rait fi aada diiman fi kom outa piipl an dem du wa im se
1539,MRK,1,JNT,nyuuz bout jiizas pred faas faas aal uova di ieriya roun gyalalii
1540,MRK,1,JNT,afta jiizas lef di juu dem choch dem go chriet a saiman an anju ous
1541,MRK,1,JNT,jiemz an jan did go wid dem tu
1542,MRK,1,JNT,saiman madainlaa did sik iina bed a ruos wid fiiva
1543,MRK,1,JNT,wen jiizas riich a di ous dem tel im bout ar
1544,MRK,1,JNT,jiizas go tu ar uol ar an an tek taim riez ar op
1545,MRK,1,JNT,di fiiva brok an shi staat luk aafa dem
1546,MRK,1,JNT,afta di son go dong an iivnin kom di piipl dem kyari aal a di sik piipl dem an aal a di piipl dem we diiman did a kanchuol go a jiizas
1547,MRK,1,JNT,di uol toun gyada op a di ous duor
1548,MRK,1,JNT,so im iil uol iip a dem we did sik wid aal kaina difrant difrant siknis an ron out diiman outa nof a dem
1549,MRK,1,JNT,bot im neva mek di diiman dem se notn kaaz dem did nuo uu im bi
1550,MRK,1,JNT,orli orli iina di maanin wen it did stil daak daak jiizas get op an go fain wan plies we nobadi no de so im kuda tan de an prie
1551,MRK,1,JNT,so saiman an im fren dem staat luk fi im
1552,MRK,1,JNT,wen dem fain im dem se tu im se evribadi a luk fi yu so im ansa dem se mek wi go a som ada plies iina di dischrik dem we de nier yaso so mi kyan priich tu dem tu kaaz a dat mi kom out ya fi du
1553,MRK,1,JNT,so im go aal bout gyalalii go priich iina di juu dem choch an ron out diiman outa piipl
1554,MRK,1,JNT,wan fasifasi skin man kom tu jiizas
1555,MRK,1,JNT,im go dong pan im nii an beg jiizas fi elp im
1556,MRK,1,JNT,im se ef yu waahn fi kyuor mi an mek mi kliin yu av di powa fi dwiit
1557,MRK,1,JNT,jiizas fiil sari fi di man so im chrech out im an an toch im an se mi waahn yu fi get kliin
1558,MRK,1,JNT,gwaan yu beta nou di man get beta siem taim an im skin get kliin kliin
1559,MRK,1,JNT,siem taim jiizas waan im aaf chrang chrang an sen im we
1560,MRK,1,JNT,jiizas tel im se mek shuor se yu no se notn tu nobadi bout dis
1561,MRK,1,JNT,nou dat yu get beta jos gwaan go shuo yuself tu di priis an kyari di sakrifais we muoziz laa se yu fi gi wen yu skin get beta
1562,MRK,1,JNT,dat wi shuo evribadi se yu get kliin
1563,MRK,1,JNT,bot di man lef an staat pred tu evribadi wa jiizas du fi im
1564,MRK,1,JNT,so fram dat jiizas kudn go iina no toun mek nobadi si im
1565,MRK,1,JNT,im afi tan iina di konchri paat faar faar fram di toun
1566,MRK,1,JNT,bot piipl stil kip aan a kom tu im fram aal bout
1567,MRK,2,JNT,afta kopl die jiizas go baka kyaporniyom an nyuuz pred aal bout se im kom uom
1568,MRK,2,JNT,so piipl staat fi gyada op a im ous an di plies did ram op so til yu kudn fain no we fi tan op no iivn a di duor
1569,MRK,2,JNT,an jiizas priich gad wod tu dem
1570,MRK,2,JNT,som piipl kom de wid wan kripl man fi si jiizas an fuo a di man dem did a kyari im
1571,MRK,2,JNT,bot sieka di kroud dem kudn get di man iina di ous we jiizas de
1572,MRK,2,JNT,so di man dem tier aaf paat a di ous tap an let dong di kripl man pan im chrecha
1573,MRK,2,JNT,wen jiizas si ou di man dem biliiv iina im im se tu di kripl man se mi pikni mi paadn yu fram aal a yu sin dem
1574,MRK,2,JNT,som a di laa tiicha dem did sidong de an dem staat tingk aad aad tu demself se a wa rang wid da man ya duo iihn
1575,MRK,2,JNT,ou im fi se dem sitn de
1576,MRK,2,JNT,im a disrispek gad no onggl gad wan kyan paadn sin
1577,MRK,2,JNT,bot siem taim jiizas pik op iina im spirit wa dem did a tingk
1578,MRK,2,JNT,so im se tu dem se wa mek unu a tingk dem sitn de iina unu aat
1579,MRK,2,JNT,wich wan iiziya fi tel di kripl man mi paadn yu sin dem ar fi tel im se tan op pik op yu chrecha an waak
1580,MRK,2,JNT,bot fi mek unu nuo mi ago shuo unu se di man we gad pik av di rait an di powa fi paadn sin pan ort
1581,MRK,2,JNT,so im se tu di kripl man se lisn tu mi tan op tek op yu chrecha an go a yu yaad
1582,MRK,2,JNT,di man get op siem taim tek op im chrecha an ed fi im yaad wail evribadi did a wach im
1583,MRK,2,JNT,di piipl did shak an dem priez gad an se wi neva si notn laik dis bifuo jiizas go bak pan di siisaid an uol iip a piipl gyada op roun im an im tiich dem
1584,MRK,2,JNT,wen im did de pan im wie im si liivai alfiyos bwai sidong wich paat piipl kalek taks
1585,MRK,2,JNT,jiizas se tu im se fala mi so im get op an fala jiizas
1586,MRK,2,JNT,afta dat jiizas go nyam a liivai yaad an nof taks kalekta an piipl we du rang did kom kom sidong an nyam wid im an im speshal falara dem kaaz a uol iip a piipl did a fala im
1587,MRK,2,JNT,wen di laa tiicha dem an di farisii dem si se jiizas did a nyam wid taks kalekta an piipl we du rang dem aks im falara dem se wa mek im nyam wid di taks kalekta an rangduwa
1588,MRK,2,JNT,wen jiizas ier wa dem se im se tu dem se piipl we no sik no niid dakta a onggl sik piipl niid dakta
1589,MRK,2,JNT,mi neehn kom ya fi tel piipl we du rait fi ton fram dem rang a piipl we du rang mi kom ya fa
1590,MRK,2,JNT,nou jan di baptis falara dem an di farisii dem did a kip we fram fuud
1591,MRK,2,JNT,som piipl kom tu jiizas an aks im se wa mek jan falara dem an di farisii dem a kip we fram fuud an fi yu falara dem naa du dat
1592,MRK,2,JNT,jiizas ansa dem se yu tingk se di piipl dem we di braidgruum invait a im wedn fi kip we fram fuud wen im mongks dem
1593,MRK,2,JNT,wen di braidgruum de mongks dem dem kyaahn kip we fram fuud
1594,MRK,2,JNT,bot di taim ago kom wen di braidgruum ago get tek we fram dem
1595,MRK,2,JNT,da taim de dem wi kip we fram fuud
1596,MRK,2,JNT,nobadi no yuuz piis a nyuu klaat fi pach op uol kluoz
1597,MRK,2,JNT,ef dem du dat wen dem wash di kluoz di nyuu klaat ago tier we fram di uol wan an lef wan biga uol dan wa did de de bifuo
1598,MRK,2,JNT,nobadi no chuo nyuu wain iina uol wain bakl
1599,MRK,2,JNT,ef dem du dat di wain ago bos op di bakl
1600,MRK,2,JNT,di bakl ago mash op an di wain ago wies
1601,MRK,2,JNT,wa piipl du a put nyuu wain iina nyuu wain bakl
1602,MRK,2,JNT,wan sabat jiizas an im speshal falara dem did a go chuu wan wiit fiil
1603,MRK,2,JNT,im falara dem staat pik som a di wiit dem wen dem did a paas chuu
1604,MRK,2,JNT,so som farisii aks jiizas se luk ya wa mek dem a du wa di laa se dem no fi du pan di sabat
1605,MRK,2,JNT,jiizas ansa dem se unu neva riid wa dievid did du wen im an im fren dem did onggri
1606,MRK,2,JNT,ou im go iina gad ous wen taim abaiyataar a did liida fi di priis dem nyam di uoli bred we di laa se onggl di priis dem fi get an aal gi im fren dem som
1607,MRK,2,JNT,den jiizas se tu dem se di sabat did mek fi piipl piipl neva mek fi di sabat
1608,MRK,2,JNT,kaaz a dat di man we gad pik a im ruul
1609,MRK,2,JNT,an im ruul aal uova di sabat
1610,MRK,3,JNT,wan neda die jiizas go baka di juu dem choch an wan man wid wan kripl an did de de
1611,MRK,3,JNT,di farisii dem wach jiizas laik wan aak fi si ef im did a go mek di man beta pan di sabat so dem kuda av sopm fi se gens im
1612,MRK,3,JNT,so jiizas se tu di man wid di kripl an se tan op infronta evribadi
1613,MRK,3,JNT,den im aks di piipl wich wan di laa se wi kyan du pan di sabat fi du gud ar fi du bad fi siev sumadi laif ar fi kaaz sumadi fi ded
1614,MRK,3,JNT,bot nobadi neva se a wod
1615,MRK,3,JNT,jiizas luk roun pan dem an im did wel beks an it bon im fi si ou dem aadiez
1616,MRK,3,JNT,so im se tu di man se chrech out yu an
1617,MRK,3,JNT,di man chrech out im an an im an get beta
1618,MRK,3,JNT,so siem taim di farisii dem lef out an go staat plan wid erad falara dem fi kil jiizas
1619,MRK,3,JNT,den jiizas an im falara dem lef out an go dong a di sii an wan uol iip a piipl fram gyalalii fala im
1620,MRK,3,JNT,an fram judiya jeruusilem iduomiya uova di ada saida riva jaadn an roun taiya an saidan uol iip muo piipl kom tu im wen dem ier bout di sitn dem we im did du
1621,MRK,3,JNT,sieka di kroud jiizas tel im falara dem fi get wan likl buot redi fi im so dat di kroud wudn push aad gens im
1622,MRK,3,JNT,kaaz chuu im did iil nof a dem aal a di sik piipl dem did a push an a chrai fi get kluos so dem kuda toch im
1623,MRK,3,JNT,an piipl we av diiman iina dem enitaim di diiman dem si jiizas dem fling dong demself an baal out se yu a gad bwai pikni bot jiizas wuda waan di diiman dem se dem mosn tel nobadi bout im
1624,MRK,3,JNT,nou jiizas go op pan wan il an kaal aal uu im did waahn an dem kom tu im
1625,MRK,3,JNT,im pik out twelv man we im kaal im apasl so dat dem kuda tan wid im an dat im kuda sen dem fi go priich an dat im kuda gi dem di rait an di powa fi ron out diiman outa piipl
1626,MRK,3,JNT,di twelv we im pik a did saiman we im kaal piita jiemz an im breda jan zebidii tuu bwai dem we im kaal buowanojiiz dat miin man we komiin laik tonda anju filip bartalimyuu matyu tamas jiemz alfiyos bwai tadiyos saiman di zelat an juudas iskyariyat di wan we sel out jiizas
1627,MRK,3,JNT,nou jiizas go baka di ous wich paat im did a stie an wan kroud a piipl did gyada op de so im an im falara dem kudn get fi iit
1628,MRK,3,JNT,wen im fambili ier dis dem go fi im fi go tek chaaj a im kaaz dem se im a luuz im ed
1629,MRK,3,JNT,di laa tiicha dem we did kom dong fram jeruusilem se im av belzibul di diiman ruula iina im
1630,MRK,3,JNT,a belzibul gi im powa fi ron out diiman
1631,MRK,3,JNT,so jiizas kaal di piipl dem an tel dem wan likl tuori fi tiich dem sitn
1632,MRK,3,JNT,im aks dem se ou sietan fi ron out imself iihn
1633,MRK,3,JNT,ef di piipl a wan kindom a iet dem wan aneda an a fait gens dem wan aneda da kindom de kyaahn laas lang
1634,MRK,3,JNT,ef di piipl iina wan fambili a iet dem wan aneda an a fait gens dem wan aneda da fambili de kyaahn laas lang
1635,MRK,3,JNT,an ef sietan iet imself an a fait imself im no wuda luuz im powa im kindom no wuda mash op an no don im wuda don fa
1636,MRK,3,JNT,an nobadi kyaahn brok iina wan chrang man ous an tiif out im sitn dem
1637,MRK,3,JNT,dem wuda afi tai im op fos
1638,MRK,3,JNT,wen dem tai im op a da taim de dem kyan tek we evriting
1639,MRK,3,JNT,mi a tel unu di chuut piipl wi get paadn fi aal kaina sin iivn fi aal a di torbl sitn dem we dem se gens gad
1640,MRK,3,JNT,bot nobadi we se torbl sitn gens di uoli spirit kyaahn get paadn fi dat kaaz dem wuda sin wan sin we nobadi kyaahn get paadn fa non at aal
1641,MRK,3,JNT,jiizas se dat kaaz dem did se im av wan diiman iina im
1642,MRK,3,JNT,den jiizas mada an im breda dem kom fi si im
1643,MRK,3,JNT,dem tan op outa duor an sen sumadi go kaal im
1644,MRK,3,JNT,di kroud a piipl we did sidong roun im se tu im se yu mada yu breda an sista dem outa duor fi si yu
1645,MRK,3,JNT,im ansa dem se uu a mi mada an uu a mi breda dem
1646,MRK,3,JNT,den im luk roun pan di piipl dem we did a sidong roun im an se si mi mada an mi breda dem ya enibadi we du wa gad se dem fi du a mi breda sista an mada dat
1647,MRK,4,JNT,wan neks taim jiizas did a tiich saida di liek
1648,MRK,4,JNT,wan big big kroud a piipl gyada op roun im
1649,MRK,4,JNT,im did afi go iina wan buot pan di liek go sidong wail di iip a piipl dem tan op a di lieksaid
1650,MRK,4,JNT,an im yuuz som likl tuori an tiich dem uol iip a sitn
1651,MRK,4,JNT,im se tu dem se ier dis wan faama did go out fi plaant som siid
1652,MRK,4,JNT,an wen im did a plaant som a di siid dem jrap wich paat piipl waak an di bod dem kom kom nyam dem op
1653,MRK,4,JNT,som jrap we bie rakstuon de
1654,MRK,4,JNT,dem neehn av moch dot fi gruo iina
1655,MRK,4,JNT,nou kaaz no uol iip a dot neehn de de di ruut kudn go dong diip diip so di plaant dem kom op faas faas
1656,MRK,4,JNT,wen di son kom op it skaach op di plaant dem an chuu dem ruut neehn lang inof dem jrai op an ded
1657,MRK,4,JNT,som ada siid jrap mongks makabush an wen dem pap op di makabush chuok dem
1658,MRK,4,JNT,so dem neva bier notn
1659,MRK,4,JNT,bot som a di siid dem jrap pan gud grong an kom bier fuud
1660,MRK,4,JNT,som bier toti an siksti an iivn onjrid taim muo dan wa di faama did plaant
1661,MRK,4,JNT,den jiizas se enibadi we av iez fi ier beta lisn gud afta di kroud lef di twelv apasl an di ada piipl dem we did de roun jiizas aks im bout di tuori dem
1662,MRK,4,JNT,so im ansa dem se unu get di chaans fi nuo di siikrit sitn dem bout gad kindom
1663,MRK,4,JNT,bot di piipl dem we de outsaid mi yuuz tuori tel dem evriting so iivn duo dem maita a luk an a luk aad aad dem naa go si notn an iivn duo dem maita a lisn an a lisn gud gud dem naa go andastan wa dem ier kaaz ef dem did andastan dem wuda ton we fram dem sin an get siev
1664,MRK,4,JNT,den jiizas aks dem se unu no andastan da tuori de
1665,MRK,4,JNT,den ou unu ago andastan no ada tuori
1666,MRK,4,JNT,di faama plaant di mesij
1667,MRK,4,JNT,di siid we jrap wich paat piipl waak dem a di piipl we ier di mesij bot sietan kom siem taim an tek we di mesij outa dem aat
1668,MRK,4,JNT,di siid dem we jrap wich paat bie rakstuon de a di piipl dem we wel glad fi gad wod siem taim dem ier it
1669,MRK,4,JNT,bot siem laik di plaant uufa ruut no go dong diip iina di grong dem no mek gad wod go diip iina dem aat so dem no laas no taim
1670,MRK,4,JNT,wen tof taim lik dem sieka gad wod dem gi op an ton bak siem taim siem laik ou di plaant jrai op an ded
1671,MRK,4,JNT,stil som piipl komiin laka di siid dem we jrap iina makabush
1672,MRK,4,JNT,dem piipl de ier gad wod bot chuu dem a fret bout laif chuu aal dem kyaahn tingk bout a ou fi mek moni an get rich an chuu dem waahn muo an muo tingz dem sitn de blak gad wod so it no du notn difrant iina dem laif
1673,MRK,4,JNT,bot som ada siid jrap pan gud grong
1674,MRK,4,JNT,dem a di piipl we ier gad wod an tek it iin an it bier uol iip a fruut toti siksti ar iivn wan onjrid taim muor dan wa di faama did plaant
1675,MRK,4,JNT,den jiizas tel dem wan neda tuori im se piipl no lait lamp fi put it anda baaskit ar anda bed duohn
1676,MRK,4,JNT,dem no put it we piipl kyan si di lait
1677,MRK,4,JNT,kaaz notn no aid we naa go kom out iina uopm an eniting we aid ago kom out we evribadi kyan si it
1678,MRK,4,JNT,enibadi we av iez fi ier beta lisn gud an im se tu dem se tingk gud bout wa unu ier
1679,MRK,4,JNT,eniting we unu dish out gi piipl a dat unu ago get bak an get aal muo pan tap a it
1680,MRK,4,JNT,kaaz enibadi we av sopm gad ago gi im muor bot di wan we no av notn gad ago tek we fram dem iivn di likl bit we dem av
1681,MRK,4,JNT,den jiizas se tu dem agen se mek mi tel unu ou gad kindom tan
1682,MRK,4,JNT,it komiin laik sumadi we plaant som siid iina im fiil
1683,MRK,4,JNT,di faama go sliip a nait an get op a maanin taim an di siid dem kech an gruo bot im no nuo ou di siid gruo
1684,MRK,4,JNT,pan it uon di grong mek di siid kech an gruo an bier fuud
1685,MRK,4,JNT,di staak kom fos den di kaan tik den di kaan pan di tik
1686,MRK,4,JNT,an wen di fuud we di faama plaant redi im pik dem
1687,MRK,4,JNT,jiizas aks di piipl dem agen wa wi kyan se gad kindom tan laik
1688,MRK,4,JNT,ar wa kaina tuori wi kyan yuuz fi elp piipl andastan it
1689,MRK,4,JNT,it komiin laik wan likl likl siid we sumadi plaant iina di grong
1690,MRK,4,JNT,it likla dan aal ada siid bot wen it plaant it gruo an get big biga dan aal a di plaant dem we iina di gyaadn
1691,MRK,4,JNT,it sen out som big big lim an di wail bod dem bil dem nes iina it
1692,MRK,4,JNT,so jiizas yuuz nof likl tuori laik dem ya fi tiich dem aal wa dem kuda andastan
1693,MRK,4,JNT,evriting im tel dem im yuuz tuori fi tel dem
1694,MRK,4,JNT,bot wen im de mongks im speshal falara dem im brok dong evriting tu dem fi mek dem andastan
1695,MRK,4,JNT,da siem die de wen it kech iivnin jiizas se tu im falara dem mek wi go uova di ada saida di liek
1696,MRK,4,JNT,so dem lef di kroud go iina di buot wid im an go pan di ada saida di liek
1697,MRK,4,JNT,som ada buot we did de de go wid im tu
1698,MRK,4,JNT,aal av a sodn som chrang chrang briiz staat bluo an it bluo op di waata iina di buot til it nieli ful
1699,MRK,4,JNT,aal dem taim de jiizas did faas a sliip pan wan pila iina di baka di buot
1700,MRK,4,JNT,so dem wiek im op an se tu im se tiicha yu no si se wi out fi ded yu no kier
1701,MRK,4,JNT,so jiizas get op an taak chrang tu di briiz an tel di sii fi sekl dong
1702,MRK,4,JNT,so di briiz tap an di wiev dem sekl dong
1703,MRK,4,JNT,den jiizas aks dem se wa mek unu fried so
1704,MRK,4,JNT,unu stil no biliiv iina gad
1705,MRK,4,JNT,dem fried so til dem ton fuul so dem se tu wan aneda se a uu da man ya
1706,MRK,4,JNT,iivn di briiz an di sii dem du wa im tel dem
1707,MRK,5,JNT,jiizas an im falara dem riich di neks saida liek gyalalii iina di konchri we di girasiinz piipl dem liv
1708,MRK,5,JNT,siem taim jiizas kom outa di buot wan man we did av wan diiman kom fram di beriyin grong an kom op tu im
1709,MRK,5,JNT,di man did liv a di beriyin grong an nobadi kudn tai im op no muor no iivn wid chien
1710,MRK,5,JNT,kaaz a nof taim piipl tai op im an an im fut dem wid chien an aiyan chrap bot im aalwiez bos aaf di chien dem an brok op di aiyan chrap dem
1711,MRK,5,JNT,nobadi neva chrang inof fi kanchuol im
1712,MRK,5,JNT,nait an die im did de iina di griev yaad an op iina di mountn a baal out an kot kot op imself wid stuon
1713,MRK,5,JNT,wen di man spat jiizas fram faar im ron go jrap dong pan im nii infronta im
1714,MRK,5,JNT,den im baal out pan tap a im vais se lef mi no jiizas di muos ai gad bwai pikni mi a beg yu fi gad siek no mek mi sofa im se dat kaaz jiizas did tel im se kum outa da man ya yu diiman yu so jiizas aks im se wa yu niem
1715,MRK,5,JNT,an im ansa bak mi niem uoliip kaaz a nof a wi de ya
1716,MRK,5,JNT,den im beg an beg jiizas nof fi sen dem outa di ieriya
1717,MRK,5,JNT,pan di ilsaid yu did av wan uol iip a ag a nyam
1718,MRK,5,JNT,so di diiman dem beg im se sen wi go iina di ag dem
1719,MRK,5,JNT,mek wi go iina dem
1720,MRK,5,JNT,jiizas mek dem gwaan
1721,MRK,5,JNT,so di diiman dem kom outa di man an go chriet iina di ag dem
1722,MRK,5,JNT,den di uol a di ag dem bout tuu touzn a dem tek aaf dong di stiip stiip ilsaid an joun iina di liek
1723,MRK,5,JNT,wen dat apm di man dem we luk aafa di ag dem ron go pred di nyuuz iina di toun an di plies dem we de nier di toun
1724,MRK,5,JNT,so di piipl dem kom out fi si wa apm
1725,MRK,5,JNT,an wen dem riich we jiizas de dem si di man we did av iin diiman
1726,MRK,5,JNT,im did a sidong de av aan kluoz an iina im rait main
1727,MRK,5,JNT,an di piipl dem kech dem fried
1728,MRK,5,JNT,di wan dem we did si wa apm tu di man we did av iin di diiman tel evribadi wa did apm an dem taak bout di ag dem tu
1729,MRK,5,JNT,den di piipl dem beg jiizas fi lef dem ieriya
1730,MRK,5,JNT,wen jiizas did a go iina di buot di man we did av iin di diiman did a beg fi go wid im
1731,MRK,5,JNT,bot jiizas neva mek im go wid im
1732,MRK,5,JNT,insteda dat im se tu im se go a yu yaad go tu yu uona piipl dem an tel dem aal wa di laad du fi yu
1733,MRK,5,JNT,tel dem ou im gud an kain tu yu
1734,MRK,5,JNT,so di man lef an staat pred di nyuuz aal uova di ten siti dem we dem kaal dikyapolis
1735,MRK,5,JNT,im tel dem aal wa jiizas du fi im an evribadi did shak wen dem ier
1736,MRK,5,JNT,afta dat jiizas go bak kraas liek gyalalii iina wan buot
1737,MRK,5,JNT,wen im riich wan big kroud gyada op roun im pan di siisaid
1738,MRK,5,JNT,den wan man niem jairos we did inchaaj a wan a di juu dem choch kom wich paat jiizas de
1739,MRK,5,JNT,wen im si im im go dong pan im nii infronta im
1740,MRK,5,JNT,im beg jiizas du mi likl daata ago ded du mi a beg yu kom put yu an pan ar an shi wi get beta an liv
1741,MRK,5,JNT,so jiizas go wid im
1742,MRK,5,JNT,wan big kroud go wid im tu an dem did a pres aad gens jiizas
1743,MRK,5,JNT,wan uman we did a sofa did iina di kroud
1744,MRK,5,JNT,fi twelv ier shi kudn tap bliid
1745,MRK,5,JNT,shi go wan uol iip a dakta bot non a dem kudn elp ar
1746,MRK,5,JNT,shi spen aaf aal ar moni pan dakta bil an insteda shi get beta shi onggl get wosa
1747,MRK,5,JNT,di uman did ier wa piipl did a se bout jiizas so shi kom op baka im iina di kroud an toch im kluoz
1748,MRK,5,JNT,kaaz shi did a se tu arself se ef mi kuda jos toch im kluoz mi wuda get beta
1749,MRK,5,JNT,wen shi toch im shi tap bliid siem taim an shi fiil iina ar badi se shi get beta
1750,MRK,5,JNT,siem taim jiizas nuo se di powa we im av did mek sumadi beta
1751,MRK,5,JNT,so im ton roun iina di kroud an did a aks a uu toch mi kluoz
1752,MRK,5,JNT,im falara dem se tu im se yu no si di kroud a piipl we a pres gens yu
1753,MRK,5,JNT,so ou yu fi aks a uu toch yu
1754,MRK,5,JNT,bot jiizas ton roun an stil a luk fi si a uu did toch im
1755,MRK,5,JNT,di uman did fried an a chrimbl kaaz shi nuo wa did apm tu ar
1756,MRK,5,JNT,so shi jrap arself a im fut an tel im evriting
1757,MRK,5,JNT,so jiizas se tu ar se daata kaaz yu biliiv iina mi yu aarait nou
1758,MRK,5,JNT,gwaan wid piis iina yu aat kaaz yu beta nou
1759,MRK,5,JNT,jiizas did stil a taak wen som piipl fram jairos yaad kom tu jairos di ed fi di juu dem choch
1760,MRK,5,JNT,dem tel im se yu gyal pikni ded wa mek yu stil a bada di tiicha
1761,MRK,5,JNT,bot jiizas neva pie dem no main
1762,MRK,5,JNT,im se tu di ed fi di juu dem choch no bada fried jos biliiv
1763,MRK,5,JNT,jiizas neva mek nobadi go wid im onggl piita jiemz an jiemz breda jan
1764,MRK,5,JNT,wen dem riich jairos yaad im si di piipl dem a mek wan bag a naiz an a pudong wan piis a loud baalin
1765,MRK,5,JNT,wen jiizas go iin im se tu dem se wa unu a baal an a gwaan so fa
1766,MRK,5,JNT,di pikni no ded a sliip shi a sliip
1767,MRK,5,JNT,an dem staat laaf aafa im
1768,MRK,5,JNT,bot jiizas sen evribadi outa di ous
1769,MRK,5,JNT,den im tek di likl gyal mada an faada an im chrii falara dem an go iina di ruum we di likl gyal did de
1770,MRK,5,JNT,den jiizas tek taim uol di likl gyal an an se tu ar se taliita kum dat miin likl gyal git op di likl gyal get op siem taim an staat waak roun shi a did bout twelv ier uol
1771,MRK,5,JNT,dem we si wa apm did shak so til
1772,MRK,5,JNT,bot jiizas aada dem chrang chrang no fi tel nobadi wa apm
1773,MRK,5,JNT,den im tel dem fi gi ar sopm fi nyam
1774,MRK,6,JNT,den jiizas lef da plies de an im an im falara dem go baka nazaret we im kom fram
1775,MRK,6,JNT,pan di sabat im tiich iina di juu dem choch
1776,MRK,6,JNT,uol iip a piipl we did ier im kudn biliiv dem iez
1777,MRK,6,JNT,so dem aks a we da man ya get di sitn dem we im a tiich fram
1778,MRK,6,JNT,ou im so waiz
1779,MRK,6,JNT,an di mirikl dem we im a wok a we im get di powa fi du dem
1780,MRK,6,JNT,a uu im no di kyaapinta dis
1781,MRK,6,JNT,no mieri bwai
1782,MRK,6,JNT,an wi no nuo im breda dem jiemz juozif juudas an saiman
1783,MRK,6,JNT,an im sista dem no liv ya wid wi
1784,MRK,6,JNT,an so dem did beks an neehn waahn diil wid jiizas non at aal
1785,MRK,6,JNT,bot jiizas se tu dem se piipl eva rispek an big op prafit yu nuo onggl di piipl dem we im baan an gruo mongks im uona fambili an uu im liv wid no shuo im da rispek de
1786,MRK,6,JNT,so jiizas kudn wok no mirikl de onggl fi toch kopl sik piipl an mek dem beta
1787,MRK,6,JNT,an im kudn biliiv ou di piipl dem neehn biliiv iina im
1788,MRK,6,JNT,den jiizas go roun an tiich iina di dischrik dem
1789,MRK,6,JNT,im kaal im twelv apasl dem an sen dem out tuu tuu an gi dem di rait fi ron out wikid spirit
1790,MRK,6,JNT,im tel dem se wen unu go wich paat mi sen unu di onggl ting unu fi kyari a unu waakn tik no bred no bag no moni wier unu slipaz bot no kyari no ada kluoz
1791,MRK,6,JNT,an im tel dem se enitaim unu go iina wan ous tan de til unu lef di ieriya
1792,MRK,6,JNT,ef unu go iina wan ieriya an di piipl dem no tek unu iin ar no waahn ier wa unu av fi se shiek di dos aafa unu fut wen unu a lef fi waan dem an fi shuo dem se gad no api wid dem an im ago joj dem
1793,MRK,6,JNT,so dem lef an staat fi priich se evribadi fi ton we fram dem sin an ton tu gad
1794,MRK,6,JNT,dem ron out nof diiman an naint nof sik piipl wid ail an mek dem get beta
1795,MRK,6,JNT,king erad did ier bout aal wa jiizas did a du kaaz evribadi did nuo bout jiizas
1796,MRK,6,JNT,som a di piipl dem did a se im a jan di baptis kom bak alaiv so a dat mek im av powa iina im fi wok mirikl
1797,MRK,6,JNT,som ada piipl did a se im a ilaija stil som ada piipl did a se im a wan prafit laik wan a di prafit dem fram wie bak wen
1798,MRK,6,JNT,bot wen erad ier aal wa di piipl dem did a se bout jiizas im se a jan uufa ed mi did mek dem chap aaf a im kom bak alaiv kaaz erad did mek im suoja dem ares jan an lak im op iina prizn
1799,MRK,6,JNT,im du dat sieka eruodiyas im breda filip waif we im did tek we an marid
1800,MRK,6,JNT,kaaz jan did tel im uova an uova se it no rait fi yu marid yu breda waif yu a brok di laa
1801,MRK,6,JNT,so eruodiyas kyari bad beli fi jan an did waahn kil im
1802,MRK,6,JNT,bot shi neva get di chaans kaaz erad did wel rispek jan an protek im kaaz im nuo se jan a did wan gud man we aalwiez du wa rait
1803,MRK,6,JNT,erad did lov fi lisn tu jan iivn duo evritaim im ier im wa jan se kanfyuuz im muor an muor
1804,MRK,6,JNT,bot eruodiyas get ar chaans pan di die wen erad did a kip op im bortdie paati
1805,MRK,6,JNT,aal a di tap man dem iina di govament di tap aami piipl dem an di liida dem fram gyalalii did de a di paati
1806,MRK,6,JNT,eruodiyas daata daans fi erad an im ges dem
1807,MRK,6,JNT,dem did wel api wid ou shi daans
1808,MRK,6,JNT,so erad se tu ar se aks mi fi eniting we yu waahn an mi wi gi yu
1809,MRK,6,JNT,im pramis ar se eniting yu aks fa mi wi gi yu op tu aaf a mi kindom
1810,MRK,6,JNT,so shi lef an go aks ar mada mama wa mi fi aks fa
1811,MRK,6,JNT,ar mada tel ar se aks fi jan di baptis ed
1812,MRK,6,JNT,so shi ron bak tu di king siem taim an tel im wa shi waahn
1813,MRK,6,JNT,shi se mi waahn jan di baptis ed pan wan pliet rait nou di king aat staat at im wen im ier wa shi aks fa bot im kudn tek bak im wod kaaz im did don pramis ar infronta aal a im ges dem aredi
1814,MRK,6,JNT,so im aada im suoja dem siem taim fi go chap aaf jan ed kyari it kom
1815,MRK,6,JNT,so di suoja dem go a di prizn go chap aaf jan ed
1816,MRK,6,JNT,wan a dem put it pan wan pliet an kyari it go gi di likl gyal an di gyal kyari it go gi ar mada
1817,MRK,6,JNT,wen jan falara dem ier wa apm dem go tek im badi an beri im
1818,MRK,6,JNT,den jiizas apasl dem gyada op roun im an tel im bout aal a wa dem did du an wa dem did tiich
1819,MRK,6,JNT,jiizas an im apasl dem kudn iivn get taim fi nyam kaaz a di uol iip a piipl we did a kom an go so jiizas tel im apasl dem se kom mek wi go a wan plies we nobadi no de so wi kyan get we fram di kroud get sopm fi nyam an res likl
1820,MRK,6,JNT,den dem lef iina wan buot fi go a wan plies we nobadi no de
1821,MRK,6,JNT,bot nof piipl si dem wen dem did a lef an figa out we dem did a go
1822,MRK,6,JNT,so piipl fram evri toun ron go a di plies we dem did a go an riich de bifuo dem
1823,MRK,6,JNT,wen jiizas kom outa di buot im si di big big kroud a piipl pan di siisaid an im fiil sari fi dem kaaz dem did komiin laik shiip we no av no shepad fi luk aafa dem
1824,MRK,6,JNT,so im tiich dem nof sitn
1825,MRK,6,JNT,liet iina di iivnin im speshal falara dem go tu im an se tu im se nobadi no liv out yaso an it wel liet aredi
1826,MRK,6,JNT,sen we di piipl so dem kyan go a di dischrik an toun dem we nier yaso so dem kyan bai sitn fi nyam
1827,MRK,6,JNT,jiizas ansa dem se unu gi dem sitn fi nyam
1828,MRK,6,JNT,so dem se tu im se it wuda tek iet mont wot a pie fi bai fuud fi fiid da kroud a piipl ya we wi fi get dat de kaina moni
1829,MRK,6,JNT,den jiizas aks dem se umoch bred unu av
1830,MRK,6,JNT,gwaan go fain out
1831,MRK,6,JNT,so dem fain out an tel im se wi av faiv bred an tuu fish
1832,MRK,6,JNT,den jiizas aada aal di piipl fi sidong pan di griin graas
1833,MRK,6,JNT,so dem sidong iina som gruup som gruup did av onjrid som gruup a fifti
1834,MRK,6,JNT,den jiizas tek di faiv bred an tuu fish an luk op iina di skai gi tangks an brok op di bred dem
1835,MRK,6,JNT,im gi im falara dem an dem tek it gi di piipl dem
1836,MRK,6,JNT,an im du di siem ting wid di fish dem
1837,MRK,6,JNT,evribadi nyam til dem beli ful an jiizas falara dem pik op twelv baaskit fula fish an bred wa di piipl dem nyam an lef
1838,MRK,6,JNT,an da die de a did bout faiv touzn man did nyam bred
1839,MRK,6,JNT,jiizas mek im speshal falara dem go iina di buot siem taim an go bak kraas betsieda
1840,MRK,6,JNT,bot im tan wich paat im did de til im don sen we di piipl dem
1841,MRK,6,JNT,afta im tel di piipl babai im go op iina di mountn fi prie
1842,MRK,6,JNT,wen iivnin kom jiizas did stil de we im did de im wan an di buot did iina di migl a di sii
1843,MRK,6,JNT,im kuda si se dem did a chogl aad fi ruo di buot kaaz di briiz did a bluo gens dem
1844,MRK,6,JNT,wen die did suun lait jiizas waak pan tap a di waata go out wich paat dem de kaaz im did waahn paas dem
1845,MRK,6,JNT,wen dem si im a waak pan tap a di waata dem did tingk a wan dopi
1846,MRK,6,JNT,so dem baal out kaaz aal a dem did si im an dem did kech dem fried
1847,MRK,6,JNT,bot im taak tu dem siem taim an se unu tek aat a mi man
1848,MRK,6,JNT,no bada fried
1849,MRK,6,JNT,den im go iina di buot wid dem an di briiz tap
1850,MRK,6,JNT,an dem did shak so til kaaz iivn duo dem did si di mirikl we jiizas did du wid di fish an di bred dem stil neva andastan di powa we im av kaaz dem ed did tof
1851,MRK,6,JNT,afta jiizas an im speshal falara dem kraas di liek dem tap a wan plies niem genesaret
1852,MRK,6,JNT,wen dem kom outa di buot siem taim piipl si se a jiizas
1853,MRK,6,JNT,so dem ron aal uova di ieriya go fi di sik piipl dem an kyari dem pan dem chrecha go evriwe dem did ier se jiizas did de
1854,MRK,6,JNT,evri dischrik ar konchrisaid ar maakit plies we jiizas go di piipl dem kyari dem sik piipl tu im
1855,MRK,6,JNT,dem beg im fi jos mek dem toch di en a im kluoz an evribadi we du dat get beta
1856,MRK,7,JNT,den som farisii an som a di laa tiicha dem we kom fram jeruusilem gyada op roun jiizas
1857,MRK,7,JNT,an dem si se som a jiizas falara dem nyam dem fuud an dem neva wash dem an
1858,MRK,7,JNT,kaaz di farisii dem az a matarafak aal a di juu dem no nyam til dem wash dem an kaaz dem did fala aad aad di wie ou dem faada faada dem yuus tu liv
1859,MRK,7,JNT,an wen dem komiin fram maakit dem no nyam notn til dem mek demself kliin azkaadn tu wa dem lorn fram dem faada faada dem
1860,MRK,7,JNT,an dem kip nof ada uol taim sitn dem wash kop pat kekl an dem siit we dem sidong pan wen dem a go nyam dem fuud
1861,MRK,7,JNT,di farisii dem an di laa tiicha dem aks jiizas se mek yu falara dem no du wa wi faada faada dem tiich wi fi du a nyam an no wash dem an
1862,MRK,7,JNT,jiizas ansa dem se aizaiya di prafit did a taak chuut wen im rait bout unu uol ipokrit
1863,MRK,7,JNT,im rait se aal dem set a piipl ya du a tek dem mout big mi op bot iina dem aat dem no waahn av notn fi du wid mi
1864,MRK,7,JNT,an it no mek sens dem worship mi wen dem a tiich manmek ruul laik se dat a fi mi ruul kaaz dem onggl a tiich di sitn dem wa man mek op laik se a gad laa
1865,MRK,7,JNT,unu eng aan tu unu uol taim sitn dem we kom fram unu faada faada dem bot unu no pie no main tu wa gad se unu fi du
1866,MRK,7,JNT,an im se unu tingk unu so sumaat dat unu ton unu bak pan we gad se unu fi du an se it no mata so dat unu kyan fala wa unu faada faada dem se unu fi du
1867,MRK,7,JNT,kaaz muoziz se rispek unu faada an unu mada an enibadi we kos out an disrispek dem faada an mada kil dem
1868,MRK,7,JNT,bot unu se dat it aarait ef enibadi tel im faada ar mada se di elp mi kuda gi unu mi don gi gad aredi
1869,MRK,7,JNT,da wie de unu tap im fram du wa im shuda du fiim faada an im mada
1870,MRK,7,JNT,so unu yuuz di sitn dem we unu faada faada dem se fi mek gad wod komiin laik se it no miin notn
1871,MRK,7,JNT,an unu du nof muo sitn laik dat
1872,MRK,7,JNT,den jiizas kaal di kroud wan muo taim fi kom wich paat im did de an se tu dem se aal a unu lisn mi an andastan dis notn we de outsaida sumadi kyaahn mek dem get doti a wa kom outa dem mout mek dem doti
1873,MRK,7,JNT,afta jiizas lef di kroud an go iina di ous im falara dem aks im wa di tuori miin
1874,MRK,7,JNT,so im se tu dem se unu miin se unu riili no get wa mi a se
1875,MRK,7,JNT,unu no nuo se notn wa nobadi iit kyaahn mek gad rait dem aaf se dem doti
1876,MRK,7,JNT,kaaz wa dem iit no go iina dem aat it go iina dem tumok an den it go iina di tailit
1877,MRK,7,JNT,jiizas se dis fi shuo se aal fuud kliin so im se a di sitn dem wa kom outa sumadi mek dem doti an no kliin iina gad yai
1878,MRK,7,JNT,kaaz a insaida sumadi aat aal kaina wikidnis we piipl tingk op kom fram
1879,MRK,7,JNT,piipl du aal kaina seks sin tiif kil piipl sliip wid ada piipl we dem no marid tu waahntiwaahnti wikid tel lai no bizniz wid no laa an brok evri wan a dem red yai tek dem mout tier dong ada piipl shuo aaf an ful op a aal kaina fuulinish
1880,MRK,7,JNT,aal a dem sitn de kom outa sumadi aat an mek dem doti an no kliin iina gad yai
1881,MRK,7,JNT,afta dat jiizas lef an go a taiya ieriya
1882,MRK,7,JNT,im go iina wan ous an im neva waahn nobadi fi nuo se im de de bot im kudn aid
1883,MRK,7,JNT,wan uman iina di ieriya did av wan likl gyal pikni we diiman did kanchuol
1884,MRK,7,JNT,siem taim shi ier bout jiizas shi go tu im an jrap arself a im fut
1885,MRK,7,JNT,di uman did taak griik an shi did bilang tu di sairofoniisiyan chraib
1886,MRK,7,JNT,shi beg jiizas fi ron out di diiman outa ar daata
1887,MRK,7,JNT,bot jiizas ansa ar se mek di pikni dem iit dem beli ful fos
1888,MRK,7,JNT,kaaz it no rait fi tek di pikni dem fuud an gi daag
1889,MRK,7,JNT,so shi ansa im se laad dat a chuu bot iivn di daag dem anda di tiebl nyam di kromz dem we jrap fram di pikni dem
1890,MRK,7,JNT,den jiizas se tu ar se yu si sieka wa yu se yu kyan gwaan uom di diiman gaan outa yu pikni
1891,MRK,7,JNT,wen shi riich uom shi si ar pikni lai dong pan ar bed an di diiman gaan outa ar
1892,MRK,7,JNT,afta dat jiizas lef di taiya ieriya an go chuu saidan go a liek gyalalii iina di ieriya niem dikyapolis
1893,MRK,7,JNT,som piipl kyari wan man we did def an we kuda bieli taak tu jiizas
1894,MRK,7,JNT,dem beg im fi jos toch im
1895,MRK,7,JNT,jiizas tek di man wan said muuv im outa di kroud put im fingga iina im iez pit an den toch di man tong
1896,MRK,7,JNT,den im luk op iina di skai gi out wan sai an se ef fata dat miin uopm op
1897,MRK,7,JNT,siem taim di man iez uopm op an im tong luus op an im staat taak gud gud
1898,MRK,7,JNT,bot jiizas aada di piipl dem no fi tel nobadi bout wa apm bot dem kudn kip kwaiyat dem pred it muo an muo
1899,MRK,7,JNT,an aal uu ier did wel shak
1900,MRK,7,JNT,dem se im du evriting gud im aal mek piipl we did def ier an piipl we did dom taak
1901,MRK,8,JNT,roun dem taim de wan neda big kroud did gyada op roun jiizas
1902,MRK,8,JNT,dem neva av notn fi nyam so jiizas kaal im falara dem tugeda an se mi sari fi dem piipl ya
1903,MRK,8,JNT,a uol a chrii die nou dem de ya wid mi an dem naa notn fi nyam
1904,MRK,8,JNT,som a dem liv faar faar fram yaso
1905,MRK,8,JNT,ef mi sen dem we onggri dem maita jrap dong a ruod
1906,MRK,8,JNT,jiizas falara dem se we paat nobadi fi get inof fuud iina dis ya dezot plies ya fi ful aal a dem piipl ya beli
1907,MRK,8,JNT,jiizas aks dem se umoch bred unu av
1908,MRK,8,JNT,sevn dem se
1909,MRK,8,JNT,jiizas tel di kroud a piipl fi sidong pan di grong
1910,MRK,8,JNT,afta dat im tek di sevn bred gi tangks an brok dem op gi im falara dem fi fiid di piipl dem
1911,MRK,8,JNT,dem did av kopl sumaal fish tu
1912,MRK,8,JNT,jiizas tek dem gi gad tangks an gi im falara dem fi fiid di piipl dem
1913,MRK,8,JNT,evribadi nyam til dem beli ful an wen dem pik op wa did lef bak it ful sevn baaskit
1914,MRK,8,JNT,a bout fuo touzn piipl did de de an afta dem don iit jiizas sen dem we
1915,MRK,8,JNT,rait afta im du dat im an im falara dem go iina wan buot an kraas go dalmanyuuta
1916,MRK,8,JNT,di farisii dem kom out an staat aagyu wid jiizas
1917,MRK,8,JNT,dem did waahn fi tes im so dem aks im fi wan sain fi pruuv se a gad sen im
1918,MRK,8,JNT,so jiizas gi out wan evi evi sai an se wa mek di piipl iina da taim ya aalwiez a luk fi wan sain
1919,MRK,8,JNT,mi a tel unu di chuut unu naa go get no sain
1920,MRK,8,JNT,den im lef dem go bak iina di buot an go uova di ada saida di liek
1921,MRK,8,JNT,nou jiizas falara dem did onggl av wan bred iina di buot kaaz dem neva memba fi kyari som wid dem
1922,MRK,8,JNT,so jiizas tel dem se wach out gyaad unuself gens di farisii dem an erad yiis
1923,MRK,8,JNT,so dem se tu wan aneda a chuu wi no av no bred mek im se dat
1924,MRK,8,JNT,jiizas nuo wa dem did a taak bout so im aks dem se wa mek unu a taak bout ou a chuu unu naa no bred
1925,MRK,8,JNT,unu stil no si an andastan
1926,MRK,8,JNT,a aad unu aad fi lorn so
1927,MRK,8,JNT,unu av yai so ou unu kyaahn si
1928,MRK,8,JNT,unu av iez so ou unu kyaahn ier
1929,MRK,8,JNT,a memba unu no memba
1930,MRK,8,JNT,wen mi did brok di faiv bred dem an fiid di faiv touzn piipl dem umoch baaskit a nyamanlef unu did pik op afta dat
1931,MRK,8,JNT,dem se twelv
1932,MRK,8,JNT,an wen mi did brok di sevn bred an fiid di fuo touzn piipl dem umoch baaskit a nyamanlef unu did pik op
1933,MRK,8,JNT,dem se sevn
1934,MRK,8,JNT,so jiizas se tu dem se so a andastan unu stil no andastan
1935,MRK,8,JNT,jiizas an im falara dem riich a betsieda
1936,MRK,8,JNT,som piipl kyari wan blain man tu jiizas an beg im fi toch im
1937,MRK,8,JNT,so jiizas uol di man an an kyari im go outa di toun
1938,MRK,8,JNT,den im pit pan di man yai dem put im an pan dem an aks di man se yu kyan si notn
1939,MRK,8,JNT,di man luk op an se mi si piipl bot dem luk laik chrii a waak roun
1940,MRK,8,JNT,so jiizas put im an pan di man yai dem agen
1941,MRK,8,JNT,wen im uopm op im yai dem da taim de im kuda si an im si evriting gud gud
1942,MRK,8,JNT,jiizas tel im fi go a im yaad im se no iivn go bak iina di toun
1943,MRK,8,JNT,afta dat jiizas an im falara dem go a wan toun niem sesuriiya filipai
1944,MRK,8,JNT,wen dem did de pan dem wie im aks dem se uu piipl se mi bi
1945,MRK,8,JNT,dem se som se yu a jan di baptis som se ilaija an som se yu a wan a di prafit dem
1946,MRK,8,JNT,den jiizas aks dem se bot wa bout unu uu unu tingk mi bi
1947,MRK,8,JNT,piita ansa im se yu a di krais
1948,MRK,8,JNT,den jiizas waan dem no fi tel nobadi bout im
1949,MRK,8,JNT,den jiizas staat tel im falara dem se di man we gad pik ago afi go chuu nof nof sofarieshan an di elda dem di ed priis dem an di laa tiicha dem ago ton dem bak pan im an dem ago kil im
1950,MRK,8,JNT,bot chrii die afta dat im ago kom bak alaiv
1951,MRK,8,JNT,im mek dem andastan evriting we im did a tel dem
1952,MRK,8,JNT,so piita tek im wan said an staat ries im op fi se sitn laka dat
1953,MRK,8,JNT,bot jiizas ton roun an luk pan im ada falara dem den im taak aad aad tu piita an se gu we fram mi sietan yu naa tingk bout di sitn dem we gad waahn a onggl wa piipl waahn de pan fi yu main den jiizas kaal di kroud a piipl an im falara dem an se tu dem se ef sumadi waahn fi ton wan a mi falara dem dem afi figet bout wa dem waahn tek op dem kraas an fala mi
1954,MRK,8,JNT,sumadi we waahn siev dem laif ago luuz it bot enibadi we luuz dem laif sieka mi an kaaz dem tan op chrang fi di gud nyuuz dem ago siev dem laif
1955,MRK,8,JNT,kaaz wa gud it wuda du sumadi ef dem get evriting iina di worl bot dem luuz dem laif
1956,MRK,8,JNT,an wa sumadi kyan gi fi get bak dem laif
1957,MRK,8,JNT,kaaz ef nobadi shiem a mi an fi mi mesij iina da worl ya we ful op a sin an piipl we ton dem main gens gad di man we gad pik naa go av notn fi du wid dem wen im kom iina im faada brait brait lait wid im uoli ienjel dem
1958,MRK,9,JNT,den im se tu dem se mi a tel unu dis an a chuu mi a taak som a unu we tan op yaso naa go ded bifuo di taim kom wen unu si gad a ruul iina wan powaful wie
1959,MRK,9,JNT,afta siks die jiizas tek piita jiemz an jan wid im an di fuo a dem wan go pan wan ai mountn
1960,MRK,9,JNT,aal av a sodn jiizas staat fi chienj rait infronta dem im kluoz ton wait laka lait
1961,MRK,9,JNT,it did wel wait
1962,MRK,9,JNT,no bliich iina di worl kudn bliich dem wait so
1963,MRK,9,JNT,den dem si ilaija an muoziz kom tan op infronta im an a taak tu im
1964,MRK,9,JNT,so piita se tu jiizas se tiicha a gud ting se wi did de ya
1965,MRK,9,JNT,mek wi bil op chrii shed no wan fi yu wan fi muoziz an wan fi ilaija
1966,MRK,9,JNT,kaaz dem did so fraitn im neva nuo wa fi se
1967,MRK,9,JNT,den wan kloud kom dong kom kova dem op an dem ier sumadi vais iina di kloud se a fi mi bwai pikni dis
1968,MRK,9,JNT,unu fi lisn wa im se dem ton roun fi luk siem taim bot wen dem luk dem no si nobadi onggl dem an jiizas wan
1969,MRK,9,JNT,an wen jiizas an im falara dem did a kom dong di mountn im gi dem aada se dem no fi se notn tu nobadi bout wa dem did si til afta di man we gad pik ded an kom bak alaiv
1970,MRK,9,JNT,so dem kip it tu demself an taak bout it mongks dem wan aneda an a wanda wa im miin wen im se wen im ded an kom bak alaiv
1971,MRK,9,JNT,den dem aks im se wa mek di laa tiicha dem se dat ilaija mos kom bak fos bifuo di wan we gad sen fi siev piipl kom
1972,MRK,9,JNT,jiizas ansa dem se ilaija kom fi chuu fi get evriting pan chrak
1973,MRK,9,JNT,bot wa mek unu tingk it rait dong se di man we gad pik gweehn afi go chuu nof sofarieshan an piipl ago chriit im laik se im a no nobadi
1974,MRK,9,JNT,bot mi a tel unu ilaija kom aredi an som piipl du im aal wa dem did waahn fi du im jos laik ou it rait dong se dem wuda du im
1975,MRK,9,JNT,wen jiizas an im chrii falara dem riich pan di flat dem si wan big kroud a piipl gyada op roun di ada falara dem an di laa tiicha dem did a aagyu wid dem
1976,MRK,9,JNT,wen di piipl si jiizas dem did shak so dem ron go miit im siem taim
1977,MRK,9,JNT,so im aks dem se a wa unu an dem a aagyu bout
1978,MRK,9,JNT,wan man iina di kroud ansa se tiicha mi bring mi bwai pikni tu yu we av wan diiman iina im we mek im dom
1979,MRK,9,JNT,enitaim di diiman tek kanchuol a im it mek im fling dong imself a grong im mout fraat op fraat op im grain im tiit an tifn op imself
1980,MRK,9,JNT,mi beg yu falara dem fi ron out di spirit bot dem kudn dwiit
1981,MRK,9,JNT,jiizas se tu dem se unu piipl iina da taim ya unu no biliiv umoch langga mi afi tan ya wid unu
1982,MRK,9,JNT,umoch langga mi afi put op wid unu
1983,MRK,9,JNT,kyari di bwai kom tu mi
1984,MRK,9,JNT,so dem kyari di bwai tu im
1985,MRK,9,JNT,wen di diiman si jiizas im mek di bwai staat shiek aad aad siem taim
1986,MRK,9,JNT,im jrap a grong staat ruol bout an im mout staat fraat op fraat op
1987,MRK,9,JNT,so jiizas aks di bwai faada ou lang sins im a sofa so
1988,MRK,9,JNT,im se fram im a likl pikni sa
1989,MRK,9,JNT,uol iip a taim di diiman fling im iina faiya an iina waata fi kil im
1990,MRK,9,JNT,bot ef yu kyan du notn fiim tek piti pan wi an elp wi du
1991,MRK,9,JNT,jiizas ansa im se ef yu kyan du notn fiim
1992,MRK,9,JNT,ef yu biliiv eniting kyan apm
1993,MRK,9,JNT,siem taim di bwai faada baal out mi biliiv elp mi fi biliiv muo wen jiizas si se wan kroud a piipl staat gyada op faas faas im chat tu di diiman chrang chrang an tel im se yu spirit we mek di bwai kyaahn taak ar ier mi a tel yu kom outa im an neva go iina im agen di spirit baal out an shiek di bwai aad aad an kom outa im
1994,MRK,9,JNT,afta im kom out di bwai luk laik wan ded man an nof a di piipl dem se im ded bot jiizas tek taim uol im an an elp im op an im tan op
1995,MRK,9,JNT,afta jiizas go iina di ous im falara dem aks im se wa mek wi kudn ron out di diiman
1996,MRK,9,JNT,jiizas ansa dem se ef unu no prie unu kyaahn ron out dem de kaina diiman de
1997,MRK,9,JNT,jiizas an im falara dem lef an paas chuu gyalalii
1998,MRK,9,JNT,im neva waahn nobadi fi nuo we dem de kaaz im did a tiich im falara dem
1999,MRK,9,JNT,im tel dem se sumadi ago sel out di man we gad pik an gi im uova tu piipl we iet im
2000,MRK,9,JNT,dem ago kil im bot chrii die afta dat im ago kom bak alaiv
2001,MRK,9,JNT,bot dem neva andastan wa im did miin an dem did fried fi aks im
2002,MRK,9,JNT,afta jiizas an im falara dem riich a kyaporniyom an go iina di ous im aks dem se wa unu did a taak bout wen unu did a waak
2003,MRK,9,JNT,bot dem no se notn kaaz dem did a aagyu bout wich wan a dem ago get di tapatap pozishan iina di gruup
2004,MRK,9,JNT,afta jiizas sidong im kaal im twelv falara dem an se ef non a unu waahn di tapatap pozishan unu afi sekl fi laas plies an sorv evribadi
2005,MRK,9,JNT,den im tek wan likl pikni an mek im tan op mongks dem
2006,MRK,9,JNT,im og op di pikni an se tu dem se enibadi we tek iin wan a dem likl pikni ya kaaz im biliiv iina mi tek mi iin tu an enibadi we tek mi iin a no jos mi dem a tek iin dem a tek iin di wan we sen mi tu
2007,MRK,9,JNT,jan se tu jiizas se tiicha wi si wan man a yuuz yu niem ron out diiman outa piipl an wi chrai fi tap im kaaz im no bilang tu wi gruup
2008,MRK,9,JNT,bot jiizas se tu dem se no tap im kaaz nobadi we yuuz fi mi niem fi wok mirikl kyaahn jos ton roun di neks minit an chat bad bout mi
2009,MRK,9,JNT,kaaz enibadi we naa fait gens wi de pan fi wi said
2010,MRK,9,JNT,mi a tel unu dis an mi naa lai enibadi we gi unu wan kop a waata kaaz unu bilang tu mi boun fi get wa dem fi get
2011,MRK,9,JNT,ef nobadi mek wan a dem likl pikni ya we biliiv iina mi sin it wuda beta fi dem ef sumadi tai wan big big rakstuon roun dem nek an fling dem iina di sii
2012,MRK,9,JNT,so ef unu an mek unu sin chap it aaf
2013,MRK,9,JNT,kaaz it wuda beta fi unu kripl an liv fi eva wid gad dan fi av tuu an an get fling dong iina el faiya we kyaahn out ef unu fut mek unu sin chap it aaf
2014,MRK,9,JNT,kaaz it wuda beta fi unu ef unu kyaahn waak an liv fi eva wid gad dan fi av tuu fut an get fling dong a el
2015,MRK,9,JNT,ef unu yai kaaz unu fi sin juk it out
2016,MRK,9,JNT,kaaz unu wuda beta aaf ef unu go iina gad kindom wid onggl wan yai dan fi av tuu yai an get fling dong a el we di worm dem we a nyam dem kyaahn ded an di faiya we a bon dem kyaahn out
2017,MRK,9,JNT,bot faiya ago bon an kliin op evribadi
2018,MRK,9,JNT,saalt gud bot ef di ties gaan ou yu ago mek it ties laik saalt agen
2019,MRK,9,JNT,mek di gud nyuuz komiin laik saalt mongks unu an kaaz unu fi liv iina piis wid wan aneda
2020,MRK,10,JNT,afta jiizas lef we im did de im go paas riva jaadn an go iina di judiya ieriya
2021,MRK,10,JNT,nof piipl kom tu im agen
2022,MRK,10,JNT,an laik im aalwiez du im tiich dem
2023,MRK,10,JNT,som farisii did waahn fi tes im
2024,MRK,10,JNT,so dem kom tu im an aks im se di laa gi no man di rait fi brok op wid im waif
2025,MRK,10,JNT,jiizas aks dem se wa muoziz tel unu fi du
2026,MRK,10,JNT,dem ansa se muoziz lou di man dem fi rait wan piepa gi dem waif fi shuo se dem no marid no muor
2027,MRK,10,JNT,bot jiizas se tu dem se muoziz lou unu fi du dat kaaz unu no av no aat
2028,MRK,10,JNT,bot fram gad mek di worl im mek man an uman
2029,MRK,10,JNT,a dat mek wan man wi lef im faada an mada jain op wid im waif an di tuu a dem wi ton wan sumadi
2030,MRK,10,JNT,so dem a no tuu agen dem ton wan
2031,MRK,10,JNT,so ef gad mek wan man an im waif wan nobadi no fi plit dem op
2032,MRK,10,JNT,wen dem go bak iina di ous jiizas falara dem aks im bout wa im did se
2033,MRK,10,JNT,so im tel dem se ef nobadi brok op wid dem waif an go marid sumadi els im du rang gens im waif
2034,MRK,10,JNT,im komiin jos laik sumadi we a gi im waif bon
2035,MRK,10,JNT,an ef di waif brok op wid ar ozban an marid sumadi els a bon shi a gi ar ozban
2036,MRK,10,JNT,som piipl did bring dem pikni tu jiizas fi im toch dem
2037,MRK,10,JNT,bot jiizas speshal falara dem staat tel aaf di piipl dem we bring di pikni dem kom an staat ron dem
2038,MRK,10,JNT,wen jiizas si dis im get beks an se lou di pikni dem mek dem kom no chrai tap dem kaaz gad kindom a fi piipl we komiin laik dem likl pikni ya
2039,MRK,10,JNT,mi a tel unu dis ya an a chuu mi a taak enibadi we no chos iina gad an fala im laik wan likl pikni naa go kyan go iina gad kindom
2040,MRK,10,JNT,den jiizas tek di pikni dem put im an pan dem an bles dem
2041,MRK,10,JNT,wen jiizas did bout fi lef out wan man ron op tu im go dong pan im nii an aks im se gud tiicha wa mi mos du ef mi waahn liv fi eva
2042,MRK,10,JNT,jiizas aks im se wa mek yu kaal mi gud
2043,MRK,10,JNT,nobadi no gud onggl gad wan
2044,MRK,10,JNT,yu nuo wa muoziz laa se no kil no sliip wid nobadi we yu no marid tu no tiif no tel lai pan piipl no chrik piipl fi tek we wa dem av rispek yu faada an mada an du wa dem se
2045,MRK,10,JNT,di man ansa im se tiicha fram mi a likl bwai mi fala aal a dem de wid aal a mi aat
2046,MRK,10,JNT,jiizas luk pan im an lov im an se tu im se a onggl wan sitn yu shaat a
2047,MRK,10,JNT,go sel evriting we yu av an gi di moni tu di puo piipl dem an yu wi rich iina evn
2048,MRK,10,JNT,wen yu du dat kom fala mi
2049,MRK,10,JNT,wen di man ier wa jiizas se im aat jrap an im go we sad kaaz im did wel rich
2050,MRK,10,JNT,den jiizas luk roun an se tu im falara dem se a di aadis ting fi rich piipl go iina gad kindom im falara dem shak wen dem ier dat
2051,MRK,10,JNT,so jiizas se tu dem agen pikni it riili aad fi go iina gad kindom
2052,MRK,10,JNT,it iiziya fi wan kyamil go chuu wan niigl yai dan fi sumadi we rich go iina gad kindom
2053,MRK,10,JNT,dis shak dem iivn muor so dem se tu wan aneda se den a uu kyan get siev
2054,MRK,10,JNT,jiizas luk pan dem an se wa piipl kyaahn du gad kyan du kaaz notn no de we gad kyaahn du
2055,MRK,10,JNT,den piita taak op an se luk wi lef evriting we wi av fi fala yu jiizas se mi a tel unu di chuut nobadi no de bout we lef dem ous breda sista mada faada pikni ar ous an lan fi mi an di gud nyuuz we naa go get bak iina dem taim ya ous an lan breda sista mada an pikni
2056,MRK,10,JNT,dem ago get bak onjrid taim muor an dem ago get sofarieshan wid dem tu
2057,MRK,10,JNT,an iina di taim we ago kom dem wi get fi liv fi eva
2058,MRK,10,JNT,bot nof a uu de a front nou ago de a bak an uu de a bak ago de a front
2059,MRK,10,JNT,jiizas an im falara dem did a go op a jeruusilem
2060,MRK,10,JNT,jiizas did infronta dem an dem did shak bot di piipl we did a fala dem did fried
2061,MRK,10,JNT,jiizas tek di twelv wan said agen an staat tel dem wa ago apm tu im
2062,MRK,10,JNT,im se luk ya no wi a go op a jeruusilem an dem ago tek di man we gad pik an ton im uova tu di ed priis an di laa tiicha dem
2063,MRK,10,JNT,dem ago joj im an se im gilti an fi ded an dem ago ton im uova tu di piipl we a no juu
2064,MRK,10,JNT,dem ago laaf aafa im an tek im ton preke dem ago pit pan im biit im wikid wikid an afta dat dem ago kil im pan wan kraas
2065,MRK,10,JNT,bot chrii die afta dem kil im im ago kom bak alaiv
2066,MRK,10,JNT,jiemz an jan zebidii tuu bwai dem go tu jiizas an se tu im se tiicha wi ago aks yu sopm an wi uop se yu wi du wa wi aks yu
2067,MRK,10,JNT,so jiizas aks dem se wa unu waahn mi fi du fi unu
2068,MRK,10,JNT,dem se wen yu kom iina yu brait brait lait fi ruul mek wan a wi sidong a yu raitansaid an di ada wan pan yu lefansaid
2069,MRK,10,JNT,bot jiizas tel dem se unu no nuo wa unu riili a aks unu kyan jringk wa mi bout fi jringk ar get baptaiz laik ou mi ago get baptaiz a sofa mi ago sofa yu nuo
2070,MRK,10,JNT,dem se ye wi kyan du dat
2071,MRK,10,JNT,den jiizas se tu dem se fi riil unu ago jringk fram di kop we mi jringk fram an baptaiz di siem wie mi get baptaiz bot fi sidong pan mi raitansaid ar mi lefansaid a no fi mi fi gi we kaaz dem pozishan de don put op fi di wan dem uu fi get dem aredi
2072,MRK,10,JNT,nou wen di ada ten falara dem ier dis dem get mad wid jiemz an jan
2073,MRK,10,JNT,bot jiizas kaal dem an se tu dem se unu nuo se di ruula dem fi di piipl we a no juu baas dem op an di wan dem we iina tapatap pozishan eva a tel dem wa fi du
2074,MRK,10,JNT,bot a no so it go mongks unu
2075,MRK,10,JNT,insteda dat ef nobadi waahn av tap pozishan mongks unu dem afi sorv unu an ef non a unu waahn kom fos unu mos ton evribadi sliev
2076,MRK,10,JNT,jos laik ou di di man we gad pik neehn kom ya fi nobadi sorv im a kom im kom ya fi sorv piipl an fi gi op im laif so piipl kyan get frii fram dem sin
2077,MRK,10,JNT,jiizas an im falara dem riich a jeriko
2078,MRK,10,JNT,wen jiizas an im falara dem an wan big kroud a piipl did a lef wan blain man niem baatimiyos timiyos bwai did sidong a di ruodsaid a beg
2079,MRK,10,JNT,wen im ier se a jiizas fram nazaret a paas im staat fi baal out jiizas dievid bwai pikni tek piti pan mi nof piipl tel im fi shot im mout an tap im naiz bot im baal out louda an louda dievid bwai pikni tek piti pan mi so jiizas tap an se kaal im
2080,MRK,10,JNT,so dem kaal di blain man an tel im se tek aat git op im a kaal yu
2081,MRK,10,JNT,di man fling aaf im jakit jomp op an go tu jiizas
2082,MRK,10,JNT,jiizas aks im se wa yu waahn mi fi du fi yu
2083,MRK,10,JNT,di blain man ansa im se tiicha mi waahn fi si
2084,MRK,10,JNT,jiizas tel im se gwaan kaaz yu biliiv yu get beta nou
2085,MRK,10,JNT,siem taim di man yai dem uopm op an im kuda si an im fala jiizas dong di ruod
2086,MRK,11,JNT,jiizas an im falara dem did riich nier jeruusilem
2087,MRK,11,JNT,wen dem kech a betpiej an betani a mount aliv jiizas sen tuu a im falara dem an se go a di dischrik infronta unu
2088,MRK,11,JNT,az unu kech deso unu wi fain wan yong dangki we nobadi neva raid yet tai op de
2089,MRK,11,JNT,luus it an kyari it kom
2090,MRK,11,JNT,ef nobadi aks unu wa mek unu a luus it
2091,MRK,11,JNT,tel dem se di laad waahn it an im suun sen it bak
2092,MRK,11,JNT,di falara dem lef an fain di yong dangki tai op pan di ruod infronta di duor so dem luus it
2093,MRK,11,JNT,wen dem did a luus di yong dangki som piipl we did tan op de aks dem se mek unu a luus di yong dangki
2094,MRK,11,JNT,dem ansa ou jiizas did se dem fi ansa an di piipl mek dem gwaan wid it
2095,MRK,11,JNT,so dem kyari di dangki go gi jiizas put dem jakit pan im an jiizas sidong pan im
2096,MRK,11,JNT,nof piipl pred dem jakit pan di ruod an som a dem chap bush an pred dem pan di ruod
2097,MRK,11,JNT,di wan dem we go infront an di wan dem we fala baka jiizas did a kaal out priez gad gad bles di wan we a kom fi ruul iina wi faada dievid kindom priez gad we de a evn wen jiizas riich a jeruusilem im go iina gad ous
2098,MRK,11,JNT,afta im luk roun pan evriting im an im twelv falara dem lef go a betani kaaz it did liet aredi
2099,MRK,11,JNT,wen jiizas an im falara dem lef betani di neks maanin im did onggri
2100,MRK,11,JNT,jiizas si wan fig chrii likl out fram we dem did de
2101,MRK,11,JNT,it did kova op wid liif so im go fi si ef no fig de pan it
2102,MRK,11,JNT,bot im neva fain non kaaz a neva fig taim yet
2103,MRK,11,JNT,so im se tu di chrii fram nou aan nobadi naa go eva nyam fig fram yu agen an im falara dem ier wen im se so
2104,MRK,11,JNT,afta jiizas an im falara dem riich jeruusilem im go iina gad ous an staat fling out aal a di piipl dem we did iin de a bai an sel
2105,MRK,11,JNT,di piipl dem we did a chienj out moni jiizas pich uova fi dem tiebl an ton uova di chier fi aal uu did de de a sel dov
2106,MRK,11,JNT,an im wudn mek nobadi kyari gudz go iina di yaad we gad ous de
2107,MRK,11,JNT,afta dis im staat tiich di piipl dem
2108,MRK,11,JNT,im se it no rait dong iina gad wod se fi mi ous ago bi wan ous we piipl fram aal uova di worl kom fi prie bot unu tek it ton wan aid out fi tiif di ed priis an di laa tiicha dem ier wa jiizas se an dem staat luk fi wan wie fi kil im kaaz dem did fried a im kaaz im did a tiich so gud it did shak di uol kroud a piipl
2109,MRK,11,JNT,iina di iivnin jiizas an im falara dem lef di siti
2110,MRK,11,JNT,di neks maanin wen jiizas falara dem paas di fig chrii dem si se it jrai op fram di ruut
2111,MRK,11,JNT,piita memba wa jiizas did se tu di chrii
2112,MRK,11,JNT,den im se tiicha luk di chrii we yu did se nobadi naa go eva nyam fram agen it jrai op jiizas tel dem se biliiv iina gad ier wa mi a se an a chuu mi a taak ef nobadi se tu da mountn ya git op an go fling yuself iina di sii ef im riili biliiv iina im aat an no staat wanda ef it riili ago apm it wi apm fiim fi chuu
2113,MRK,11,JNT,a dat mek mi a tel unu se eniting unu prie an aks gad fa biliiv se im gi unu an unu wi get it
2114,MRK,11,JNT,so enitaim unu tan op fi prie ef unu av notn gens nobadi unu fi paadn dem
2115,MRK,11,JNT,da wie de unu faada we iina evn wi paadn unu fi aal a di rang unu du
2116,MRK,11,JNT,jiizas an im falara dem go baka jeruusilem
2117,MRK,11,JNT,wen jiizas did a waak iina di yaad we gad ous de di ed priis laa tiicha an elda dem kom tu im an aks im se wa rait yu av fi a du dem sitn ya
2118,MRK,11,JNT,an uu gi yu di rait fi du dem
2119,MRK,11,JNT,jiizas se tu dem se mek mi aks unu wan kwestiyan
2120,MRK,11,JNT,ansa mi an mi wi tel unu a uu gi mi di rait fi du dem sitn ya
2121,MRK,11,JNT,wen jan did a baptaiz piipl a uu did sen im fi dwiit gad ar man
2122,MRK,11,JNT,dem staat wok it out mongks dem wan aneda
2123,MRK,11,JNT,ier dem no ef wi se a gad im ago aks wi se den wa mek unu neva biliiv im
2124,MRK,11,JNT,bot ef wi se a man
2125,MRK,11,JNT,dem did fried a di piipl dem kaaz di uol a dem did tingk se jan a did wan prafit so dem se tu jiizas se wi no nuo
2126,MRK,11,JNT,so jiizas se tu dem se den mi naa go tel unu uu gi mi di rait fi du dem sitn ya niida
2127,MRK,12,JNT,den jiizas taak tu dem an tel dem da tuori ya yu did av wan man we did plaant wan griep faam
2128,MRK,12,JNT,im put op wan waal aal roun it dig out wan uol iina di grong fi krosh out di griep fi mek wain an bil op wan plies pan tap a di waal fi di gyaad wach uova di faam
2129,MRK,12,JNT,den im rent it out tu som faama an go farin
2130,MRK,12,JNT,wen a did taim fi gyada op di griep im sen wan a im sorvant go a di tenant dem fi go get fi im shier
2131,MRK,12,JNT,di tenant dem grab di sorvant biit im op an sen im we wid im tuu lang an
2132,MRK,12,JNT,di uona sen wan neks sorvant bot di tenant dem biit im op iina im ed an dis im bad bad
2133,MRK,12,JNT,di uona stil sen wan neda sorvant bot dem kil im
2134,MRK,12,JNT,im sen nof muo sorvant bot dem biit som an kil di res a dem
2135,MRK,12,JNT,di uona did av onggl wan sumadi lef uu im kuda sen im wan bwai pikni we im lov bad bad
2136,MRK,12,JNT,so im sen im tu di tenant dem kaaz im se dem wi rispek mi bwai
2137,MRK,12,JNT,bot di tenant dem se tu dem wan aneda a da wan ya ago get evriting wen im faada ded
2138,MRK,12,JNT,kom mek wi kil im da wie de wen im faada ded a wi ago get evriting we im shuda get
2139,MRK,12,JNT,so dem grab im kil im an fling im badi aafa di faam
2140,MRK,12,JNT,jiizas aks so wa unu tingk di uona fi di faam ago du
2141,MRK,12,JNT,im ago kom an kil aaf di tenant dem an tek di faam gi ada piipl
2142,MRK,12,JNT,unu neva riid wa rait dong iina gad wod di rakstuon di bilda fling we a it a uol op di bildin nou
2143,MRK,12,JNT,a di laad du dis an wi yai uopm op waid wen wi si di sitn we im du
2144,MRK,12,JNT,
2145,MRK,12,JNT,di liida dem did waahn fi lak op jiizas kaaz dem nuo se a riili dem im did a taak bout
2146,MRK,12,JNT,bot dem did fried a di kroud a piipl so dem go we lef im
2147,MRK,12,JNT,di liida dem sen som man fram mongks di farisii dem an erad falara dem fi tek jiizas uona wod chrap im
2148,MRK,12,JNT,dem go tu im an se tiicha wi nuo se yu taak di chuut kaaz yu naa luk no fren fram nobadi
2149,MRK,12,JNT,yu no paashal
2150,MRK,12,JNT,yu tiich di rait sitn bout wa gad waahn piipl fi du
2151,MRK,12,JNT,tel wi it rait fi wi pie taks tu siiza di ruoman ruula
2152,MRK,12,JNT,wi fi pie it ar wi no fi pie it
2153,MRK,12,JNT,bot im nuo se dem did op tu no gud so im aks dem se wa unu a tes mi fa
2154,MRK,12,JNT,gi mi wan silva kain mek mi siit so dem gi im wan silva kain an im aks dem se uufa picha an niem de pan it
2155,MRK,12,JNT,dem ansa im se siiza
2156,MRK,12,JNT,den jiizas se tu dem se gi siiza wa a fiim an gi gad wa a fiim
2157,MRK,12,JNT,an dem did shak fi ier ou im ansa dem
2158,MRK,12,JNT,som sadyusii dem kliem se piipl we ded kyaahn kom bak alaiv kom tu jiizas an aks im se tiicha muoziz rait dis fi wi ef wan man breda ded lef im waif wid no pikni di breda mos marid di uman an av pikni wid ar fiim ded breda
2159,MRK,12,JNT,wel wan taim yu did av sevn breda
2160,MRK,12,JNT,di fos wan marid bot ded an neva av no pikni
2161,MRK,12,JNT,di sekan breda marid di ded breda waif bot im ded tu an neva av no pikni
2162,MRK,12,JNT,di siem ting apm tu di tord breda
2163,MRK,12,JNT,di sevn breda dem ded bot non a dem no gi ar no pikni
2164,MRK,12,JNT,den di uman ded tu
2165,MRK,12,JNT,wen a taim fi dem kom bak alaiv wid aal di ada ded piipl dem uufa waif shi ago bi sins di sevn a dem did marid ar
2166,MRK,12,JNT,jiizas ansa dem se unu nuo se unu wel rang
2167,MRK,12,JNT,an unu nuo wai
2168,MRK,12,JNT,kaaz unu no nuo we gad wod se an unu no nuo gad powa
2169,MRK,12,JNT,kaaz wen ded piipl kom bak alaiv man an uman naa go a get marid dem ago komiin laik di ienjel dem iina evn
2170,MRK,12,JNT,bot wen unu a taak bout ded piipl fi kom bak alaiv unu neva riid wa muoziz rait dong iina di paat bout di bush ou gad se mi a iebriyam gad aizak gad an jiekob gad 
2171,MRK,12,JNT,im a no gad fi di ded bot fi uu a liv
2172,MRK,12,JNT,so unu wel rang
2173,MRK,12,JNT,wan laa tiicha kom an ier jiizas an di sadyusii dem a aagyu
2174,MRK,12,JNT,wen im si se jiizas gi dem wan gud ansa im aks jiizas se outa aal a di laa dem we gad se wi fi fala wich wan a di muos impuotant wan
2175,MRK,12,JNT,jiizas ansa im se di muos impuotant laa a dis piipl a izrel lisn di laad we a fi wi gad im a wan
2176,MRK,12,JNT,yu fi lov di laad we a yu gad
2177,MRK,12,JNT,yu fi lov im wid aal a yu aat yu fi lov im wid aal a yu suol yu fi lov im wid aal a yu main an yu fi lov im wid aal a yu chrent
2178,MRK,12,JNT,di sekan muos impuotant laa a dis yu fi lov yu nieba siem laik ou yu lov yuself
2179,MRK,12,JNT,no ada laa no muo impuotant laik dem tuu ya
2180,MRK,12,JNT,di laa tiicha se tu im se a chuu ting dat tiicha
2181,MRK,12,JNT,yu rait fi se a onggl wan gad de an dat no ada gad no de bout onggl im
2182,MRK,12,JNT,an yu rait fi se di muos impuotant laa a fi lov im wid aal yu aat wid aal a yu main an wid aal a yu chrent an yu fi lov yu nieba siem laik ou yu lov yuself
2183,MRK,12,JNT,yu rait fi se dem tuu laa de muo impuotant dan wen sumadi bon sakrifais gi gad ar gi op aafrin
2184,MRK,12,JNT,wen jiizas si se di man gi wan ansa we mek sens im se tu im se yu no de faar fram gad kindom
2185,MRK,12,JNT,afta dat nobadi els neva iivn tingk fi aks im no muo kwestiyan
2186,MRK,12,JNT,jiizas did a tiich iina di yaad we gad ous de
2187,MRK,12,JNT,im se ou kom di laa tiicha dem se di krais a dievid pikni
2188,MRK,12,JNT,di uoli spirit taak chuu dievid an se di laad se tu fi mi laad se sidong a mi raitansaid til mi put yu enimi dem anda yu fut
2189,MRK,12,JNT,ef dievid kaal im laad ou di man we gad sen fi siev piipl fi bi dievid bwai pikni
2190,MRK,12,JNT,an di big kroud a piipl did api a lisn wa im se
2191,MRK,12,JNT,wen jiizas did a tiich dem im se unu si dem laa tiicha de wach unuself an mek shuor se unu no komiin laik dem dem lov waak bout iina lang jakit an get speshal oudi wen dem go a maakit
2192,MRK,12,JNT,an wen dem go a di juu dem choch an go a big dina dem lov fi sidong iina di bes siit
2193,MRK,12,JNT,an dem chrik op di uman dem uufa ozban ded an tek we dem ous an lan wen dem don dem prie lang prieya fi mek demself luk gud
2194,MRK,12,JNT,dem el ago at
2195,MRK,12,JNT,jiizas go sidong kraas fram we di aafrin baks did de an wach di kroud a piipl we did a jrap dem moni iina di baks
2196,MRK,12,JNT,nof a di rich piipl dem put iin uol iip a moni
2197,MRK,12,JNT,den im si wan puo uman uufa ozban ded put iin tuu likl red moni we aadli wot notn bout tuu sent
2198,MRK,12,JNT,jiizas kaal im falara dem an se tu dem se mi a tel unu di chuut unu si da puo uman ya we ar ozban ded shi jrap muo iina di aafrin baks dan aal a dem
2199,MRK,12,JNT,kaaz aal a dem gi outa di uol iip we dem av kaaz dem rich
2200,MRK,12,JNT,bot shi iivn duo shi so puor shi gi evriting we shi av fi liv aafa
2201,MRK,13,JNT,jiizas did a lef di yaad we gad ous de wen wan a im falara dem se tu im se tiicha luk yu si ou dem bildin ya big an priti an luk ou dem stuon ya we dem tek bil dem big jiizas ansa im se yu si dem big priti bildin ya
2202,MRK,13,JNT,evri wan a dem ago get tier dong
2203,MRK,13,JNT,no iivn wan a dem stuon ya ago lef pan tap a dem wan aneda
2204,MRK,13,JNT,di uol a dem ago lik dong so wen jiizas did a sidong pan mount aliv kraas fram gad ous piita jiemz jan an anju kom tu im wan a wie an aks im se tel wi a wen aal dem sitn ya ago apm
2205,MRK,13,JNT,an wa sain wi kyan luk fa fi nuo se dem ago apm
2206,MRK,13,JNT,jiizas se tu dem se wach out no mek nobadi fuul unu op
2207,MRK,13,JNT,kaaz a uol iip a piipl ago kom yuuz op yuuz op mi niem an a se mi a krais a mi gad sen fi siev piipl an dem ago fuul op nof piipl
2208,MRK,13,JNT,wen unu ier bout waar nier an faar no bada mek dem sitn de fraitn unu
2209,MRK,13,JNT,dem sitn de boun fi apm bot dat no miin se a don di worl a don
2210,MRK,13,JNT,kaaz wan set a piipl ago waar gens wan neks set a piipl an wan kindom ago fait gens wan neda kindom
2211,MRK,13,JNT,ortkwiek ago apm iina nof nof plies
2212,MRK,13,JNT,fuud ago shaat an nof nof piipl ago staav
2213,MRK,13,JNT,an di wie piipl ago sofa it ago komiin laik di fos pien we lik wan uman we tek iin fi av biebi
2214,MRK,13,JNT,wach out
2215,MRK,13,JNT,chobl ago riich unu
2216,MRK,13,JNT,dem ago tek unu an ton unu uova tu di liida dem fi di juu dem choch an dem ago biit unu iina dem choch
2217,MRK,13,JNT,an kaaz unu fala mi unu wi get fi tan op infronta ruula an king an tel dem bout mi
2218,MRK,13,JNT,bot di gud nyuuz afi priich tu di uol worl fos bifuo dem sitn de apm
2219,MRK,13,JNT,wen dem ares unu an ton unu uova tu di joj no bada fret bout wa unu ago se ar ou unu ago se it
2220,MRK,13,JNT,jos se we gad tel unu fi se da taim de kaaz a no unu a taak a di uoli spirit a taak chuu unu
2221,MRK,13,JNT,breda an sista ago infaam pan dem uona breda an sista dem an mek di piipl dem we a ruul kil dem
2222,MRK,13,JNT,a siem so wan faada ago an uova im uona pikni
2223,MRK,13,JNT,pikni ago ton gens dem faada an mada an mek di ruula dem kil dem
2224,MRK,13,JNT,an evribadi ago iet unu kaaz unu fala mi
2225,MRK,13,JNT,bot enibadi we uol aan tait an tan op chrang til di sofarieshan don gad ago siev dem piipl de
2226,MRK,13,JNT,bot wen unu si di wikid wikid sitn we go gens gad tan op iina gad ous mek shuor se evribadi we riid dis ya andastan we it miin den dem we liv iina judiya fi ron we go iina di mountn dem
2227,MRK,13,JNT,uu de pan ruuf tap no fi kom dong ar go bak iina di ous fi notn
2228,MRK,13,JNT,nobadi we de a dem bush no fi go bak fi get im jakit
2229,MRK,13,JNT,wat a sitn iina dem taim de fi uman we av biebi iina beli an fi mada we av yong biebi prie se dem sopm de no apm wen staam a kom ar wen a rieni taim
2230,MRK,13,JNT,kaaz di wie piipl gweehn sofa iina dem taim de nobadi neva sofa so fram di taim gad mek di worl
2231,MRK,13,JNT,an nobadi naa go eva sofa so agen
2232,MRK,13,JNT,an nobadi wuda neva get siev ef di laad neva shaatn dem die de
2233,MRK,13,JNT,bot sieka im speshal piipl dem we im pik im shaatn di die dem
2234,MRK,13,JNT,so ef sumadi se tu yu luk si krais ya ar luk si im de no biliiv im
2235,MRK,13,JNT,kaaz piipl ago kom kom se dem a di wan we gad sen fi siev piipl wen notn no go so
2236,MRK,13,JNT,an som faalz prafit ago shuo op tu
2237,MRK,13,JNT,dem piipl de ago wok aal kaina mirikl an shuo aal kaina sain fi chrik op piipl dong tu aal di piipl dem we gad pik dem wi chrik op ef dem get di chaans
2238,MRK,13,JNT,bot wach unuself mi a tel unu aal dem sitn ya bifuo dem apm
2239,MRK,13,JNT,bot iina dem die de rait afta di torbl sofarieshan di son ago daak op an di muun ago tap shain di staar dem ago jrap outa di skai an evriting iina di skai ago get shiek outa dem plies
2240,MRK,13,JNT,den evribadi wi si di man we gad pik a kom iina di kloud dem an im ago av powa an wan brait brait lait a shain roun im
2241,MRK,13,JNT,den im wi sen im ienjel dem fi gyada op di piipl we im pik fram naat sout iis an wes fram evri kribis an kaana a di ort
2242,MRK,13,JNT,nou lorn sopm fram di fig chrii
2243,MRK,13,JNT,wen taim unu si dem branch get wel saaf an griin an dem staat sen out nyuu liif unu nuo se soma suun kom
2244,MRK,13,JNT,a siem so wen unu si aal dem sitn ya a apm unu wi nuo se di man we gad sen fi siev piipl suun kom a laik se im de rait outsaida unu duor
2245,MRK,13,JNT,mi a tel unu dis an a chuu mi a taak di piipl we a liv iina dem taim ya naa go ded til aal a dem sitn ya apm
2246,MRK,13,JNT,evn an ort naa go de bout fi eva bot fi mi wod ago laas fi eva
2247,MRK,13,JNT,nobadi no nuo di die ar di taim wen aal a dem sitn de ago apm no iivn di ienjel dem iina evn ar di faada bwai pikni nuo a onggl faada gad wan nuo dat
2248,MRK,13,JNT,so wach out an kip gyaad kaaz unu no nuo wen di taim a kom
2249,MRK,13,JNT,da taim de komiin laik wan man we a go we pan wan chrip
2250,MRK,13,JNT,im lef im sorvant dem inchaaj a im ous an gi evri wan a dem di wok we dem fi du
2251,MRK,13,JNT,an im tel di wan we a gyaad di duor fi kip wach
2252,MRK,13,JNT,so kip wach den kaaz unu no nuo wen di baas a kom bak weda iina di iivnin migl nait wen di kak kruo ar wen die a lait kaaz im mait kom bak wen unu naa luk fiim kom an im kom fain unu a sliip
2253,MRK,13,JNT,wa mi se tu unu mi a se tu evribadi kip wach
2254,MRK,14,JNT,a did tuu die bifuo di paasuova alidie an di festival we piipl nyam bred widout yiis
2255,MRK,14,JNT,di ed priis an di laa tiicha dem did a chrai fain wan wie fi chrik jiizas so dem kuda ares im an kil im
2256,MRK,14,JNT,dem se wi kyaahn dwiit wen di festival a gwaan kaaz dat wi rail op di piipl dem
2257,MRK,14,JNT,jiizas did de a saiman yaad a betani
2258,MRK,14,JNT,saiman did av wan siknis we mek im skin fasifasi
2259,MRK,14,JNT,jiizas did sidong a di tiebl wen wan uman kom de
2260,MRK,14,JNT,shi did av wan likl stuon jaar fula wan dier dier porfyuum wa mek outa wan spais niem naad
2261,MRK,14,JNT,shi brok di jaar an chuo out di porfyuum pan jiizas ed
2262,MRK,14,JNT,som a di ges dem get beks an staat tu se tu dem wan aneda se wa mek shi a wies da dier dier porfyuum de
2263,MRK,14,JNT,it kuda did sel fi muo dan chrii onjrid silva kain an tek di moni gi puo piipl so dem staat ries ar op
2264,MRK,14,JNT,bot jiizas se tu dem se unu lef ar wa unu a chobl ar fa
2265,MRK,14,JNT,a sitn gud shi du tu mi
2266,MRK,14,JNT,kaaz unu wi aalwiez av puo piipl mongks unu an unu kyan elp dem enitaim unu waahn fi elp dem
2267,MRK,14,JNT,bot unu naa go av mi mongks unu fi eva
2268,MRK,14,JNT,shi du wa shi kuda du
2269,MRK,14,JNT,shi naint mi badi bifuo taim fi get mi redi fi dem beri mi
2270,MRK,14,JNT,mi a tel unu dis an mi naa lai enitaim piipl priich di gud nyuuz roun di worl dem ago memba ar an taak bout wa shi du
2271,MRK,14,JNT,juudas iskyariyat wan a di twelv falara dem go tu di ed priis fi sel out jiizas an ton im uova tu dem
2272,MRK,14,JNT,wen dem ier dis dem gladbag bos so dem pramis fi pie im aaf
2273,MRK,14,JNT,fram da taim de juudas staat luk fi wan chaans fi ton jiizas uova tu dem
2274,MRK,14,JNT,nou di paasuova alidie wen piipl nyam bred widout yiis did kom
2275,MRK,14,JNT,pan di fos die a da alidie de wen dem kil di biebi shiip jiizas falara dem aks im se we yu waahn wi fi luk aafa di paasuova fuud fi yu nyam
2276,MRK,14,JNT,so im sen tuu a im falara dem an tel dem se go a jeruusilem an wan man we a kyari wan jog a waata wi miit unu
2277,MRK,14,JNT,fala im
2278,MRK,14,JNT,wen im go iina wan ous tel di uona fi di ous se di tiicha se fi aks yu se we di ges ruum de we mi kyan nyam di paasuova fuud wid mi speshal falara dem
2279,MRK,14,JNT,im wi shuo unu wan big ruum opstiez fiks op an redi
2280,MRK,14,JNT,a deso unu fi luk bout di fuud
2281,MRK,14,JNT,so di tuu a dem lef go a jeruusilem an fain evriting jos laik ou jiizas did tel dem
2282,MRK,14,JNT,an dem luk bout di paasuova fuud
2283,MRK,14,JNT,wen iivnin kom jiizas an im twelv falara dem kom a di ous
2284,MRK,14,JNT,wen dem did sidong a di tiebl an did a iit jiizas se tu dem se mi a tel unu dis an a chuu mi a taak wan a unu we de ya a nyam wid mi ago sel mi out
2285,MRK,14,JNT,wen di falara dem ier wa jiizas se dem aat jrap sieka ou dem sad
2286,MRK,14,JNT,an wan afta di ada dem aks jiizas se a kyaahn mi
2287,MRK,14,JNT,im se a wan outa di twelv a unu wan a unu we a dip unu an iina di boul wid mi
2288,MRK,14,JNT,kaaz di man we gad pik mos go siem ou gad wod se im ago go bot yu si di man we sel im out chobl fiim a tel yu im wuda betaraaf ef im neehn baan
2289,MRK,14,JNT,wail dem did a nyam jiizas tek di bred an afta im gi tangks im brok it an gi dem an se tu dem se tek dis
2290,MRK,14,JNT,dis a mi badi
2291,MRK,14,JNT,den im tek di kop wid di wain an gi tangks
2292,MRK,14,JNT,im gi it tu dem an aal a dem jringk fram di kop
2293,MRK,14,JNT,den im se tu dem se dis a mi blod we set op di nyuu plan we gad mek wid unu mi blod we bliid out fi nof piipl
2294,MRK,14,JNT,mi a tel unu di chuut mi naa go jringk no muor wain til di die kom wen mi jringk it iina wan nyuu wie iina gad kindom
2295,MRK,14,JNT,afta dem sing wan im dem lef go a mount aliv
2296,MRK,14,JNT,jiizas se tu im falara dem se aal a unu gweehn ton unu bak pan mi kaaz it rait dong iina gad wod se mi ago lik dong di shepad an di shiip dem ago ron aal bout di plies
2297,MRK,14,JNT,bot afta mi kom bak alaiv mi ago go iina gyalalii bifuo unu
2298,MRK,14,JNT,piita se tu im se iivn ef di uol a dem ron we mi naa go no we jiizas se tu im se mi a tel yu dis an a chuu mi a taak bifuo di ruusta kruo tuu taim tide da sed nait ya yu ago se yu no nuo mi chrii taim
2299,MRK,14,JNT,bot piita uol aan pan wa im se an stil se aal ef dem afi kil mi wid yu mi wi neva se mi no nuo yu an aal a dem se di siem ting
2300,MRK,14,JNT,den dem go a wan plies kaal getsemini an jiizas tel dem se sidong yaso wail mi go prie
2301,MRK,14,JNT,so im tek piita jiemz an jan wid im an im did wel sad an im aat did evi
2302,MRK,14,JNT,im se tu dem se mi aat evi so til mi fiil laik da presha ya ago kil mi
2303,MRK,14,JNT,tan yaso an kip wach
2304,MRK,14,JNT,den im go likl forda jrap imself flat a grong an prie an beg gad se ef im no afi sofa dem torbl sitn ya no mek mi sofa
2305,MRK,14,JNT,im se faada mi faada notn no de we yu kyaahn du
2306,MRK,14,JNT,siev mi fram dem torbl sofarieshan ya bot ef a so yu waahn it fi go aarait den
2307,MRK,14,JNT,wen im go bak we im speshal falara dem de im fain dem a sliip so im se tu saiman piita se yu a sliip
2308,MRK,14,JNT,yu kudn kip wach fi wan owa
2309,MRK,14,JNT,no sliip kip wach an prie so unu no fies notn we wi kaaz unu fi sin
2310,MRK,14,JNT,kaaz iina unu aat unu waahn du wa rait bot unu a jos piipl an dat mek unu wiik
2311,MRK,14,JNT,jiizas go bak an prie di siem ting agen
2312,MRK,14,JNT,wen im kom bak agen im fain dem faas a sliip dem kudn kip dem yai uopm an dem neva nuo wa fi se tu im
2313,MRK,14,JNT,wen jiizas kom bak tu dem di tord taim im aks dem se unu stil a sliip an a res
2314,MRK,14,JNT,inof a dat di taim kom nou
2315,MRK,14,JNT,luk dem ago sel out di man we gad pik an ton im uova tu di wikid piipl dem
2316,MRK,14,JNT,unu git op mek wi go nou
2317,MRK,14,JNT,luk si di wan we sel mi out a kom de
2318,MRK,14,JNT,jiizas did stil a taak wen juudas wan a im twelv speshal falara dem riich
2319,MRK,14,JNT,wan bag a piipl did a fala im wid suod an big tik
2320,MRK,14,JNT,a di ed priis di laa tiicha an di elda dem did sen dem kom
2321,MRK,14,JNT,di wan we sel out jiizas did gi dem wan sain se di wan we mi kis a im a di man
2322,MRK,14,JNT,ares im tek im we an gyaad im wen unu a tek im we wen juudas riich im waak rait op tu jiizas siem taim an se tiicha an kis im
2323,MRK,14,JNT,den dem uol aan pan jiizas an ares im
2324,MRK,14,JNT,wan a di falara dem we did a tan op de tek out im suod an chap wan a di sorvant a di liida fi di priis dem
2325,MRK,14,JNT,im chap aaf im iez
2326,MRK,14,JNT,jiizas se tu di kroud se a kom unu kom wid suod an big tik fi ares mi laik mi a oul tiif an mordara
2327,MRK,14,JNT,die iin die out mi de mongks unu a tiich iina di yaad we gad ous de an unu neva ares mi
2328,MRK,14,JNT,bot dem sopm ya afi apm so wa rait dong iina gad wod kyan kom chuu
2329,MRK,14,JNT,den aal a im speshal falara dem tek fut an ron we lef im
2330,MRK,14,JNT,wan yong man did a fala baka jiizas
2331,MRK,14,JNT,im did a wier onggl wan linin klaat rap roun im
2332,MRK,14,JNT,dem chrai fi grab im bot im get we an ron we niekid lef di linin klaat iina dem an
2333,MRK,14,JNT,dem kyari jiizas go we di liida fi di priis dem di ed priis dem di laa tiicha dem an di elda dem gyada op
2334,MRK,14,JNT,an piita did de likl forda aaf a fala jiizas aal di wie tu di liida fi di priis dem yaad
2335,MRK,14,JNT,so piita go sidong wich paat di gyaad dem de an did a mek di faiya kip im waam
2336,MRK,14,JNT,di ed priis an aal a di juu liida dem did a chrai fi fain piipl fi taak gens jiizas so dem kuda get fi kil im bot dem kudn fain non
2337,MRK,14,JNT,nof piipl mek op tuori gens im bot wa dem se neva mach op wid wa dem wan aneda se
2338,MRK,14,JNT,som a dem tan op a tel da lai ya pan im wi ier im se mi wi tier dong gad ous we man mek an bil bak wan iina chrii die we man no mek
2339,MRK,14,JNT,bot aal wen dem a gi da tuori ya wa dem se neva mach op
2340,MRK,14,JNT,so di liida fi di priis dem tan op infronta evribadi an aks jiizas se yu naa notn fi se
2341,MRK,14,JNT,wa kaina sitn dem ya dem a se bout yu
2342,MRK,14,JNT,bot jiizas kip kwaiyat
2343,MRK,14,JNT,im neva se a wod
2344,MRK,14,JNT,so di liida fi di priis dem aks im agen yu a di krais di muos ai gad we wi priez bwai pikni
2345,MRK,14,JNT,ye jiizas ansa an unu ago si di man we gad pik a sidong a di rait an a di wan we powaful an a kom dong pan kloud we kom outa evn
2346,MRK,14,JNT,den di liida fi di priis dem tier im kluoz an se wa wi waahn muo piipl fi pruuv notn fa
2347,MRK,14,JNT,unu ier fi unuself ou im a disrispek gad
2348,MRK,14,JNT,wa di kuot se
2349,MRK,14,JNT,aal a dem rait im aaf se im gilti an im fi ded
2350,MRK,14,JNT,den som a dem staat pit pan im som tai piis a klaat uova im yai so im kudn si an staat tomp im op wid dem fis an a se tu im se yu se yu a wan prafit so tel wi uu lik yu
2351,MRK,14,JNT,an di suoja dem we did a gyaad im biit im op tu
2352,MRK,14,JNT,piita did stil de iina di yaad wen wan sliev gyal fi di liida fi di priis dem kom wich paat im de
2353,MRK,14,JNT,wen shi si im a waam imself a di faiyasaid shi luk pan im gud gud an se yu did de mongks jiizas we kom fram nazaret
2354,MRK,14,JNT,bot im se a lai
2355,MRK,14,JNT,im se mi no iivn nuo ar andastan wa yu a taak bout so im get op an go outa di giet
2356,MRK,14,JNT,siem taim wan ruusta kruo
2357,MRK,14,JNT,wen di sliev gyal si im shi staat tel di piipl dem we did tan op de agen se da man ya a wan a dem bot piita stil se im no nuo im
2358,MRK,14,JNT,likl afta dat di piipl dem we did tan op de se tu piita se yu a mos wan a dem kaaz yu kom fram gyalalii tu
2359,MRK,14,JNT,den piita staat kos an kaal dong aal kaina kraasiz pan imself an se mi se mi no nuo da man ya wa unu a chat bout gad ponish mi ef a lai mi a tel mi no nuo im siem taim wan ruusta kruo dat mek di sekan taim
2360,MRK,14,JNT,den piita memba ou jiizas did tel im se bifuo di ruusta kruo tuu taim yu ago se yu no nuo mi chrii taim
2361,MRK,14,JNT,an piita staat baal an im baal an baal so til
2362,MRK,15,JNT,orli iina di maanin afta di ed priis dem di elda dem laa tiicha an di ada juu liida dem mek dem plan dem tai op jiizas an liid im we go ton im uova tu pailat
2363,MRK,15,JNT,so pailat aks im se yu a di juu dem king
2364,MRK,15,JNT,jiizas ansa im se a yu se so
2365,MRK,15,JNT,den di liida fi di priis dem staat se aal saat a sitn gens im
2366,MRK,15,JNT,so pailat aks im agen se yu ier umoch bad sitn dem se yu du
2367,MRK,15,JNT,lisn yu no ier aal di torbl sitn dem we dem a se gens yu bot jiizas stil neva se a wod an da wan de lik pailat fi siks evri paasuova alidie pailat wuda frii wan prizna eni wan we di piipl dem aks fa
2368,MRK,15,JNT,nou wan man niem barabas an som ada kriminal did iina prizn fi morda afta dem did rail op di piipl gens di govament
2369,MRK,15,JNT,den di kroud a piipl kom tu pailat an staat beg im fi frii wan prizna fi dem laik im aalwiez du
2370,MRK,15,JNT,so im aks dem se unu waahn mi lego di juu dem king gi unu
2371,MRK,15,JNT,kaaz im nuo se di liida fi di priis dem did ton im uova tu im sieka bad main bot di ed priis dem rail op di kroud fi aks pailat fi let go barabas
2372,MRK,15,JNT,so pailat aks dem agen se den wa unu waahn mi fi du wid di wan we unu kaal di juu dem king
2373,MRK,15,JNT,dem baal out se kil im pan di kraas pailat aks dem se wa mek
2374,MRK,15,JNT,wa im du rang
2375,MRK,15,JNT,bot dem baal out louda kil im pan di kraas pailat did waahn fi mek di kroud a piipl api so im let go barabas
2376,MRK,15,JNT,den im mek di suoja dem biit jiizas
2377,MRK,15,JNT,afta dat im ton im uova tu dem fi dem kil im pan di kraas
2378,MRK,15,JNT,so di suoja dem liid im go iina di palis dat a di govana yaad an kaal op di ada suoja dem we iina dem gruup
2379,MRK,15,JNT,dem put wa lang lang porpl jakit pan jiizas an wan kroun mek outa makabush pan im ed
2380,MRK,15,JNT,dem staat big im op an a se manaz an rispek tu di juu dem king
2381,MRK,15,JNT,den dem lik lik im op iina im ed wid wan piis a tik an pit pit op pan im
2382,MRK,15,JNT,den dem go dong pan dem nii an gwaan laik se dem a worship im
2383,MRK,15,JNT,wen dem don mak im an tek im mek preke dem tek aaf im porpl ruob an put aan bak im uona kluoz
2384,MRK,15,JNT,den dem kyari im go we fi niel im pan di kraas
2385,MRK,15,JNT,wan man niem saiman we kom fram sairiin did a komiin fram konchri im a did aligzanda an ruufos faada
2386,MRK,15,JNT,di suoja dem fuos im fi kyari jiizas kraas
2387,MRK,15,JNT,dem kyari jiizas go a wan plies we niem golgota dat miin di skol plies
2388,MRK,15,JNT,dem chrai fi gi im wain miks wid wan spais niem mor bot jiizas wudn jringk it
2389,MRK,15,JNT,den dem niel im pan di kraas
2390,MRK,15,JNT,di suoja dem chuo dais fi shier op im kluoz an fi fain out uu fi get wich paat
2391,MRK,15,JNT,a did nain aklak iina di maanin wen dem kil im pan di kraas
2392,MRK,15,JNT,den dem rait pan wan piis a buod wa im du mek dem kil im
2393,MRK,15,JNT,it riid se di juu dem king
2394,MRK,15,JNT,an dem kil tuu tiif siem taim wid im wan pan im raitansaid an wan pan im lefansaid
2395,MRK,15,JNT,di piipl dem we did a paas se som torbl sitn tu jiizas
2396,MRK,15,JNT,dem shiek dem ed an se aa yu we kyan mash op gad ous an bil it bak iina chrii die kum aafa di kraas an siev yuself no a no dem wan aal di ed priis dem plos di laa tiicha dem an di juu liida dem laaf aafa jiizas
2397,MRK,15,JNT,dem se im siev ada piipl bot im kyaahn siev imself mek di krais di wan we se im a izrel king kom dong aafa di kraas nou mek wi si an wi wi biliiv im an di tuu we dem did niel pan di kraas wid im kos im out tu
2398,MRK,15,JNT,wen it riich migl die di uol plies get daak til bout chrii aklak di iivnin
2399,MRK,15,JNT,wen it kech chrii aklak jiizas baal out loud loud elowi elowi lema sabaktanai
2400,MRK,15,JNT,dat miin mi gad mi gad wa mek yu lef mi an gaan
2401,MRK,15,JNT,wen som a di piipl we did tan op de ier im dem se lisn im a kaal fi ilaija den sumadi ron go dip piis a sponj iina som sowa wain put it pan wan tik an gi im fi jringk
2402,MRK,15,JNT,den im se lef im mek wi si ef ilaija ago kom kom tek im dong fram di kraas bot jiizas baal out loud loud bluo im bret wan laas taim an den ded
2403,MRK,15,JNT,siem taim di kortn we did eng op iina gad ous plit iina tuu fram tap tu batam
2404,MRK,15,JNT,wen di ed fi onjrid suoja we did tan op infronta di kraas si ou jiizas ded im se fi riil da man ya a did riili gad bwai pikni fi chuu som uman did tan op forda out a wach wa a gwaan
2405,MRK,15,JNT,uman laik mieri magdaliin mieri we a jiemz an juozif mada jiemz did yongga dan juozif an saluomi did de de tu
2406,MRK,15,JNT,wen jiizas did iina gyalalii dem did mongks im falara dem an dem yuus tu elp luk aafa im
2407,MRK,15,JNT,nof muo uman we did kom op wid im kom a jeruusilem did de de tu
2408,MRK,15,JNT,da siem iivnin de a did taim fi luk bout tingz fi di paasuova alidie dat miin se a did di die bifuo di sabat juozif we kom fram arimatiya a did wan a di juu dem liida we evribadi did wel rispek
2409,MRK,15,JNT,im did a luk fi gad kindom
2410,MRK,15,JNT,im get briev an go tu pailat go aks im fi gi im jiizas badi
2411,MRK,15,JNT,pailat did shak fi ier se im ded aredi
2412,MRK,15,JNT,im kaal di ed fi onjrid suoja an aks im ef jiizas ded aredi
2413,MRK,15,JNT,afta im ier we di ed fi onjrid suoja se pailat gi juozif jiizas badi
2414,MRK,15,JNT,juozif bai som linin klaat tek dong jiizas badi aafa di kraas rap im op iina di klaat an put im iina wan tuum we did dig iina wan rak
2415,MRK,15,JNT,den im ruol wan big stuon infronta di tuum
2416,MRK,15,JNT,mieri magdaliin an di ada mieri juozif mada did si we juozif did beri jiizas badi
2417,MRK,16,JNT,afta di sabat mieri magdaliin mieri jiemz mada an saluomi bai som swiit spais fi go naint jiizas badi
2418,MRK,16,JNT,an orli orli iina di maanin pan di fos die a di wiik az di son kom op dem ed fi di tuum
2419,MRK,16,JNT,wen dem did a waak dem se tu wan aneda a uu ago ruol we di stuon fram infronta di tuum fi wi
2420,MRK,16,JNT,bot wen dem luk op dem si se di big uol stuon di ruol we aredi
2421,MRK,16,JNT,wen dem go iina di tuum dem shak fi si wan yong man we av aan wan wait jakit sidong pan di raitansaid
2422,MRK,16,JNT,bot im se tu dem se no fried
2423,MRK,16,JNT,mi nuo se unu a luk fi jiizas we kom fram nazaret we dem kil pan di kraas
2424,MRK,16,JNT,bot im kom bak alaiv
2425,MRK,16,JNT,im no de ya
2426,MRK,16,JNT,luk a rait uova deso dem did put im badi
2427,MRK,16,JNT,so go tel im falara dem an piita tu se im a go a gyalalii bifuo dem kom
2428,MRK,16,JNT,unu wi si im de jos laik wa im did tel unu
2429,MRK,16,JNT,dem lef di tuum an tek fut kaaz dem did so shak an kanfyuuz
2430,MRK,16,JNT,dem neva se a wod tu nobadi kaaz dem did so fried
2431,MRK,16,JNT, afta jiizas kom bak alaiv pan di fos die a di wiik di fos sumadi we im mek si im a mieri magdaliin di uman we im did ron sevn diiman outa
2432,MRK,16,JNT,shi go we go tel im falara dem we did a ala an a baal
2433,MRK,16,JNT,an wen mieri tel dem se jiizas kom bak alaiv an dat shi si im dem neva biliiv ar
2434,MRK,16,JNT,afta dat jiizas shuo imself iina wan difrant wie tu tuu a im falara dem wen dem did a waak iina di konchri
2435,MRK,16,JNT,dem go bak go tel di ada wan dem bot dem neva biliiv dem
2436,MRK,16,JNT,afta dat jiizas shuo imself tu im ilevn falara dem wen dem did a nyam
2437,MRK,16,JNT,im taak tu dem aad aad bout ou dem aadiez an dem aat tof kaaz dem neva biliiv di wan dem we did si im afta im kom bak alaiv
2438,MRK,16,JNT,im tel dem se go aal uova di worl an priich di gud nyuuz tu evribadi
2439,MRK,16,JNT,ef nobadi biliiv an get baptaiz a dem ago get siev bot di wan dem wa no biliiv jojment fi dem di wan dem we biliiv ago get powa fi du dem sitn ya dem wi yuuz fi mi niem an ron out diiman dem wi taak som nyuu langwij dem wi kyan yuuz dem an pik op siniek an no paizn we dem jringk naa go du dem notn
2440,MRK,16,JNT,dem wi put dem an pan sik piipl an mek dem get beta
2441,MRK,16,JNT,afta di laad jiizas don taak tu dem gad tek im op iina evn an mek im sidong a im raitansaid
2442,MRK,16,JNT,im falara dem go aal bout go priich an di laad did a wok wid dem an di sain dem we im mek dem du shuo evribadi se dem mesij a chuu sitn
2443,LUK,1,JNT,tiyafilas sa uol iip a piipl chrai fi rait dong di sitn dem wa apm mongks wi
2444,LUK,1,JNT,dem rait it dong siem wie ou dem ier it fram di piipl dem we did de de fram di staat si di sitn dem wa apm an we priich di wod
2445,LUK,1,JNT,anarebl tiyafilas mi stodi evriting fram di staat an mek op mi main fi rait an tel yu wa apm so yu wi nuo se wa yu ier a chuu sitn
2446,LUK,1,JNT,wen taim erad a did king iina judiya wan priis did de de niem zakaraiya
2447,LUK,1,JNT,im did bilang tu di abija gruup a priis dem an im waif ilizibet a did wan a ieran fambili
2448,LUK,1,JNT,gad si se di tuu a dem a did gud sumadi
2449,LUK,1,JNT,kaaz dem liv ou im waahn dem fi liv dem du aal a wa im tel dem fi du an nobadi kudn paint no fingga pan dem
2450,LUK,1,JNT,bot dem neva av no pikni kaaz ilizibet kudn av non
2451,LUK,1,JNT,plos di tuu a dem did wel uol
2452,LUK,1,JNT,wan die zakaraiya did a du priis wok iina gad ous kaaz fi im gruup a priis did de pan dyuuti
2453,LUK,1,JNT,iina dem die de di priis dem yuus tu kom tugeda an jraa niem fi si wich wan a dem fi go bon insens iina gad ous
2454,LUK,1,JNT,dis ya taim ya a zakaraiya niem get pik
2455,LUK,1,JNT,wen a did taim an zakaraiya go iina gad ous di piipl dem we did gyada outa duor did a prie
2456,LUK,1,JNT,wan a di laad ienjel dem kom tu zakaraiya an tan op pan di raitansaid a di insens alta
2457,LUK,1,JNT,wen zakaraiya si im im fraitn so til
2458,LUK,1,JNT,di ienjel tel im se no fried gad ier yu prieya
2459,LUK,1,JNT,ilizibet ago av wan pikni fi yu an yu fi kaal im jan
2460,LUK,1,JNT,im ago mek yu wel api an nof piipl ago glad wen im baan
2461,LUK,1,JNT,yu bwai pikni ago speshal iina gad yai
2462,LUK,1,JNT,im no fi jringk no wain ar no ada chrang jringk
2463,LUK,1,JNT,di uoli spirit ago kanchuol im fram im iina im mada beli
2464,LUK,1,JNT,im ago bring bak uol iip a izrel piipl tu di laad we a dem gad
2465,LUK,1,JNT,im ago go bifuo gad wid di siem spirit an powa laik wa ilaija did av
2466,LUK,1,JNT,im aal ago mek faada kom bak kom lov dem pikni
2467,LUK,1,JNT,an di piipl dem we neva did a ier gad ago staat tingk laik gud sumadi an du wa rait
2468,LUK,1,JNT,an da wie de im ago mek piipl redi fi di laad
2469,LUK,1,JNT,zakaraiya go aks di ienjel ou mi ago nuo se a chuu sitn yu a taak
2470,LUK,1,JNT,mi a wan uol man an mi waif no yong niida
2471,LUK,1,JNT,di ienjel tel im se mi a giebrel
2472,LUK,1,JNT,mi tan op bifuo gad an im sen mi fi taak tu yu an fi tel yu di gud nyuuz
2473,LUK,1,JNT,bot chuu yu no biliiv mi yu naa go kyan taak til wa mi tel yu bout apm
2474,LUK,1,JNT,siem taim dis a gwaan di piipl outa duor did a wanda wa mek im a tek so lang fi kom outa gad ous
2475,LUK,1,JNT,zakaraiya kom out bot im kudn tel dem notn
2476,LUK,1,JNT,dem nuo se im si wan vijan iina gad ous kaaz dem si se im kudn taak an onggl a mek sain tu dem
2477,LUK,1,JNT,wen zakaraiya don du im priis wok iina gad ous im go baka im yaad
2478,LUK,1,JNT,afta dat im waif get biebi so shi tan a ar yaad fi faiv mont
2479,LUK,1,JNT,shi se di laad du dis fi mi
2480,LUK,1,JNT,dem die ya gad shuo mi gud fies so mi naafi shiem wen mi de mongks ada piipl agen
2481,LUK,1,JNT,wen ilizibet did av biebi iina beli fi siks mont gad sen ienjel giebrel go a wan toun iina gyalalii niem nazaret fi kyari wan mesij go gi wan yong uman niem mieri we neva sliip wid no man yet
2482,LUK,1,JNT,mieri did ingiej fi marid juozif we kom fram di siem fambili we king dievid did bilang tu
2483,LUK,1,JNT,di ienjel go tu mieri an se tu ar se mieri mi av nyuuz we ago mek yu wel api
2484,LUK,1,JNT,gad riili riili bles yu an im a waak wid yu aal di taim
2485,LUK,1,JNT,wa giebrel se kanfyuuz mieri an shi staat fi wanda wa im miin
2486,LUK,1,JNT,so di ienjel se tu ar se no fried mieri kaaz gad riili riili bles yu
2487,LUK,1,JNT,yu ago get biebi wan bwai pikni an yu fi kaal im jiizas
2488,LUK,1,JNT,im ago ton wan griet man an dem ago se im a di pikni fi di muos ai gad
2489,LUK,1,JNT,di laad gad gweehn gi im di chuon wa im faada dievid did av
2490,LUK,1,JNT,an im aalwiez ago ruul uova jiekob piipl izrel an im ago ruul fi eva an eva
2491,LUK,1,JNT,mieri aks di ienjel se ou mi fi av biebi wen mi neva eva go a bed wid no man
2492,LUK,1,JNT,di ienjel ansa ar se di uoli spirit ago kom tu yu an di powa a di muos ai ago toch yu
2493,LUK,1,JNT,im ago bi gad uoli pikni
2494,LUK,1,JNT,yu si yu fambili ilizibet
2495,LUK,1,JNT,piipl tingk se shi kudn av pikni bot shi ago av pikni iina ar uol iej
2496,LUK,1,JNT,a siks mont nou shi av biebi iina beli
2497,LUK,1,JNT,notn no de wa gad kyaahn du
2498,LUK,1,JNT,mieri se mi de ya fi sorv di laad
2499,LUK,1,JNT,so mek it apm ou yu se it ago go
2500,LUK,1,JNT,den di ienjel go we lef mieri
2501,LUK,1,JNT,mieri get redi an mikies go a wan toun iina di ili paat a juuda
2502,LUK,1,JNT,wen shi riich shi go a zakaraiya ous an go iin go tel ilizibet oudi
2503,LUK,1,JNT,az ilizibet ier mieri se oudi so di biebi iina ar beli jomp
2504,LUK,1,JNT,an di uoli spirit tek kanchuol a ilizibet an shi baal out loud loud yu bles muo dan aal ada uman an di pikni iina yu beli bles tu
2505,LUK,1,JNT,ou mi bles so dat di mada a mi laad kom luk fi mi
2506,LUK,1,JNT,az yu taak so braps mi biebi jomp iina mi beli kaaz im api
2507,LUK,1,JNT,yu bles kaaz yu biliiv wa di laad se ago apm
2508,LUK,1,JNT,mieri se mi priez di laad wid aal mi aat mi suol priez gad we siev mi kaaz im si an memba mi im puo sorvant
2509,LUK,1,JNT,fram nou aan evri jinarieshan ago se mi a gadbles uman kaaz di muos powaful gad du da mirikl ya fi mi im uoli gad gud kyaahn don an kain tu evribadi iina evri jinarieshan we rispek an priez im
2510,LUK,1,JNT,im tek im an du som powaful sitn im skyata skyata buosi piipl
2511,LUK,1,JNT,gad aal dong ruula aafa dem ai chuon an lif op piipl we nobadi neva tingk se mata
2512,LUK,1,JNT,im gi onggri piipl uol iip a gud sitn bot rich piipl im sen we wid dem tuu lang an
2513,LUK,1,JNT,gad elp im sorvant dem izrel
2514,LUK,1,JNT,im memba fi bi gud an kain tu dem jos laik ou im did pramis iebriyam an im pikni dem fi bi gud an kain tu dem fi eva
2515,LUK,1,JNT,mieri tan wid ilizibet bout chrii mont an den go baka ar yaad
2516,LUK,1,JNT,wen a taim fi ilizibet av ar biebi shi did av wan bwai
2517,LUK,1,JNT,ilizibet nieba an fambili dem ier ou di laad did gud tu ar an dem glad fi ar
2518,LUK,1,JNT,wen jan kech iet die uol dem kyari im go a gad ous fi sorkomsaiz im
2519,LUK,1,JNT,dem nieba an fambili did waahn niem im afta im faada zakaraiya bot im mada se nuo a jan im fi niem
2520,LUK,1,JNT,dem se afta non a yu fambili dem no niem so
2521,LUK,1,JNT,den dem mek sain tu im faada fi fain out wa niem im waahn gi im pikni
2522,LUK,1,JNT,so zakaraiya aks fi wan sliet fi rait pan
2523,LUK,1,JNT,dem shak wen im rait se a jan im niem
2524,LUK,1,JNT,siem taim zakaraiya mout uopm op an im tong luus op an im staat fi priez gad
2525,LUK,1,JNT,di nieba dem kudn biliiv we did a gwaan an di nyuuz bout wa apm pred aal uova di ili paat a judiya
2526,LUK,1,JNT,dem did si se di laad powa de pan im so evribadi we ier bout it wanda an aks a wa da pikni ya ago ton out tu
2527,LUK,1,JNT,di uoli spirit tek kanchuol a jan faada so im staat fi se priez di laad izrel gad kaaz im kom an frii im piipl
2528,LUK,1,JNT,im sen wan powaful sumadi fi siev wi
2529,LUK,1,JNT,da powaful sumadi ya kom fram di fambili a gad sorvant dievid
2530,LUK,1,JNT,jos laik ou im did taak chuu im uoli prafit dem wie bak wen an se im ago siev wi fram wi enimi dem an fram di wan dem we iet wi an av powa fi ort wi
2531,LUK,1,JNT,im se im wuda gud tu wi faada faada dem an im memba im uoli pramis di pramis im mek tu wi faada iebriyam fi siev wi fram dem we iet wi
2532,LUK,1,JNT,so wi kyan du we im waahn wi fi du an no fried so wi kyan liv wan gud an kliin laif til wi ded
2533,LUK,1,JNT,mi pikni jan piipl ago kaal yu wan prafit fi di muos ai kaaz yu ago gwaan bifuo im til im kom an get im piipl redi fiim yu ago mek gad piipl nuo se di laad a kom fi siev dem im ago paadn dem so dem kyan get siev
2534,LUK,1,JNT,sieka ou gad gud an kain tu wi di maanin son ago shain dong pan wi
2535,LUK,1,JNT,it ago shain pan di wan dem we a liv iina di daak an we fried fi ded
2536,LUK,1,JNT,an im ago shuo wi ou fi liv iina piis
2537,LUK,1,JNT,di pikni gruo op an get chrang iina spirit an im did liv iina di dezot til di die im shuo imself tu izrel
2538,LUK,2,JNT,iina dem die de di ruoman ruula siiza agostos gi aada fi rait dong di niem a evribadi iina im kindom
2539,LUK,2,JNT,dis a di fos taim niem a rait dong sins di taim wen kiriniyos did a ruul uova siriya aal im piipl dem did afi go a di toun we dem baan fi get dem niem rait dong so di govament kyan taks dem
2540,LUK,2,JNT,so kaaz juozif did kom fram dievid fambili an dievid did baan iina judiya im did afi lef fram nazaret iina gyalalii an go a betliyem iina judiya
2541,LUK,2,JNT,juozif go de wid mieri fi get dem niem rait dong
2542,LUK,2,JNT,di tuu a dem did ingiej fi marid dem wan aneda an shi did av biebi iina beli
2543,LUK,2,JNT,wen dem de de mieri tek iin fi av biebi an shi av ar fos pikni wan bwai
2544,LUK,2,JNT,shi rap im op iina biebi blangkit an put im iina di baks we di animal dem nyam outa kaaz no spies neva iina di ges ous fi dem
2545,LUK,2,JNT,da nait de som shepad did a luk aafa dem shiip iina wan fiil nier we mieri dem did de
2546,LUK,2,JNT,wan a di laad ienjel dem kom tu di shepad dem
2547,LUK,2,JNT,wan brait brait lait fram gad kova dem an it mek dem fraitn so til
2548,LUK,2,JNT,so di ienjel tel dem se no fried mi av gud nyuuz fi unu
2549,LUK,2,JNT,nyuuz we ago mek evribadi api
2550,LUK,2,JNT,di wan we ago siev unu baan tide iina di toun we dievid kom fram
2551,LUK,2,JNT,im a krais di laad
2552,LUK,2,JNT,mi ago tel unu wa unu ago si so wen unu si dat unu ago nuo se a im
2553,LUK,2,JNT,unu ago si wan biebi rap op iina wan biebi blangkit an a lidong iina di baks we di animal dem nyam outa
2554,LUK,2,JNT,aal av a sodn uol iip a ienjel fram evn jain im
2555,LUK,2,JNT,dem did a priez di laad an se priez gad we de a evn an piis fi evribadi we gad api wid
2556,LUK,2,JNT,afta di ienjel dem lef an go baka evn di shepad dem se tu dem wan aneda mek wi go a betliyem go si aal a wa di laad tel wi bout
2557,LUK,2,JNT,dem ori an go fain mieri juozif an biebi jiizas we did a lai dong iina di bed we mek outa jrai graas
2558,LUK,2,JNT,wen dem si dem dem tel evribadi aal a wa di ienjel did se bout di biebi
2559,LUK,2,JNT,an evribadi we ier wa di shepad dem se shak
2560,LUK,2,JNT,bot mieri shi kip wa dem se iina ar aat an tingk bout dem aal di taim
2561,LUK,2,JNT,di shepad dem go bak tu dem shiip a priez gad fi aal we dem ier an si kaaz evriting dem did si an ier a jos laik ou di ienjel did tel dem
2562,LUK,2,JNT,iet die afta di biebi baan a did taim fi sorkomsaiz an niem im
2563,LUK,2,JNT,dem kaal im jiizas
2564,LUK,2,JNT,jos laik ou di ienjel se dem fi kaal im lang bifuo im baan
2565,LUK,2,JNT,di die kom fi dem gi op sakrifais fi get bak kliin iina gad yai laik we muoziz laa se dem fi du
2566,LUK,2,JNT,so juozif an mieri go a jeruusilem an dem kyari jiizas wid dem fi gi im tu di laad kaaz it rait iina gad laa se evri bwai biebi we a im mada fos pikni bilang tu di laad
2567,LUK,2,JNT, so mieri an juozif kyari di sakrifais we gad laa se dem fi gi tuu dov ar tuu yong pijin
2568,LUK,2,JNT,nou yu did av wan man iina jeruusilem niem simiyan
2569,LUK,2,JNT,simiyan a did wan gud sumadi we riili did a liv fi gad
2570,LUK,2,JNT,im did a wiet fi gad frii izrel fram sofarieshan an di uoli spirit did de wid im
2571,LUK,2,JNT,di uoli spirit did tel im se im naa go ded bifuo im si di krais we di laad pramis fi sen kom
2572,LUK,2,JNT,di spirit liid simiyan go iina di yaad we gad ous de an wen mieri an juozif kyari iin jiizas fi du wa di laa tel dem fi du simiyan tek di biebi an priez gad a se laad we yu pramis mi kom chuu so nou mi kyan ded iina piis
2573,LUK,2,JNT,kaaz wid mi uon tuu yai dem mi si di sumadi we yu sen fi siev piipl
2574,LUK,2,JNT,an yu ago mek evribadi si ou im dwiit im a di lait we ago mek piipl we a no juu nuo yu wiez an bring nof rispek tu yu piipl izrel
2575,LUK,2,JNT,juozif an mieri kudn biliiv we simiyan se bout dem pikni
2576,LUK,2,JNT,simiyan bles dem an tel mieri se dis ya pikni ya baan fi bring dong jojment an fi bles uol iip a piipl iina izrel tu
2577,LUK,2,JNT,im ago bi wan sain fram gad bot piipl ago fait gens im
2578,LUK,2,JNT,sieka dat wa dem tingk iina dem aat ago kom out iina di uopm
2579,LUK,2,JNT,mieri it ago komiin laik wan suod a go chuu yu aat
2580,LUK,2,JNT,wan uol uman niem ana we a did wan prafit did de de tu
2581,LUK,2,JNT,shi a did fanyuuwel daata wan man we kom fram asha chraib
2582,LUK,2,JNT,shi did marid bot a onggl sevn ier shi an ar ozban did marid fa bifuo im ded
2583,LUK,2,JNT,an shi neva av no ada ozban aal wen shi ieti fuo
2584,LUK,2,JNT,maanin nuun an nait shi spen taim iina gad ous a faas an a prie
2585,LUK,2,JNT,siem taim simiyan a taak tu mieri bout jiizas ana kom tu dem an staat fi priez gad
2586,LUK,2,JNT,shi tel evribadi we did a luk fi gad fi frii jeruusilem bout di pikni
2587,LUK,2,JNT,afta juozif an mieri du wa gad laa se dem fi du dem go baka dem yaad iina nazaret we de a gyalalii
2588,LUK,2,JNT,jiizas gruo op an get chrang
2589,LUK,2,JNT,im did av sens an im did brait
2590,LUK,2,JNT,an gad did a bles im
2591,LUK,2,JNT,evri ier jiizas mada an faada go a jeruusilem fi di paasuova alidie wan alidie fi memba ou gad did tek di izrel piipl dem outa iijip
2592,LUK,2,JNT,wen jiizas riich twelv dem kyari im go wid dem
2593,LUK,2,JNT,wen di alidie don im mada an faada lef fi go baka dem yaad bot dem neva nuo se jiizas did stil de a jeruusilem
2594,LUK,2,JNT,dem tek it se im did iina di gruup a fambili an fren we dem did a chravl wid so dem chravl fi wan uol die bifuo dem staat luk fi im mongks di gruup
2595,LUK,2,JNT,wen dem no fain jiizas dem go baka jeruusilem fi go luk fi im
2596,LUK,2,JNT,chrii die paas bifuo dem fain jiizas iina gad ous sidong wid di tiicha dem a lisn tu dem an a aks dem kwestiyan
2597,LUK,2,JNT,evribadi we ier jiizas taak kudn biliiv di wie ou im ansa kwestiyan an di sitn dem we im andastan
2598,LUK,2,JNT,wen jiizas mada an faada si im dem shak
2599,LUK,2,JNT,im mada se tu im se si ya bwai mek yu du wi so
2600,LUK,2,JNT,mi an yu faada did a luk fi yu ou lang jiizas se wa mek unu a luk fi mi
2601,LUK,2,JNT,unu neva nuo se mi wuda iina mi faada ous
2602,LUK,2,JNT,dem neehn andastan wa im a se tu dem
2603,LUK,2,JNT,afta dat jiizas go bak uom a nazaret wid dem an im du evriting dem tel im fi du
2604,LUK,2,JNT,an im mada kip aal a dem sitn de iina ar aat
2605,LUK,2,JNT,jiizas gruo op big
2606,LUK,2,JNT,im did brait an av nof sens
2607,LUK,2,JNT,gad did api wid wa im a du an di piipl dem did api tu
2608,LUK,3,JNT,a fiftiin ier nou taibiiriyos did a ed ruula iina ruom im did av ponchos pailat a ron judiya erad antipas a ron gyalalii im breda filip a ron aituuriya an chrakonaitis an lizaniya did a ron abiliin
2609,LUK,3,JNT,anas an kaiyafas a did liida fi di priis dem
2610,LUK,3,JNT,iina da siem taim de jan zakaraiya bwai pikni did de iina di dezot an get wan mesij fram gad
2611,LUK,3,JNT,im go aal roun jaadn a priich se di piipl dem fi ton we fram dem sin an get baptaiz an gad wi paadn dem fi aal di rang we dem du
2612,LUK,3,JNT,a im aizaiya di prafit did a rait bout wen im se sumadi a shout iina di dezot klier di wie fi di laad kom chuu mek di chrak we im fi waak pan chriet
2613,LUK,3,JNT,evri goli ago riez op an evri moutn an il ago mash dong
2614,LUK,3,JNT,evri ruod we twis an ton ago chrietn out an evri chrak ago sumuud out
2615,LUK,3,JNT,an evribadi ago si ou gad siev piipl
2616,LUK,3,JNT,wan iip a piipl did kom fi jan baptaiz dem im se tu dem se unu siniek pikni unu a uu waan unu fi ron we fram di jojment we a kom
2617,LUK,3,JNT,du di sitn dem we shuo se unu riili tap sin
2618,LUK,3,JNT,an no bada staat tingk tu unuself se unu sief an se a iebriyam a wi faada
2619,LUK,3,JNT,mek mi tel unu sopm gad kyan mek pikni fi iebriyam outa dem rakstuon ya ef im waahn rait ya nou di aks de a di chrii ruut
2620,LUK,3,JNT,an evri wan a di chrii dem we naa bier gud fruut ago chap dong an bon op iina faiya
2621,LUK,3,JNT,di kroud aks jan so wa wi fi du den
2622,LUK,3,JNT,im se tu dem se ef yu av tuu shot yu fi gi sumadi wan an ef yu av fuud yu fi du di siem ting
2623,LUK,3,JNT,taks kalekta kom fi get baptaiz tu
2624,LUK,3,JNT,tiicha dem aks jan wa wi fi du
2625,LUK,3,JNT,jan tel dem no kalek no muo dan we yu fi kalek
2626,LUK,3,JNT,den som suoja aks jan so wa bout wi wa wi fi du
2627,LUK,3,JNT,jan ansa no bad op piipl an tek we dem moni ar tel lai pan dem fi get it niida
2628,LUK,3,JNT,unu fi satisfai wid di pie we unu get
2629,LUK,3,JNT,dem taim de piipl did a riili luk fi di wan we gad a sen fi siev dem an a wanda iina dem main ef jan a di krais
2630,LUK,3,JNT,so im se tu dem mi baptaiz unu iina waata
2631,LUK,3,JNT,bot sumadi we muo impuotant dan mi a kom an mi no iivn gud inof fi pul di chrap pan im slipaz
2632,LUK,3,JNT,im wi baptaiz unu iina di uoli spirit an faiya
2633,LUK,3,JNT,im av im faak iina im an redi fi riek op di fluor wich paat di grien chrash out
2634,LUK,3,JNT,im ago gyada op di grien an put it iina im bochri bot im ago bon di chrash iina wan faiya we kyaahn out
2635,LUK,3,JNT,an jan yuuz uol iip a ada wod fi gi gud nyuuz tu di piipl dem
2636,LUK,3,JNT,bot afta jan tan op tu erad antipas di ruula an tel im ou im rang fi marid im breda waif eruodiyas an bout aal di ada wikidnis dem we im du erad du wan wosa sitn im lak op jan iina prizn
2637,LUK,3,JNT,wen aal a di piipl dem did a get baptaiz jiizas kom fi get baptaiz tu
2638,LUK,3,JNT,wen im did a get baptaiz an a prie evn uopm op an di uoli spirit kom dong pan jiizas iina di shiep a wan dov
2639,LUK,3,JNT,an wan vais fram evn se yu a fi mi wan degedege bwai mi lov yu an yu mek mi aat glad
2640,LUK,3,JNT,nou jiizas did bout toti wen im staat priich
2641,LUK,3,JNT,piipl did tingk se jiizas a fi juozif bwai
2642,LUK,3,JNT,juozif a did eli pikni eli faada a did matat matat a did liivai pikni liivai faada a did melki melki a did janai pikni janai faada a did juozif juozif a did matataiyas pikni matataiyas faada a did iemos iemos faada a did nieyom nieyom a did eslai pikni eslai faada a did nagai nagai a did maat pikni maat faada a did matataiyas matataiyas a did semiyen pikni semiyen faada a did jozek jozek a did juoda pikni juoda faada a did juonan juonan a did resa pikni resa faada a did zeruubabel zeruubabel a did shiyaltiyel pikni shiyaltiyel faada a did neri neri a did melki pikni melki faada a adi adi a did kosam pikni kosam faada a did elmadam elmadam a did or pikni or faada a did jashwa jashwa a did eliyiiza pikni eliyiiza faada a did jorim jorim a did matat pikni mata faada a did liivai liivai a did simiyan pikni simiyan faada a did juuda juuda a did juozif pikni juozif faada a did juonam juonam a did elaiyakim pikni elaiyakim faada a did miliya miliya a did mena pikni mena faada a did matata matata a did nietan pikni nietan faada a did dievid dievid a did jesi pikni jesi faada a did obed obed a did buowaz pikni buowaz faada a did siela pikni siela a did nieshan pikni nieshan faada a did aminadab aminadab a did ram pikni ram faada a did ezran ezran a did perez pikni perez faada a did juuda juuda a did jiekob pikni jiekob faada a did aizak aizak a did iebriyam pikni iebriyam faada a did tera tera a did nieyar pikni nieyar faada a did serog serog a did ruu pikni ruu faada a did peleg peleg a did eba pikni eba faada a did shiila shiila faada a did kienan kienan a did arfaksad pikni arfaksad faada a did shem shem a did nowa pikni nowa faada a did lamek lamek a did metyuuzila pikni metyuuzila faada a did iinok iinok a did jared pikni jared faada a did mayalalel mayalalel a did kienan pikni kienan faada a did iinos iinos a did set pikni set faada a did adam
2643,LUK,3,JNT,adam a did gad pikni
2644,LUK,4,JNT,afta jiizas get baptaiz di uoli spirit tek kanchuol a im an mek im go iina di dezot
2645,LUK,4,JNT,im did de de fi faati die an fi di uol taim di devl chrai aad aad fi mek im du rang
2646,LUK,4,JNT,nou jiizas did onggri bad kaaz fi di faati die im neehn nyam notn
2647,LUK,4,JNT,di devl se tu jiizas ef yu a gad bwai pikni tel da rakstuon ya fi ton bred
2648,LUK,4,JNT,jiizas ansa it rait dong iina gad wod se man no liv pan bred wan
2649,LUK,4,JNT,di devl kyari jiizas op a wan taal taal plies an bifuo im kuda kwint so im shuo im aal di konchri dem iina di worl
2650,LUK,4,JNT,im tel jiizas se mi wi gi yu powa uova aal a dem konchri ya an aal a di nais sitn we kom wid dem kaaz mi get dem an mi kyan gi enibadi mi waahn
2651,LUK,4,JNT,ef yu worship mi aal a it a fi yu
2652,LUK,4,JNT,an jiizas ansa im it rait dong se yu fi worship di laad we a yu gad an a im wan yu fi sorv
2653,LUK,4,JNT,den di devl kyari jiizas go a jeruusilem an mek im tan op pan di taalis paat a gad ous
2654,LUK,4,JNT,ef yu a gad bwai pikni di devl se jomp aafa yaso
2655,LUK,4,JNT,kaaz it rait dong se gad wi tel im ienjel dem fi tek gud kier a yu an dat dem wi kech yu so yu no lik op yu fut pan rakstuon
2656,LUK,4,JNT,jiizas ansa im se it rait dong se no tes di laad we a yu gad
2657,LUK,4,JNT,afta di devl don chrai aad aad fi mek jiizas du rang im lef im til im get wan neks chaans
2658,LUK,4,JNT,jiizas go baka gyalalii anda di spirit powa an nyuuz bout im staat fi pred so til piipl we liv nier gyalalii ier bout im
2659,LUK,4,JNT,im tiich iina di juu dem choch an evribadi taak gud bout im
2660,LUK,4,JNT,wen jiizas riich a nazaret di plies we paat im gruo op im go iina di juu dem choch pan di sabat laik im aalwiez du
2661,LUK,4,JNT,im tan op fi riid an dem gi im di ruol op buk we di prafit aizaiya rait
2662,LUK,4,JNT,im ruol it out an fain di paat we se di spirit a di laad de pan mi kaaz im pik mi out fi kyari gud nyuuz go gi puo piipl
2663,LUK,4,JNT,im sen mi fi mek di prizna dem nuo se dem ago frii fi mek blain piipl nuo se dem ago si agen fi mek piipl we a sofa nuo se dem naa go sofa fi eva
2664,LUK,4,JNT,an im pik mi out fi mek piipl nuo se dis a di taim wen di laad ago siev im piipl dem
2665,LUK,4,JNT,wen jiizas don im ruol op bak di buk gi dem an sidong
2666,LUK,4,JNT,evribadi we iina di juu dem choch yai did faasn pan im an jiizas staat fi tel dem se tide tide aal a we unu jos ier kom chuu
2667,LUK,4,JNT,evribadi taak gud bout im an dem fraitn fi ier di nais sitn dem we im se
2668,LUK,4,JNT,wiet no juozif bwai dis
2669,LUK,4,JNT,dem se
2670,LUK,4,JNT,jiizas se tu dem uol taim piipl yuus tu se dakta kyuor yuself
2671,LUK,4,JNT,mi nuo se no tuu lang fram nou unu ago tel mi di siem sitn
2672,LUK,4,JNT,unu ago tel mi se di siem sitn dem we wi ier se yu du iina kyaporniyom du dem rait yaso wich paat yu kom fram
2673,LUK,4,JNT,mek mi tel unu dis
2674,LUK,4,JNT,jiizas se non a di prafit dem neva get rispek fram di piipl dem we dem baan an gruo mongks
2675,LUK,4,JNT,a chuu ting se nof uman we ozban ded did de a izrel iina ilaija taim
2676,LUK,4,JNT,dem taim de no rien neehn faal fi chrii an a aaf ier an bad bad staavieshan did de aal uova di konchri
2677,LUK,4,JNT,bot gad neva sen ilaija go a non a dem
2678,LUK,4,JNT,gad onggl sen im go wan plies niem zarifat iina saidan tu wan uman we ozban ded
2679,LUK,4,JNT,siem ting did apm a izrel iina di taim a ilaisha di prafit
2680,LUK,4,JNT,uol iip a piipl did av wan siknis we mek dem skin fasifasi bot a onggl di siriyan we niem nieman get iil
2681,LUK,4,JNT,aal di piipl dem iina di juu dem choch beks wen dem ier dis
2682,LUK,4,JNT,dem get op ron jiizas outa di toun an kyari im go a di ej a di il wich paat di toun de fi fling im uova it
2683,LUK,4,JNT,bot jiizas jos slip chuu di kroud an go bout im bizniz
2684,LUK,4,JNT,den jiizas go dong a kyaporniyom wan toun iina gyalalii an staat fi tiich di piipl pan di sabat
2685,LUK,4,JNT,di wie ou im tiich shak dem kaaz im mesij shuo se im nuo we im a taak bout
2686,LUK,4,JNT,wan man wid wan diiman iina im did de iina di juu dem choch
2687,LUK,4,JNT,im baal out pan di tap a im vais
2688,LUK,4,JNT,cho jiizas a nazaret we yu waahn wid wi
2689,LUK,4,JNT,a kom yu kom fi kil wi aaf
2690,LUK,4,JNT,mi nuo uu yu bi
2691,LUK,4,JNT,yu a di uoli wan we kom fram gad kiba yu mout jiizas se iina wan siiros vais
2692,LUK,4,JNT,kom outa di man di diiman fling dong di man fronta evribadi an kom out bot neva ort di man
2693,LUK,4,JNT,aal a di piipl dem shak an se tu dem wan aneda bot a wa dis ya
2694,LUK,4,JNT,im av di rait an di powa fi aada diiman fi kom outa piipl an dem kom out an di nyuuz bout jiizas pred aal bout di plies
2695,LUK,4,JNT,wen jiizas lef di juu dem choch an go a saiman yaad saiman madainlaa did av ai fiiva so dem aks jiizas fi elp ar
2696,LUK,4,JNT,so jiizas tan op an tel di fiiva fi tap an di fiiva brok
2697,LUK,4,JNT,shi get op siem taim an staat luk aafa dem
2698,LUK,4,JNT,wen di son did a go dong di piipl dem we av sumadi we sik kyari dem kom a jiizas
2699,LUK,4,JNT,im put im an pan evri wan a dem an mek dem beta no mata wa dem did sik wid
2700,LUK,4,JNT,diiman kom outa nof piipl an a shout yu a gad pikni dem did nuo se im a di krais so jiizas mek dem kyaahn se notn
2701,LUK,4,JNT,di neks maanin jiizas go wan plies wich paat nobadi neehn de
2702,LUK,4,JNT,aal dem taim de di piipl did a luk fi im aad aad an wen dem du fain im dem chrai fi mek im no go we
2703,LUK,4,JNT,bot jiizas tel dem se mi afi go gi di gud nyuuz bout gad kindom tu di ada toun dem kaaz a dat gad sen mi fi du
2704,LUK,4,JNT,an so jiizas gwaan priich iina di juu dem choch dem we de iina judiya
2705,LUK,5,JNT,wan die jiizas did tan op a liek genesaret an piipl did a kroud roun im fi lisn we gad wod se
2706,LUK,5,JNT,wen im luk im si tuu buot pan di lieksaid
2707,LUK,5,JNT,di fishaman dem did lef dem de an did a wash dem net
2708,LUK,5,JNT,so jiizas go iina saiman buot an aks im fi kyari di buot go out likl muo iina di waata
2709,LUK,5,JNT,den jiizas sidong an tiich di piipl dem
2710,LUK,5,JNT,afta jiizas don taak im se tu saiman go out iina diip waata an chuo out di net fi kech fish
2711,LUK,5,JNT,saiman ansa tiicha wi wok aad uol nait an wi no kech notn
2712,LUK,5,JNT,bot sins yu se so mi wi du wa yu se
2713,LUK,5,JNT,wen di fishaman dem we did a wok wid saiman du we jiizas se dem kech so moch fish dem net staat bos op
2714,LUK,5,JNT,so di fishaman dem kaal dem brejrin dem iina di ada buot fi kom elp dem an di tuu buot dem ful so til dem staat singk
2715,LUK,5,JNT,wen taim saiman piita si aal a dis im jrap dong a jiizas fut an se kip we fram mi laad kaaz mi a wan man we du nof rang saiman an aal a di man dem we did de de wid im shak wen dem si di iip a fish we dem kech
2716,LUK,5,JNT,tuu a saiman brejrin dem we did fraitn tu a jiemz an jan zebidii bwai dem
2717,LUK,5,JNT,den jiizas se tu saiman no fried fram nou aan yu naa go kech fish yu ago kech piipl
2718,LUK,5,JNT,so dem pul dem buot pan di lieksaid lef evriting an fala jiizas
2719,LUK,5,JNT,wan taim wen jiizas did iina wan toun wan man kom tu im we av wan siknis we mek im skin fasifasi
2720,LUK,5,JNT,wen im si jiizas im go dong pan im nii put im fies a grong an beg im se laad ef yu waahn fi kyuor mi an mek mi kliin yu av di powa fi dwiit
2721,LUK,5,JNT,jiizas put out im an toch di man an se mi waahn yu fi get kliin
2722,LUK,5,JNT,gwaan yu beta nou an siem taim di man skin get beta
2723,LUK,5,JNT,jiizas tel im no fi tel nobadi im se jos gwaan go shuo yuself tu di priis an kyari di sakrifais we muoziz laa se yu fi gi wen yu skin get beta
2724,LUK,5,JNT,dat wi shuo evribadi se yu get kliin
2725,LUK,5,JNT,bot nyuuz bout jiizas pred muo an kroud an kroud a piipl kom fi ier im an fi get kyuor fram dem siknis
2726,LUK,5,JNT,bot uol iip a taim jiizas go we a wan plies we im kuda tan bai imself an prie
2727,LUK,5,JNT,wan die wen jiizas did a tiich som farisii an som a di laa tiicha dem did sidong a lisn tu im
2728,LUK,5,JNT,dem kom fram evri dischrik iina gyalalii judiya an jeruusilem
2729,LUK,5,JNT,pan da die de gad gi jiizas di powa fi mek di sik piipl dem beta
2730,LUK,5,JNT,jiizas did a tiich wen som man kom de wid dem kripl fren pan wan chrecha
2731,LUK,5,JNT,dem chrai fi kyari im iina di ous fi put im infronta jiizas
2732,LUK,5,JNT,sieka di kroud dem kudn du it so dem klaim op pan di ous tap an let im dong chuu di ruuf
2733,LUK,5,JNT,dem put im rait iina di migl a di kroud infronta jiizas
2734,LUK,5,JNT,wen jiizas si ou dem biliiv iina im im tel di kripl man se fren mi paadn yu fram aal a yu sin dem
2735,LUK,5,JNT,di farisii an di laa tiicha dem staat se tu demself se a uu im tingk im bi kom a disrispek gad no gad wan kyan paadn sin
2736,LUK,5,JNT,jiizas did nuo wa dem did a tingk an so im aks dem se wa mek unu tingk dem sitn de iina unu aat
2737,LUK,5,JNT,wich wan iiziya fi se mi paadn yu sin dem ar get op an waak
2738,LUK,5,JNT,bot fi mek unu nuo mi ago shuo unu se di man we gad pik av di rait an di powa fi paadn sin pan ort so jiizas se tu di kripl man se git op tek op yu chrecha an go a yu yaad
2739,LUK,5,JNT,siem taim di kripl man tan op infronta dem pik op im chrecha an ed fi im yaad a gi gad di priez
2740,LUK,5,JNT,evribadi fraitn bout wa dem si an staat fi priez gad
2741,LUK,5,JNT,dem se wi si som big mirikl tide
2742,LUK,5,JNT,afta jiizas mek di man beta im lef di toun an im si wan taks kalekta niem liivai a sidong a di staal we im kalek taks
2743,LUK,5,JNT,jiizas se tu im fala mi
2744,LUK,5,JNT,an liivai get op lef evriting an fala jiizas
2745,LUK,5,JNT,den liivai chuo wan big dina fi jiizas iina im ous an wan big kroud a taks kalekta an ada piipl did a nyam wid dem roun di tiebl
2746,LUK,5,JNT,bot di farisii an di laa tiicha dem komplien tu jiizas speshal falara dem se wa mek unu a nyam an jringk wid di taks kalekta an rangduwa dem
2747,LUK,5,JNT,jiizas ansa dem an se piipl we no sik no niid no dakta a onggl sik piipl niid dakta
2748,LUK,5,JNT,mi no kom ya fi tel piipl we du rait fi ton fram dem sin a piipl we du rang mi kom ya fa
2749,LUK,5,JNT,dem tel jiizas se uol iip a taim jan falara dem kip we fram fuud an prie
2750,LUK,5,JNT,di farisii dem dwiit tu
2751,LUK,5,JNT,bot fi yu dem a nyam an jringk
2752,LUK,5,JNT,jiizas ansa dem bak se yu tingk se di piipl dem we di braidgruum invait a im wedn fi kip we fram fuud wen im mongks dem
2753,LUK,5,JNT,di taim ago kom wen di braidgruum ago gaan fram dem
2754,LUK,5,JNT,a da taim de dem wi kip we fram fuud
2755,LUK,5,JNT,den jiizas tel dem se nobadi no tier nyuu kluoz fi pach op uol kluoz kaaz di pach fram di nyuu wan naa go mach di uol wan
2756,LUK,5,JNT,nobadi no put nyuu wain iina uol wain bakl
2757,LUK,5,JNT,kaaz di nyuu wain wi bos op di bakl an di wain ago dash we
2758,LUK,5,JNT,nyuu wain mos put iina nyuu bakl
2759,LUK,5,JNT,an nobadi afta dem jringk uol wain no waahn nyuu wain kaaz dem se di uol wan beta
2760,LUK,5,JNT,
2761,LUK,6,JNT,wan sabat jiizas did a waak chuu wan wiit fiil an im speshal falara dem staat pik som a di wiit rob aaf di chrash iina dem an an nyam di grien
2762,LUK,6,JNT,som farisii si dem an aks wa mek unu a du wa di laa se wi no fi du pan di sabat
2763,LUK,6,JNT,jiizas ansa dem se unu neva riid wa dievid did du wen im an im fren dem did onggri
2764,LUK,6,JNT,ou im go iina gad ous tek di uoli bred an nyam wa di laa se onggl di priis dem fi get an aal gi im fren dem som
2765,LUK,6,JNT,jiizas se tu dem se di man we gad pik a im ruul uova di sabat
2766,LUK,6,JNT,wan neks sabat jiizas go iina di juu dem choch an did a tiich di piipl dem
2767,LUK,6,JNT,wan man uufa rait an did kripl did de de
2768,LUK,6,JNT,nou di farisii an di laa tiicha dem did a luk fi wan riizn fi se sitn bad bout jiizas
2769,LUK,6,JNT,so dem wach im laik aak fi si ef im ago mek nobadi beta pan di sabat
2770,LUK,6,JNT,jiizas nuo wa dem a tingk so im se tu di man we did av di kripl an se git op an tan op infronta dem
2771,LUK,6,JNT,so im get op an tan op infronta evribadi
2772,LUK,6,JNT,den jiizas tel dem se mek mi aks unu wan kwestiyan wich wan di laa se wi kyan du pan di sabat fi du gud ar fi du bad fi siev sumadi laif ar fi kaaz sumadi fi ded
2773,LUK,6,JNT,jiizas luk roun pan aal a dem an den se tu di man chrech out yu an
2774,LUK,6,JNT,di man chrech out im an an it get beta
2775,LUK,6,JNT,bot di farisii an di laa tiicha dem did beks beks an staat fi taak mongks dem wan aneda bout wa dem fi du wid jiizas
2776,LUK,6,JNT,wan die roun dem taim de jiizas go op pan wan il an im spen di uol nait op de a prie tu gad
2777,LUK,6,JNT,wen die lait jiizas kaal im falara dem an pik out twelv a dem
2778,LUK,6,JNT,im kaal dem twelv de im apasl
2779,LUK,6,JNT,im di pik saiman we jiizas kaal piita im breda anju jiemz an jan filip bartalimyuu matyu tamas jiemz dat a alfiyos bwai pikni saiman we dem kaal zelat juudas jiemz bwai pikni an juudas iskyariyat di wan we sel out jiizas
2780,LUK,6,JNT,jiizas an im apasl dem kom dong aafa di il an go dong pan di flat
2781,LUK,6,JNT,wan big big kroud a jiizas falara dem did de de an uol iip a piipl fram aal uova judiya jeruusilem an nier di siisaid a taiya an saidan
2782,LUK,6,JNT,dem kom fi ier jiizas priich an fi mek im kyuor dem fram dem siknis
2783,LUK,6,JNT,an jiizas ron out diiman outa piipl
2784,LUK,6,JNT,evribadi did a chrai fi toch jiizas kaaz di powa fi kyuor dem did a kom fram im
2785,LUK,6,JNT,jiizas luk pan im falara dem an tel dem se aal a unu we puor gad bles unu kaaz di kindom a fuunu uon
2786,LUK,6,JNT,aal a unu we onggri nou gad bles unu kaaz unu beli ago ful
2787,LUK,6,JNT,aal a unu we a baal nou gad bles unu kaaz di taim ago kom wen unu ago laaf
2788,LUK,6,JNT,gad bles aal a unu we piipl iet we dem lef out disrispek an kaal aal saat a niem an se unu wikid kaaz unu fala di man we gad pik
2789,LUK,6,JNT,mek unuself api wen dem sitn de apm tu unu an jomp op an dong wid jai iina unu aat kaaz nof gud sitn pudong iina evn fi unu
2790,LUK,6,JNT,di piipl dem we a chriit unu bad a siem so fi dem piipl yuus tu chriit gad prafit dem
2791,LUK,6,JNT,bot aal a unu we rich chobl fi unu kaaz unu get unu iizi laif aredi
2792,LUK,6,JNT,chobl fi aal a unu we beli ful nou kaaz unu ago onggri
2793,LUK,6,JNT,aal a unu we a laaf nou chobl fi unu kaaz unu ago ala an baal
2794,LUK,6,JNT,chobl fi aal a unu we piipl chat gud bout a siem so fi dem piipl yuus tu chat gud bout di faalz prafit dem
2795,LUK,6,JNT,aal a unu we a lisn mi unu fi lov unu enimi dem an chriit di piipl dem we iet unu gud
2796,LUK,6,JNT,enibadi we kos unu bles dem an prie fi di wan dem we no diil wid unu gud
2797,LUK,6,JNT,ef sumadi baks unu pan wan saida unu fies ton di neks said gi dem
2798,LUK,6,JNT,ef sumadi tek unu jakit no tap im fram tek unu shot tu
2799,LUK,6,JNT,ef enibadi we beg unu fi sitn we unu av gi dem
2800,LUK,6,JNT,an ef nobadi tek we fi yu sitn dem no aks dem bak fi it
2801,LUK,6,JNT,diil wid piipl di wie unu waahn dem diil wid unu
2802,LUK,6,JNT,ef unu lov onggl di piipl dem we lov unu wa big iina dat
2803,LUK,6,JNT,iivn di rangduwa dem lov piipl we lov dem
2804,LUK,6,JNT,an iivn ef unu du gud fi di piipl dem we gud tu unu wa big iina dat
2805,LUK,6,JNT,aal di rangduwa dem du dat tu ef unu len tu piipl we unu tingk kyan pie unu bak wa big iina dat
2806,LUK,6,JNT,aal rangduwa len tu dem wan aneda an ekspek fi get bak aal a wa dem len
2807,LUK,6,JNT,unu fi lov di piipl dem we iet unu
2808,LUK,6,JNT,du gud tu piipl len an no ekspek fi get bak notn
2809,LUK,6,JNT,kaaz gad ago pie unu bak big taim
2810,LUK,6,JNT,gad kain tu di piipl dem we wikid an we no gi tangks
2811,LUK,6,JNT,so wen unu du dis dat shuo se unu a riili di muos ai gad pikni
2812,LUK,6,JNT,unu fi gud tu piipl aal ef dem no dizorv it jos laik ou yu faada gud tu piipl
2813,LUK,6,JNT,no joj piipl laik se gad kyaahn paadn dem
2814,LUK,6,JNT,ef unu du dat di siem ting ago riich unu
2815,LUK,6,JNT,an no bada se nobadi gilti an rait dem aaf kaaz dat wi riich unu tu
2816,LUK,6,JNT,paadn piipl an unu wi get paadn tu
2817,LUK,6,JNT,gi an unu wi get uol iip wid aal braata
2818,LUK,6,JNT,unu kop ago ful ful so til it aal a ron uova
2819,LUK,6,JNT,di wie unu diil wid ada piipl siem wie dem ago diil wid unu
2820,LUK,6,JNT,an jiizas se dis fi tiich dem sitn blain man kyan liid blain man
2821,LUK,6,JNT,di tuu a dem no wi jrap iina wan uol
2822,LUK,6,JNT,nobadi we a lorn no aiya dan dem tiicha
2823,LUK,6,JNT,bot wen dem don lorn dem ago komiin laik dem tiicha
2824,LUK,6,JNT,wa mek unu a luk pan di saados iina unu breda yai an unu naa wach di big piis a plangk iina fuunu uon
2825,LUK,6,JNT,ou unu fi se mi breda mek mi tek di saados outa yu yai wen siem taim unu no si di big piis a plangk iina fuunu uon
2826,LUK,6,JNT,ipokrit tek di plangk outa fuunu yai fos den unu wi si beta fi tek di saados outa unu breda yai
2827,LUK,6,JNT,gud chrii no bier bad fruut an bad chrii no bier gud fruut
2828,LUK,6,JNT,unu kyan nuo wan chrii sieka di kaina fruut we it bier
2829,LUK,6,JNT,piipl no pik prangganat aafa maka chrii an griep aafa makabush
2830,LUK,6,JNT,di gud man du gud sitn sieka di gud we stuor op iina im
2831,LUK,6,JNT,an di wikid man du wikid sitn sieka di wikidnis we stuor op iina im
2832,LUK,6,JNT,kaaz wa kom outa im mout a wa de iina im aat
2833,LUK,6,JNT,wa mek unu a kaal mi laad laad an naa du wa mi se
2834,LUK,6,JNT,di wan we kom tu mi ier we mi se an du wa mi se mek mi tel yu sitn bout im
2835,LUK,6,JNT,im komiin laik wan man we bil op wan ous im dig dong diip iina di grong so im kuda bil di ous pan rakstuon
2836,LUK,6,JNT,di plies flod out an di riva kom dong an biit gens di ous bot kudn mash it dong kaaz di ous did bil op chrang chrang
2837,LUK,6,JNT,bot di wan we ier mi wod an no du wa mi se im komiin laik sumadi we bil wan ous we naa no foundieshan
2838,LUK,6,JNT,di plies flod out an di riva kom dong an biit gens di ous an it jrap dong an mash op
2839,LUK,7,JNT,afta jiizas don se aal a dis tu di piipl dem im go kyaporniyom
2840,LUK,7,JNT,wan ed fi onjrid suoja iina kyaporniyom did av wan sorvant we did sik an bout fi ded
2841,LUK,7,JNT,di ed suoja did riet da sorvant ya nof so az im ier bout jiizas im sen som juu liida fi aks im fi kom get im sorvant beta
2842,LUK,7,JNT,di liida dem go tu jiizas an beg im se du elp da man ya ef nobadi fi get yu elp a im
2843,LUK,7,JNT,kaaz im lov wi piipl an a im bil wan choch fi wi
2844,LUK,7,JNT,so jiizas go wid dem
2845,LUK,7,JNT,wen jiizas kech nier di ous di ed suoja sen som a im fren dem fi tel im se laad no bada yuself mi no gud inof fi yu kom anda fi mi ruuf
2846,LUK,7,JNT,a dat mek mi neva tingk mi kuda kom taak tu yu
2847,LUK,7,JNT,bot jos se di wod an mek mi sorvant get beta
2848,LUK,7,JNT,kaaz mi tek aada fram dem we uova mi tu an mi av suoja we mi kanchuol
2849,LUK,7,JNT,mi tel da wan ya go deso an im go an wan neks wan kum ya an im kom
2850,LUK,7,JNT,an mi tel mi sorvant du dis an im dwiit
2851,LUK,7,JNT,jiizas yai uopm op wen im ier di sitn dem we di ed suoja se
2852,LUK,7,JNT,im ton tu di kroud we did a fala im an se mek mi tel unu sitn aal nou mi no fain nobadi iina izrel we chos iina mi so moch di ed suoja fren dem go baka di ous an fain se di sorvant did get beta
2853,LUK,7,JNT,likl afta dat jiizas an im speshal falara dem lef fi go a di toun we dem kaal nien an wan big big kroud fala dem
2854,LUK,7,JNT,wen jiizas did nier fi riich di toun giet som piipl did a kyari out wan ded badi fi go beri
2855,LUK,7,JNT,im a did di onggl bwai pikni fi wan uman we ozban ded
2856,LUK,7,JNT,uol iip a piipl fram di toun did a waak wid ar
2857,LUK,7,JNT,wen di laad si ar im sari fi ar an tel ar se osh no bada baal den jiizas go op go toch di kafn an di man dem we did a kyari it tap
2858,LUK,7,JNT,jiizas se yuut man git op di man get op an staat taak an jiizas gi im bak tu im mada
2859,LUK,7,JNT,evribadi fraitn an dem staat priez gad
2860,LUK,7,JNT,dem se wan a di prafit dem de ya mongks wi wan powaful wan gad kom fi elp im piipl dem
2861,LUK,7,JNT,da nyuuz ya bout jiizas pred aal uova judiya an di dischrik dem we de nier it
2862,LUK,7,JNT,jan falara dem tel im bout aal di sitn dem we jiizas did a du so im kaal tuu a dem an sen dem fi go aks jiizas a yu wi fi a luk fa ar a sumadi els ago kom
2863,LUK,7,JNT,di man dem go tu jiizas an se jan di baptis sen wi fi aks ef a yu wi fi a luk fa ar ef a sumadi els ago kom
2864,LUK,7,JNT,siem taim jiizas mek uol iip a piipl we did sik iina aal kaina wie get beta im ron diiman outa piipl an mek nof blain piipl si agen
2865,LUK,7,JNT,den jiizas tel jan falara dem se go tel jan wa unu si an ier
2866,LUK,7,JNT,blain piipl kyan si an kripl kyan waak
2867,LUK,7,JNT,piipl we av siknis we mek dem skin fasifasi get beta an def piipl a ier
2868,LUK,7,JNT,ded piipl kom bak alaiv an di gud nyuuz a priich tu puo piipl
2869,LUK,7,JNT,gad bles di piipl dem we no tap chos iina mi jos kaaz mi no gwaan ou dem tingk di wan we dem a wiet pan fi gwaan
2870,LUK,7,JNT,afta jan mesinja dem gaan jiizas staat taak tu di kroud bout jan wa kaina sumadi unu did go out iina di dezot fi si
2871,LUK,7,JNT,sumadi we kyaahn mek op im main laik taal graas we di briiz a bluo dis ya wie an dat de wie
2872,LUK,7,JNT,ef a no dat den a wa unu go out de fi si
2873,LUK,7,JNT,wan man jres op iina a dier kluoz
2874,LUK,7,JNT,nuo man piipl we jres op iina dier kluoz an liv big laif liv iina palis
2875,LUK,7,JNT,so a wa unu go out de fi si
2876,LUK,7,JNT,wan prafit
2877,LUK,7,JNT,yes an mi a tel unu an im a muor dan jos wan prafit
2878,LUK,7,JNT,a jan it a taak bout wen it rait dong se luk mi wi sen mi mesinja fi gwaan til yu kom im ago get piipl redi fi yu
2879,LUK,7,JNT,mek mi tel unu dis jan biga dan enibadi we eva baan
2880,LUK,7,JNT,bot iivn di luowis sumadi iina gad kindom biga dan im
2881,LUK,7,JNT,evribadi we ier we jiizas se iivn di taks kalekta dem tek it se gad wie rait kaaz dem did mek jan baptaiz dem
2882,LUK,7,JNT,bot di farisii an di laa tiicha dem ton dem bak pan wa gad did waahn dem fi du kaaz dem neva mek jan baptaiz dem di piipl we liv iina dem taim ya a we dem komiin laik
2883,LUK,7,JNT,wa kaina piipl dem bi
2884,LUK,7,JNT,dem komiin laik pikni we a sidong iina di maakit an a ala tu dem wan aneda wi plie di fluut fuunu an unu no daans wi sing wan finaral sang an unu no baal
2885,LUK,7,JNT,kaaz jan di baptis neva kom a nyam no bred an a jringk no wain bot unu se diiman iina im
2886,LUK,7,JNT,di man we gad pik kom a nyam an a jringk an unu se luk ya da man ya krievn an im a wan jongkad
2887,LUK,7,JNT,fiim fren dem a taks kalekta an sina
2888,LUK,7,JNT,di piipl we fala di rait wie pruuv se gad waiz an im wie rait
2889,LUK,7,JNT,wan farisii invait jiizas fi kom kom nyam dina wid im so jiizas go a im yaad an sidong fi nyam
2890,LUK,7,JNT,wan sina uman iina di toun ier se jiizas de a di farisii yaad so shi go de wid wan likl stuon jaar a dier porfyuum
2891,LUK,7,JNT,shi go baka im tan wich paat im chrech out im fut an staat baal
2892,LUK,7,JNT,shi mek ar yaiwaata wet op im fut an waip dem aaf wid ar ier den shi kis dem an chuo out di porfyuum pan dem
2893,LUK,7,JNT,wen di farisii we invait jiizas si dis im se tu imself ef da man ya did a wan prafit im wuda nuo wa kaina uman a toch im so jiizas se tu im se saiman mi av sopm fi tel yu
2894,LUK,7,JNT,wa dat tiicha
2895,LUK,7,JNT,saiman se
2896,LUK,7,JNT,jiizas tel im se tuu man did uo wan monilenda
2897,LUK,7,JNT,wan uo im faiv onjrid silva kain an di ada wan did uo fifti
2898,LUK,7,JNT,non a dem neva av no moni fi pie im so im se dem naafi bada pie im bak notn
2899,LUK,7,JNT,tel mi saiman wich a dem ago lov im muo
2900,LUK,7,JNT,saiman ansa jiizas se mosi di wan we did uo im di muos
2901,LUK,7,JNT,yu rait jiizas ansa im
2902,LUK,7,JNT,im ton tu di uman an se tu saiman yu si da uman ya
2903,LUK,7,JNT,mi kom a yu yaad an yu no gi mi no waata fi wash mi fut
2904,LUK,7,JNT,bot da uman ya wash mi fut wid ar yaiwaata an waip dem wid ar ier
2905,LUK,7,JNT,yu no welkom mi wid no kis bot fram mi kom iin dis uman no tap kis op mi fut
2906,LUK,7,JNT,yu no chuo ail pan mi ed bot shi put porfyuum pan mi fut
2907,LUK,7,JNT,so mi a tel yu shi get paadn fi ar uol iip a sin dem kaaz shi lov mi nof nof
2908,LUK,7,JNT,piipl we get paadn fi likl bit a sin onggl av likl bit a lov fi mi
2909,LUK,7,JNT,jiizas se tu di uman se mi paadn aal a yu sin dem
2910,LUK,7,JNT,di ada ges dem staat se tu dem wan aneda a uu dis ya we aal a paadn sin
2911,LUK,7,JNT,jiizas tel di uman se kaaz yu chos iina mi gad siev yu
2912,LUK,7,JNT,go a yu yaad wid piis iina yu aat
2913,LUK,8,JNT,afta dat jiizas chravl fram toun tu toun an dischrik tu dischrik a priich di gud nyuuz bout gad kindom
2914,LUK,8,JNT,aal dem taim de di twelv did a go roun wid im
2915,LUK,8,JNT,som uman we jiizas did ron diiman outa an we did sik an im mek beta did a go roun wid im tu dem a mieri di wan we dem kaal magdaliin jiizas did ron sevn diiman outa ar jowana kuuza waif kuuza did inchaaj a aal a di sitn dem we bilang tu erad suuzana plos nof ada uman
2916,LUK,8,JNT,aal dem uman ya did a yuuz wateva dem av fi elp sopuot jiizas an im speshal falara dem
2917,LUK,8,JNT,wan big big kroud a piipl we kom fram difrant difrant toun gyada op fi ier jiizas
2918,LUK,8,JNT,im tel dem da tuori ya wan faama did go out fi plaant im siid dem
2919,LUK,8,JNT,wen im a skyata di siid som jrap wich paat piipl waak an dem tep tep op pan dem an bod kom kom nyam dem
2920,LUK,8,JNT,som jrap pan rakstuon an wen dem staat gruo dem kudn get no waata so dem jrai op an ded
2921,LUK,8,JNT,ada siid jrap mongks makabush an wen dem pap op di makabush chuok dem
2922,LUK,8,JNT,som a di siid dem jrap pan gud grong
2923,LUK,8,JNT,dem gruo op an bier wan onjrid taim muo dan wa di faama did plaant
2924,LUK,8,JNT,afta dat jiizas shout out an se enibadi we av iez fi ier beta lisn gud jiizas speshal falara dem aks im wa di tuori miin
2925,LUK,8,JNT,jiizas se tu dem se unu get fi andastan di siikrit sopm dem bout gad kindom bot fi ada piipl mi mek wa mi se soun laik rigl
2926,LUK,8,JNT,so dat iivn duo dem kyan si dem naa si an iivn duo dem kyan ier dem naa andastan
2927,LUK,8,JNT,di tuori wa mi jos tel unu dis a wa it miin gad wod a di siid
2928,LUK,8,JNT,di wan dem we jrap wich paat piipl waak a piipl we ier di wod an den di devl kom tek di wod outa dem aat so dem wi no biliiv an get siev
2929,LUK,8,JNT,di siid dem we jrap pan di grong we bier rakstuon de a piipl we glad fi gad wod biliiv gad wod fi likl bit bot siem laik di plaant dem uufa ruut no go dong diip iina di grong dem no mek gad wod go diip iina dem aat
2930,LUK,8,JNT,dem biliiv fi likl bit bot wen taim kom fi dem get tes dem ton bak siem laik ou di plaant jrai op an ded
2931,LUK,8,JNT,di wan dem we jrap iina makabush a di piipl we ier gad wod bot dem staat fret bout laif an aal dem kyan tingk bout a ou fi mek moni an ou fi enjai demself
2932,LUK,8,JNT,dem mek dem sitn de chuok dem so dem no bier no raip fruut
2933,LUK,8,JNT,di wan dem we jrap pan gud grong a di piipl dem uufa aat riili gud
2934,LUK,8,JNT,dem ier di wod an uol aan pan it
2935,LUK,8,JNT,aal wen aad taim kom dem stil bier fruut
2936,LUK,8,JNT,nobadi no lait lamp an kova it wid wan bokit ar put it anda wan bed
2937,LUK,8,JNT,lamp pudong we piipl kyan si di lait wen dem kom iina di ous
2938,LUK,8,JNT,notn no aid we nobadi naa go nuo
2939,LUK,8,JNT,no siikrit no de we naa go kom out iina di uopm
2940,LUK,8,JNT,lisn gud enibadi we andastan wa mi tiich ago andastan muor bot di wan dem we no andastan iivn di sitn dem we dem tingk dem andastan dem naa go andastan no muor
2941,LUK,8,JNT,jiizas mada an breda dem kom fi si im bot sieka di kroud dem kudn get nier im
2942,LUK,8,JNT,so sumadi tel jiizas se yu mada an breda dem tan op outa duor a wiet fi si yu
2943,LUK,8,JNT,jiizas se tu di kroud se fi mi mada an breda a enibadi we ier gad wod an du we im se dem fi du
2944,LUK,8,JNT,wan die jiizas an im speshal falara dem did go iina wan buot an im se tu dem mek wi go uova di ada said a di liek
2945,LUK,8,JNT,so dem go
2946,LUK,8,JNT,wen dem a siel kraas jiizas jrap a sliip
2947,LUK,8,JNT,nou wan chrang chrang briiz kom dong pan di liek an di buot staat ful op a waata so til evribadi did out fi joun
2948,LUK,8,JNT,jiizas speshal falara dem wiek im op an se laad laad wi ago joun jiizas get op an aada di briiz an di wiev dem fi sekl dong an evriting get kaam
2949,LUK,8,JNT,we unu chos iina mi de
2950,LUK,8,JNT,jiizas aks dem
2951,LUK,8,JNT,dem so fraitn wen dem si wa jiizas du dem aks dem wan aneda tap a wa kaina man dis
2952,LUK,8,JNT,im taak tu aal briiz an wiev an dem du wa im tel dem fi du
2953,LUK,8,JNT,dem siel go a di konchri we di girasiinz piipl dem liv we de kraas fram gyalalii
2954,LUK,8,JNT,siem taim jiizas kom outa di buot wan man fram di toun kom op tu im
2955,LUK,8,JNT,di man did av iin diiman
2956,LUK,8,JNT,fi wan lang taim im did a waak niekid an neva did liv iina no ous a beriyin grong im did liv
2957,LUK,8,JNT,wen di man spat jiizas im baal out an jrap imself infronta jiizas
2958,LUK,8,JNT,im shout out pan tap a im vais lef wi no jiizas di muos ai gad pikni du mi a beg yu no mek mi sofa im se dat kaaz jiizas did staat fi tel di diiman fi kom outa im
2959,LUK,8,JNT,uol iip a taim di diiman did tek im uova
2960,LUK,8,JNT,so piipl yuus tu chien op im an an fut dem an gyaad im
2961,LUK,8,JNT,bot im wuda brok outa di chien dem an di diiman wuda kyari im go wich paat nobadi no de so jiizas aks im se wa yu niem
2962,LUK,8,JNT,im ansa bak uoliip a so wi niem
2963,LUK,8,JNT,im se a so im niem kaaz a nof nof diiman did go iina im
2964,LUK,8,JNT,di diiman dem did a beg jiizas no fi tel dem fi go dong a di diiman prizn di pit we naa no batam
2965,LUK,8,JNT,nou wan uol iip a ag did a nyam pan di ilsaid
2966,LUK,8,JNT,di diiman dem beg jiizas fi mek dem go iina di ag dem
2967,LUK,8,JNT,jiizas mek dem gwaan
2968,LUK,8,JNT,so di diiman dem kom outa di man an go iina di ag dem an di uol a di ag dem tek aaf dong di stiip stiip ilsaid go chriet iina di liek an joun
2969,LUK,8,JNT,wen di man dem we luk aafa di ag dem si wa apm dem ron go pred di nyuuz iina di toun an di plies dem we de nier di toun tu
2970,LUK,8,JNT,so di piipl dem go fi si a wa did apm
2971,LUK,8,JNT,wen dem riich wich paat jiizas did de dem si di man we jiizas ron di diiman dem outa
2972,LUK,8,JNT,im did a sidong a jiizas fut im did av aan kluoz an iina im rait main
2973,LUK,8,JNT,an di piipl dem kech dem fried
2974,LUK,8,JNT,di wan dem we did si wa apm tel di ada piipl dem ou jiizas mek di man we did av iin diiman get beta
2975,LUK,8,JNT,den aal a di girasiinz piipl dem an evribadi we liv nier dem did wel fried so dem aks jiizas fi lef dem ieriya
2976,LUK,8,JNT,jiizas go iina di buot an go we
2977,LUK,8,JNT,wen jiizas did a lef di man we im ron di diiman dem outa did a beg fi go wid im bot jiizas sen im we an se go a yu yaad go tel evribadi aal wa gad du fi yu
2978,LUK,8,JNT,di man lef go pred di nyuuz aal uova di toun an tel dem aal wa jiizas du fi im
2979,LUK,8,JNT,wen jiizas go baka gyalalii wan kroud a piipl di a wiet fi im so dem did glad fi si im kom
2980,LUK,8,JNT,siem taim wan man niem jairos we inchaaj a di juu dem choch kom niil dong infronta jiizas an beg im fi kom a im yaad
2981,LUK,8,JNT,im did a beg jiizas kaaz im wan an onggl gyal pikni did a ded
2982,LUK,8,JNT,shi did bout twelv
2983,LUK,8,JNT,wen jiizas did a chrai fi go a jairos yaad di piipl dem did a pres gens im
2984,LUK,8,JNT,wan uman did de de we a bliid fi twelv ier
2985,LUK,8,JNT,shi spen evriting shi av pan dakta bot non a dem kudn get ar beta
2986,LUK,8,JNT,shi kom op baka jiizas an toch di tiel a im kluoz
2987,LUK,8,JNT,siem taim shi tap bliid a uu toch mi
2988,LUK,8,JNT,jiizas aks
2989,LUK,8,JNT,evribadi se a no dem bot piita se bot tiicha wan kroud a piipl roun yu a pres gens yu
2990,LUK,8,JNT,bot jiizas se sumadi toch mi man
2991,LUK,8,JNT,mi nuo kaaz mi fiil powa gaan outa mi
2992,LUK,8,JNT,di uman si se shi kudn aid so shi jrap arself a jiizas fut a chrimbl
2993,LUK,8,JNT,shi tel jiizas wa mek shi toch im an ou shi get beta siem taim
2994,LUK,8,JNT,shi tel jiizas dis infronta evribadi
2995,LUK,8,JNT,jiizas tel di uman se daata kaaz yu biliiv iina mi yu aarait nou
2996,LUK,8,JNT,gwaan wid piis iina yu aat
2997,LUK,8,JNT,jiizas did stil a taak wen sumadi kom fram jairos yaad an tel jairos se yu gyal pikni ded no bada di tiicha agen
2998,LUK,8,JNT,wen jiizas ier wa apm im se tu jairos no bada fried jos biliiv an shi wi get beta
2999,LUK,8,JNT,jiizas neva mek nobadi go iina di ous wid im onggl piita jan jiemz an di pikni faada an mada wan
3000,LUK,8,JNT,evribadi did a ala an a baal kaaz di pikni did ded
3001,LUK,8,JNT,jiizas se unu no baal shi no ded a sliip shi a sliip
3002,LUK,8,JNT,an di piipl dem staat laaf aafa im kaaz dem did nuo se shi ded
3003,LUK,8,JNT,jiizas tek di pikni an an se git op mi pikni ar spirit kom bak iina ar badi an shi tan op siem taim
3004,LUK,8,JNT,an jiizas tel dem fi gi ar sitn fi nyam
3005,LUK,8,JNT,di pikni mada an faada did shak so til bot jiizas aada dem no fi tel nobadi wa apm
3006,LUK,9,JNT,jiizas kaal im twelv apasl dem tugeda an gi dem powa an di rait fi ron out diiman an fi kyuor sik piipl
3007,LUK,9,JNT,im sen dem out fi tel piipl bout gad kindom an fi kyuor di sik
3008,LUK,9,JNT,jiizas tel dem se no tek notn wid unu wen unu a go no kyari no waakn tik no bag no bred no moni ar no kluoz fi chienj
3009,LUK,9,JNT,di fos sumadi we tek unu iina dem ous tan wid dem til unu redi fi lef di toun
3010,LUK,9,JNT,ef piipl no waahn unu iina dem toun shiek aaf di dos aafa unu fut wen unu a lef
3011,LUK,9,JNT,unu fi du dis mek dem nuo se gad no api wid dem an im ago joj dem
3012,LUK,9,JNT,so jiizas apasl dem chravl fram dischrik tu dischrik a priich di gud nyuuz an a kyuor piipl
3013,LUK,9,JNT,wen erad we ruul uova gyalalii ier bout di sitn dem we jiizas did du im staat fret kaaz som piipl a se jan di baptis kom bak alaiv
3014,LUK,9,JNT,ada piipl se a ilaija kom bak
3015,LUK,9,JNT,som se a wan a di prafit dem fram wie bak wen kom bak alaiv
3016,LUK,9,JNT,bot erad se a mi mek dem chap aaf jan ed so a uu da man ya mi a ier dem sitn ya bout
3017,LUK,9,JNT,an erad chrai fi miit op wid jiizas
3018,LUK,9,JNT,di apasl dem kom bak an tel jiizas aal a wa dem du
3019,LUK,9,JNT,den jiizas tek dem an slip we go a wan toun niem betsieda
3020,LUK,9,JNT,bot di piipl dem fain out wich paat im a go an fala im
3021,LUK,9,JNT,jiizas neehn ton dem bak im mek dem kom im tiich dem bout gad kindom an im kyuor di wan dem we sik
3022,LUK,9,JNT,wen iivnin a kom jiizas twelv apasl dem kom tu im an se sen di piipl dem mek dem go iina di toun an dischrik we de nier yaso fi go luk fuud an som we fi tan
3023,LUK,9,JNT,kaaz notn no de out yaso fi dem
3024,LUK,9,JNT,jiizas ansa dem se unu gi dem sitn fi nyam
3025,LUK,9,JNT,dem ansa jiizas an se wi av onggl faiv bred an tuu fish
3026,LUK,9,JNT,ef wi fi fiid da kroud a piipl ya wi afi go bai fuud
3027,LUK,9,JNT,bout faiv touzn man did de de bot jiizas se tu im speshal falara dem mek di piipl dem gruup op an sidong
3028,LUK,9,JNT,bout fifti sumadi fi de iina wan gruup
3029,LUK,9,JNT,jiizas speshal falara dem du wa im tel dem an evribadi sidong
3030,LUK,9,JNT,jiizas tek di faiv bred an tuu fish an im luk op iina di skai gi tangks an brok op di bred dem
3031,LUK,9,JNT,im gi dem tu im falara dem fi dem gi di piipl dem
3032,LUK,9,JNT,evribadi nyam til dem beli ful an jiizas falara dem ful twelv baaskit wid lefuova fuud
3033,LUK,9,JNT,wan taim jiizas did de wan said a prie
3034,LUK,9,JNT,im speshal falara dem di nier im an im aks dem se a uu di piipl se mi bi
3035,LUK,9,JNT,dem ansa jiizas se som se yu a jan di baptis ada piipl se ilaija bot yu av di wan dem we se yu a wan a di prafit dem fram wie bak wen we ded an kom bak
3036,LUK,9,JNT,bot wa bout unu
3037,LUK,9,JNT,jiizas aks dem
3038,LUK,9,JNT,uu unu tingk mi bi
3039,LUK,9,JNT,piita ansa di krais
3040,LUK,9,JNT,jiizas waan dem se dem no fi tel nobadi
3041,LUK,9,JNT,im se di man we gad pik ago a fi go chuu nof nof sofarieshan an di elda ed priis an laa tiicha dem ago ton dem bak pan im an dem ago kil im
3042,LUK,9,JNT,bot afta chrii die paas im ago kom bak alaiv
3043,LUK,9,JNT,den jiizas se tu aal a dem se ef sumadi waahn fi ton wan a fi mi falara dem dem afi figet bout wa dem waahn tek op dem kraas evridie an fala mi
3044,LUK,9,JNT,sumadi we waahn siev dem laif ago luuz it bot enibadi we luuz dem laif sieka mi dem ago get fi siev dem laif
3045,LUK,9,JNT,wa gud it ago du sumadi ef dem get di uol worl bot dem luuz dem laif
3046,LUK,9,JNT,ef enibadi shiem a mi an wa mi tiich wen di man we gad pik kom im ago shiem a dem tu
3047,LUK,9,JNT,wen im kom im lait ago shain roun im
3048,LUK,9,JNT,an di lait we shain roun di faada an di uoli ienjel dem ago shain roun im tu
3049,LUK,9,JNT,mi a tel unu dis an a chuu mi a taak som a unu we tan op yaso naa go ded bifuo di taim kom wen unu si gad a ruul
3050,LUK,9,JNT,bout iet die afta jiizas se dis im tek piita jan an jiemz go op iina wan moutn fi prie
3051,LUK,9,JNT,siem taim jiizas a prie im fies staat luk difrant an im kluoz staat shain brait laik wen laitnin flash
3052,LUK,9,JNT,aal av a sodn tuu man muoziz an ilaija shuo op an a chat wid im
3053,LUK,9,JNT,wan brait brait lait did a shain roun dem an dem did a taak bout ou jiizas ago ded iina jeruusilem
3054,LUK,9,JNT,aal dem taim ya piita an jiizas ada tuu falara dem did faas asliip
3055,LUK,9,JNT,wen dem wiek op dem si di tuu man dem a tan op wid jiizas an wan lait a shain roun im
3056,LUK,9,JNT,wen di man dem mek fi lef piita se tu jiizas tiicha a gud ting se wi did de ya mek wi bil op chrii shed wan fi yu wan fi muoziz an di neks wan fi ilaija
3057,LUK,9,JNT,piita neehn riili nuo wa im a taak bout siem taim piita a chat wan kloud kom dong kom kova dem op an dem kech dem fried
3058,LUK,9,JNT,den dem ier wan vais iina di kloud se dis a mi bwai pikni a im mi pik unu fi lisn we im se
3059,LUK,9,JNT,az di vais don taak dem si se a jiizas wan did de de
3060,LUK,9,JNT,jiizas speshal falara dem no tel nobadi wa dem si an ier da taim de dem jos kip it mongks demself
3061,LUK,9,JNT,di neks die wen dem kom dong fram di mountn wan big kroud kom miit dem
3062,LUK,9,JNT,wan man iina di kroud baal out tiicha beg yu luk pan mi bwai
3063,LUK,9,JNT,im a mi wan an onggl pikni
3064,LUK,9,JNT,somtaim wan spirit wi tek im uova an im wi staat fi baal out it mek im flata flata til im mout fraat op
3065,LUK,9,JNT,di spirit aadli lef im
3066,LUK,9,JNT,it a mash im op
3067,LUK,9,JNT,mi beg yu speshal falara dem fi ron out di spirit bot dem kudn dwiit
3068,LUK,9,JNT,jiizas se unu piipl we liv iina da taim ya unu no biliiv an unu no du we unu fi du
3069,LUK,9,JNT,umoch langga mi fi tan ya wid unu an put op wid unu
3070,LUK,9,JNT,kyari yu bwai kom im se tu di man
3071,LUK,9,JNT,wen di bwai did a kom tu jiizas di diiman fling im a grong an di bwai staat flata
3072,LUK,9,JNT,bot jiizas aada di diiman fi kom out an im kyuor di bwai an gi im bak tu im faada
3073,LUK,9,JNT,evribadi jaa jrap wen dem si di powa we gad av
3074,LUK,9,JNT,wen dem a luk an a wanda bout wa dem si jiizas se tu im speshal falara dem ier wa mi a se an unu lisn mi gud dem ago tek di man we gad pik an gi im uova tu piipl we iet im
3075,LUK,9,JNT,bot jiizas falara dem neva get we im se an dem di fried fi aks im wa im riili a taak bout
3076,LUK,9,JNT,gad did aid wa it miin so dem kudn andastan it
3077,LUK,9,JNT,jiizas speshal falara dem did a aagyu bout wich wan a dem maita av di tap pozishan iina di gruup
3078,LUK,9,JNT,jiizas did nuo wa dem did a tingk so im mek wan pikni tan op saida im
3079,LUK,9,JNT,jiizas se tu dem se enibadi we welkom da likl pikni ya kaa im chos iina mi welkom mi tu
3080,LUK,9,JNT,an enibadi we tek mi iin tek iin di wan we sen mi tu
3081,LUK,9,JNT,di wan mongks unu we de a di batam a im av di tap a tap pozishan
3082,LUK,9,JNT,laad jan se wi si wan man a yuuz yu niem ron out diiman outa piipl an wi chrai fi tap im kaaz im a no wan a wi
3083,LUK,9,JNT,jiizas se tu im se no tap im kaaz uu naa fait gens yu de pan yu said
3084,LUK,9,JNT,wen a did nier taim fi jiizas go op iina evn im set iina im main se im a go a jeruusilem
3085,LUK,9,JNT,jiizas sen som mesinja fi gwaan bifuo im an get tingz redi
3086,LUK,9,JNT,wen dem riich a wan samaritan dischrik di piipl we liv de neva waahn jiizas kom de kaaz a jeruusilem im did mek op im main fi go
3087,LUK,9,JNT,wen jiemz an jan tuu a jiizas falara dem si wa a gwaan dem aks im se laad yu no waahn wi kaal dong faiya fram evn fi bon dem op
3088,LUK,9,JNT,bot jiizas ton roun an taak tu dem chrang chrang mek dem nuo se dat no rait an so dem go a wan neda dischrik
3089,LUK,9,JNT,wen dem a waak pan di ruod wan man se tu jiizas mi wi ton wan a yu falara dem an go wid yu eniwe yu go
3090,LUK,9,JNT,jiizas se tu im se faks av uol an di bod dem av nes bot di man we gad pik no av no we fi pudong im ed
3091,LUK,9,JNT,jiizas se tu wan neda man fala mi
3092,LUK,9,JNT,bot di man se laad mek mi go beri mi faada fos
3093,LUK,9,JNT,bot jiizas tel im se mek di ded galang go beri uu ded fi dem bot yu yu fi go tel piipl bout gad kindom
3094,LUK,9,JNT,den sumadi els se tu jiizas mi wi fala yu laad bot mek mi go tel mi fambili babai fos
3095,LUK,9,JNT,jiizas ansa an se enibadi we staat plou an luk bak no fit fi gad kindom
3096,LUK,10,JNT,afta dis di laad pik sevntituu a im ada falara dem an sen dem out tuu tuu fi go evriwe im plan fi go
3097,LUK,10,JNT,im se tu dem se nof fuud de out de iina di fiil fi pik bot nof piipl no de de fi gyada dem
3098,LUK,10,JNT,aks di laad we uon di fuud fi sen out piipl fi pik dem
3099,LUK,10,JNT,mi a sen unu go out bot unu ago komiin laik biebi shiip we de mongks wulf
3100,LUK,10,JNT,gwaan no kyari no moni no pak no bag no waak wid no ada slipaz an wen unu de pan unu wie no tel nobadi oudi
3101,LUK,10,JNT,wen taim unu go a nobadi yaad di fos ting unu fi du a se gad mek yu piis kom dong pan da yaad ya
3102,LUK,10,JNT,ef di ed a di ous lov piis di piis we unu kaal dong wi tan wid im bot ef im no lov piis di piis we unu kaal dong naa go tan wid im
3103,LUK,10,JNT,di man we lov piis an tek unu iin a fiim yaad unu fi tan
3104,LUK,10,JNT,nyam an jringk wa dem gi unu kaaz ef sumadi wok dem fi get pie
3105,LUK,10,JNT,unu fi tan a wan yaad an no muuv fram yaad tu yaad
3106,LUK,10,JNT,enitaim unu go iina wan toun an di piipl dem tek unu iin nyam we dem gi unu
3107,LUK,10,JNT,kyuor di wan dem we sik an se tu dem gad kindom kom wich paat unu de
3108,LUK,10,JNT,bot ef unu go iina wan toun an dem no waahn tek unu iin go iina di ruod an tel dem dis wi a waip aaf di dos aafa wi fut fi shuo unu se gad no api wid unu im ago joj unu
3109,LUK,10,JNT,bot memba se gad kindom kom wich paat unu de
3110,LUK,10,JNT,mi a tel unu dis wen jojment die kom it ago iiziya fi sadam dan fi di piipl dem iina dat de toun
3111,LUK,10,JNT,chobl fi yu korazin chobl fi yu betsieda ef di piipl we liv iina taiya an saidan did si di mirikl dem we unu si mi du mongks unu dem wuda sari fi dem rang an chienj dem wiez lang taim
3112,LUK,10,JNT,dem wuda sidong iina ashiz an wier krokos bag fi shuo se dem miin it
3113,LUK,10,JNT,it ago iiziya fi taiya an saidan pan jojment die dan fi unu
3114,LUK,10,JNT,aal laka yu kyaporniyom yu tingk se gad ago lif yu op go a evn an ana yu
3115,LUK,10,JNT,nuo im ago fling yu dong a el
3116,LUK,10,JNT,fi don we im a se jiizas se tu im sevntituu falara dem enibadi we lisn tu unu lisn tu mi
3117,LUK,10,JNT,enibadi we ton dem bak pan unu ton dem bak pan mi
3118,LUK,10,JNT,dem we ton dem bak pan mi ton dem bak pan di wan we sen mi
3119,LUK,10,JNT,di sevntituu falara dem kom bak glad an dem se laad wen wi yuuz yu niem aal di diiman dem du wa wi tel dem fi du
3120,LUK,10,JNT,jiizas tel dem se mi did si sietan jrap outa evn laik ou laitnin flash iina di skai
3121,LUK,10,JNT,mi gi unu di powa fi waak pan siniek an skaapiyan
3122,LUK,10,JNT,mi gi unu powa muor powa dan we di enimi av
3123,LUK,10,JNT,notn bad kyaahn du unu
3124,LUK,10,JNT,no bada glad se diiman du we unu tel dem fi du
3125,LUK,10,JNT,wa unu fi glad bout a se unu niem rait dong iina evn
3126,LUK,10,JNT,dat de taim di uoli spirit kaaz jiizas fi get api an im se faada yu ron evriting iina evn an pan ort mi priez yu
3127,LUK,10,JNT,mi priez yu kaaz yu a shuo dem sitn ya tu likl pikni bot yu aid dem fram piipl we tingk se dem brait an av nof sens
3128,LUK,10,JNT,yes faada a dat yu did waahn fi apm
3129,LUK,10,JNT,mi faada gi mi evriting
3130,LUK,10,JNT,a onggl di faada wan riili nuo di bwai pikni
3131,LUK,10,JNT,an nobadi no riili nuo di faada onggl di bwai pikni wan an enibadi els we di pikni waahn fi mek nuo di faada
3132,LUK,10,JNT,jiizas kyari im speshal falara dem wan said an se tu dem se gad bles di piipl dem we si we unu si
3133,LUK,10,JNT,kaaz mi a tel unu se a nof a gad prafit dem an uol iip a king did waahn fi si wa unu si an ier wa unu ier bot dem neehn si ar ier it
3134,LUK,10,JNT,wan laa tiicha tan op fi tes jiizas
3135,LUK,10,JNT,tiicha im aks wa mi fi du fi liv fi eva
3136,LUK,10,JNT,jiizas aks im wa di laa se
3137,LUK,10,JNT,wa yu get fram it
3138,LUK,10,JNT,di man se yu fi lov di laad we a fi yu gad
3139,LUK,10,JNT,yu fi lov im wid aal a yu aat lov im wid di uol a yu suol lov im wid aal a yu chrent an wid di uol a yu main an yu fi lov yu nieba siem laik ou yu lov yuself
3140,LUK,10,JNT,jiizas se tu im se yu ansa rait
3141,LUK,10,JNT,du dat an yu wi liv
3142,LUK,10,JNT,fi mek imself fiil gud di man aks jiizas wan neks kwestiyan so a uu a mi nieba
3143,LUK,10,JNT,jiizas ansa im se wan man lef jeruusilem an did a go a jeriko
3144,LUK,10,JNT,pan di wie som tiif uol im op
3145,LUK,10,JNT,dem tek we aal we im av biit im nieli kil im an lef im de fi ded
3146,LUK,10,JNT,wan priis did a go dong di siem ruod an wen im bok op pan di man im kraas an go waak pan di neks said
3147,LUK,10,JNT,wan man we elp tek kier a gad ous kom a di siem plies an si di man bot im kraas go waak pan di neks said tu
3148,LUK,10,JNT,bot wan man we kom fram samieriya did a chravl pan di siem ruod
3149,LUK,10,JNT,wen im riich wich paat di man de an si im im fiil sari fi im
3150,LUK,10,JNT,so im gu uova tu di man chuo aliv ail an wain pan im kot dem an ban dem op
3151,LUK,10,JNT,den im put di man pan im uona dangki kyari im go a wan ges ous an tek kier a im
3152,LUK,10,JNT,di neks maanin im gi di uona fi di ges ous tuu silva kain an se tek kier a im an wen mi kom bak mi wi gi yu bak eni moni we yu spen fi luk aafa im
3153,LUK,10,JNT,den jiizas aks di laa tiicha se yu si di man we di tiif dem biit op wich wan a di chrii piipl dem yu tingk a did im nieba
3154,LUK,10,JNT,im se di wan we did elp im
3155,LUK,10,JNT,so jiizas se gwaan go du di siem ting
3156,LUK,10,JNT,wen jiizas an im speshal falara dem did a chravl go a jeruusilem dem waak chuu wan dischrik we wan uman niem maata did liv
3157,LUK,10,JNT,wen maata si dem shi tek dem iina ar ous
3158,LUK,10,JNT,nou maata did av wan sista niem mieri
3159,LUK,10,JNT,fram jiizas riich a di ous mieri go sidong a im fut an no muuv
3160,LUK,10,JNT,shi sidong a lisn aal we im av fi se
3161,LUK,10,JNT,bot maata shi did a ron roun a du aal we shi niid fi du fi mek ar ges dem aarait
3162,LUK,10,JNT,shi go tu jiizas an aks im se laad yu no si ou mi sista lef mi wan fi du aal a di wok
3163,LUK,10,JNT,yu no kier
3164,LUK,10,JNT,tel ar fi kom elp mi no di laad ansa ar se maata maata yu a bada bada yuself bout uol iip a sitn bot a onggl wan sitn yu fi bada yuself bout
3165,LUK,10,JNT,mieri mek op ar main fi pik da wan de an nobadi naa go tap ar
3166,LUK,11,JNT,wan die jiizas did de somwe a prie
3167,LUK,11,JNT,afta im don wan a im speshal falara dem se tu im se laad shuo wi ou fi prie laik ou jan shuo fi im falara dem ou fi prie
3168,LUK,11,JNT,jiizas tel dem se wen unu prie unu fi se faada mek piipl av nof rispek fi yu an yu niem mek di taim kom wen yu ruul iina evri wie
3169,LUK,11,JNT,evridie gi wi di fuud we wi niid paadn wi fi aal a di rang we wi du kaa wi paadn piipl we du wi rang tu
3170,LUK,11,JNT,an no mek wi fies notn we wi kaaz wi fi sin
3171,LUK,11,JNT,den jiizas se tu dem se supuoz wan a unu av wan fren an unu go tu im iina migl nait an se brejrin len mi chrii bred de kaaz wan a mi fren dem we a paas chuu di ieriya tap a mi yaad an mi no av notn at aal fiim nyam
3172,LUK,11,JNT,an wa ef im fren tan iina im ous an se no bada mi man
3173,LUK,11,JNT,mi duor lak aredi an mi an mi pikni dem gaan a bed
3174,LUK,11,JNT,mi kyaahn get op an gi yu notn nou
3175,LUK,11,JNT,mi a tel unu im naa get op jos kaaz di tuu a dem a fren im wi get op an gi im evriting im aks fa kaaz im fren naa go tap nak
3176,LUK,11,JNT,so mi a tel unu
3177,LUK,11,JNT,aks fi wa unu waahn an unu wi get it luk fi wa unu waahn an unu wi fain it nak pan di duor an it wi uopm op
3178,LUK,11,JNT,kaaz enibadi we aks wi get wa dem aks fa di wan dem we luk wi fain wa dem a luk fa an di duor wi uopm fi di wan dem we nak
3179,LUK,11,JNT,wich wan a unu we a faada wuda gi unu pikni wan siniek wen dem aks unu fi wan fish
3180,LUK,11,JNT,ar wich wan a unu wi gi unu pikni skaapiyan wen dem aks fi eg
3181,LUK,11,JNT,ef unu so wikid an stil nuo ou fi gi unu pikni nais sitn unu no tingk se unu faada op iina evn wi iivn muo dan redi fi gi di uoli spirit tu enibadi we aks im wan taim jiizas did a ron wan diiman outa wan man
3182,LUK,11,JNT,nou di man kudn taak kaaz di diiman did mek im dom
3183,LUK,11,JNT,afta jiizas ron out di diiman di man staat chat an evribadi we si wa apm jaa jrap uopm
3184,LUK,11,JNT,bot som a dem se a belzibob di diiman ruula gi im powa fi ron out diiman
3185,LUK,11,JNT,som ada piipl iina di kroud did waahn fi tes jiizas fi si ef a riili gad sen im
3186,LUK,11,JNT,so dem aks im fi wan sain fi pruuv se a gad sen im
3187,LUK,11,JNT,jiizas did nuo wa did de iina dem main so im se tu dem se wan kindom naa go laas ef di piipl dem we liv iina it a fait gens dem wan aneda it ago mash op
3188,LUK,11,JNT,eni fambili we a fait gens dem wan aneda mos mash op
3189,LUK,11,JNT,so ef sietan a fait gens imself ou im kindom fi laas
3190,LUK,11,JNT,mi a aks unu dis sins unu se a belzibob gi mi powa fi ron out diiman
3191,LUK,11,JNT,nou ef a belzibob gi mi powa fi ron out diiman den a uu gi fuunu piipl powa fi ron dem out
3192,LUK,11,JNT,unu uona piipl ago se unu rang bout mi
3193,LUK,11,JNT,bot ef a gad gi mi powa fi ron out diiman dat miin se gad a ruul mongks unu aredi
3194,LUK,11,JNT,wen wan chrang man we av wepan a gyaad im ous evriting we im uon sief
3195,LUK,11,JNT,bot ef sumadi we chrangga dan im atak im an win im di chrangga wan ago tek we di wepan dem wa di man did tingk se wuda kip im sief an shier op shier op aal a wa im tek
3196,LUK,11,JNT,enibadi we no de pan fi mi said gens mi an aal a uu naa elp mi gyada a skyata
3197,LUK,11,JNT,wen wan wikid spirit kom outa sumadi it go chuu dezot a luk plies fi res
3198,LUK,11,JNT,wen it no fain no we it se mi a ton bak go a di ous we mi lef
3199,LUK,11,JNT,wen it kech bak it fain se di ous swiip kliin an evriting niit an taidi
3200,LUK,11,JNT,di diiman si dat an go fain sevn muor spirit we wosa dan im an di uol a dem go liv de
3201,LUK,11,JNT,iina di lang ron di man ago wosa aaf dan bifuo
3202,LUK,11,JNT,siem taim jiizas a taak wan uman iina di kroud baal out di uman we bring yu iina di worl an we tek kier a yu riili bles
3203,LUK,11,JNT,jiizas ansa ar an se di piipl dem we ier gad wod an du we it se a dem riili bles
3204,LUK,11,JNT,wen muor an muor piipl staat fi kroud roun jiizas im se di piipl dem iina da taim ya a wan wikid set a piipl
3205,LUK,11,JNT,dem aks fi wan sain we wuda pruuv se a gad sen mi
3206,LUK,11,JNT,dem naa get non di onggl sain dem ago get a sopm laik wa did apm wid juona
3207,LUK,11,JNT,jos laik ou juona did a wan sain fi di ninive piipl dem a siem so di man we gad pik ago bi wan sain fi di piipl dem iina da taim ya
3208,LUK,11,JNT,di kwiin we kom fram shiiba iina di sout shi ago kom bak alaiv wid di piipl dem fram da taim ya
3209,LUK,11,JNT,shi ago shuo se dem rang kaaz shi did kom fram faar faar jos fi ier di waiz sitn dem we salaman did av fi se
3210,LUK,11,JNT,bot luk ya sumadi we biga dan salaman de rait yaso
3211,LUK,11,JNT,di piipl fram ninive ago tan op pan jojment die wid di piipl dem fram da taim ya an shuo dem se dem rang
3212,LUK,11,JNT,kaaz wen juona did waan di ninive piipl dem did sari fi we dem du an chienj dem wiez
3213,LUK,11,JNT,bot luk ya sumadi we biga dan juona de rait yaso
3214,LUK,11,JNT,nobadi no lait lamp an put it wich paat nobadi kyaahn si it ar kova it wid bokit
3215,LUK,11,JNT,lamp pudong we piipl kyan si di lait wen dem kom iin
3216,LUK,11,JNT,yu yai dem a laik lamp a dem gi yu badi lait
3217,LUK,11,JNT,wen yu yai dem gud yu uol badi fula lait
3218,LUK,11,JNT,ef dem bad yu badi fula daaknis
3219,LUK,11,JNT,mek shuor di lait we iina yu a riili lait
3220,LUK,11,JNT,ef yu uol badi fula lait an no paat a it no daak it ago lait op laik wen lamp lait a shain pan yu
3221,LUK,11,JNT,afta jiizas don taak wan farisii invait im a im yaad fi kom nyam wid im
3222,LUK,11,JNT,so jiizas go wid im an wen im riich im sidong a di tiebl
3223,LUK,11,JNT,di farisii shak fi si se jiizas no wash im an dem bifuo im staat iit kaaz dis a sitn we di farisii dem du kaaz dem tingk dat wi mek dem rait wid gad
3224,LUK,11,JNT,di laad se tu di farisii nou unu farisii unu wash di outsaida kop an pliet bot iina unu aat unu griidi an wikid
3225,LUK,11,JNT,di uol a unu a fuul no di siem wan we mek di badi mek di aat tu
3226,LUK,11,JNT,gi tu di puor an du it fram unu aat an den dat wi shuo se evriwe kliin
3227,LUK,11,JNT,aal unu farisii chobl fi unu kaaz outa evri ten bongl a mint tii bush an di sitn dem we unu gruo iina unu gyaadn unu gi gad wan
3228,LUK,11,JNT,bot stil unu no diil wid piipl fier an unu no lov gad niida
3229,LUK,11,JNT,wa unu fi du a diil wid piipl fier lov gad an gi gad di wan outa evri ten we unu av siem wie
3230,LUK,11,JNT,unu farisii chobl fi unu kaaz unu lov fi sidong iina di bes siit iina di juu dem choch
3231,LUK,11,JNT,an unu lov wen piipl gi unu speshal oudi wen unu go a maakit
3232,LUK,11,JNT,chobl fi unu kaaz unu komiin laik griev wa piipl waak pan an no nuo se it de de chuu dem no av no maak pan dem
3233,LUK,11,JNT,wan laa tiicha ansa jiizas se tiicha wen yu se dem sitn ya yu a disrispek wi tu
3234,LUK,11,JNT,jiizas se unu si aal unu we tiich di laa chobl fi unu kaaz unu pak op piipl wid luod we dem kyan bieli manij an unu unu no iivn lif wan fingga fi elp dem
3235,LUK,11,JNT,chobl fi unu kaaz unu bil tuum fi di prafit dem an a di siem piipl we unu kom fram kil dem
3236,LUK,11,JNT,wen unu bil tuum fi di prafit dem we unu piipl dem kil wa unu a se a dat unu piipl did rait
3237,LUK,11,JNT,sieka dis gad we waiz iina evri wie se mi wi sen prafit an apasl gi dem bot dem wi kil som an dem ago mek som a dem sofa
3238,LUK,11,JNT,di piipl dem fram da taim ya afi go ansa fi aal a di blod a di prafit dem we dem kil fram di worl staat fram iebl go rait dong tu zakaraiya we dem kil bitwiin di alta wich paat dem bon sakrifais iina gad ous
3239,LUK,11,JNT,yes mi a tel unu di piipl dem fram da taim ya afi go ansa fi aal a dem
3240,LUK,11,JNT,chobl fi unu we tiich di laa kaaz unu tek we di kii we uopm di wie fi piipl andastan an nuo gad wod
3241,LUK,11,JNT,unu neva go iin an unu a tap ada piipl fram go iin tu
3242,LUK,11,JNT,wen jiizas lef deso di farisii an di laa tiicha dem staat fi chriit im wikid
3243,LUK,11,JNT,dem aks im wan bag a chriki kwestiyan so dem kuda kech im an yuuz wa im se gens im
3244,LUK,12,JNT,wen touzn an touzn a piipl staat gyada gyada we jiizas de dem did so nof dem aal a tep op tep op pan dem wan aneda
3245,LUK,12,JNT,jiizas taak tu im speshal falara dem fos im se wach out fi di tuu mout farisii dem
3246,LUK,12,JNT,notn no aid we wi naa go fain out bout an no siikrit no de we naa go bos out
3247,LUK,12,JNT,wa unu se iina di daak piipl ago ier iina die lait an wa unu wispa tu unu wan aneda wen unu lak we piipl ago baal it out fram di ous tap
3248,LUK,12,JNT,mi fren ier wa mi a se no fried a uu kyan onggl kil di badi dat a aal dem kyan du mek mi tel unu uu unu fi fried a fried a di wan we kyan kil di badi an av di powa fi fling unu suol dong a el tu
3249,LUK,12,JNT,yes mi a tel unu a im unu fi fried a
3250,LUK,12,JNT,no onggl tuu peni faiv bod sel fa
3251,LUK,12,JNT,bot gad no figet no iivn wan a dem
3252,LUK,12,JNT,iivn di ier we de pan evri wan a unu ed im kount op an nuo umoch de de
3253,LUK,12,JNT,so no bada fried kaaz tu gad unu wot muo dan nof nof bod
3254,LUK,12,JNT,mi a tel unu se enibadi we mek piipl nuo se dem a fi mi falara di man we gad pik wi tel gad ienjel dem se dem a fiim
3255,LUK,12,JNT,bot enibadi we tel ada piipl se dem no nuo mi an ou dem no mi falara mi ago du di sed ting tu dem infronta gad ienjel dem
3256,LUK,12,JNT,yu si ef unu go se notn bad bout di man we gad pik unu kyan get paadn bot enibadi we se wikid tingz gens di uoli spirit an kliem se a sumadi els du di wok we a di uoli spirit du dem kyaahn get paadn
3257,LUK,12,JNT,wen dem kyari unu bifuo di juu dem choch di ruula dem an di piipl dem we av uol iip a powa fi aal sen piipl go ded no fret bout ou unu ago difen unuself ar wa unu fi se ar ou unu fi se it kaaz di uoli spirit wi tel unu wa fi se wen da taim de kom
3258,LUK,12,JNT,sumadi iina di kroud se tu jiizas tiicha tel mi breda fi shier di dedlef wid mi no
3259,LUK,12,JNT,jiizas ansa se man uu gi mi di rait fi sekl aagiment an shier dedlef bitwiin di tuu a unu
3260,LUK,12,JNT,den im tel dem se wach out unu fi gyaad gens aal kaina red yai kaaz laif no jos bout umoch sitn wi uon
3261,LUK,12,JNT,an jiizas tel dem da tuori ya wan rich man did av wan faam we bier uol iip a fuud
3262,LUK,12,JNT,so di rich man se tu imself se wa mi fi du
3263,LUK,12,JNT,mi no av no plies fi kip aal a dem sitn ya
3264,LUK,12,JNT,den im se mi nuo wa mi ago du
3265,LUK,12,JNT,mi ago tier dong mi stuor ous dem an bil som biga wan an mi ago kip mi grien an aal we mi uon iina dem
3266,LUK,12,JNT,an mi ago se tu miself maasa yu a wan loki man
3267,LUK,12,JNT,yu av nof sitn an dem ago laas yu fi wan lang lang taim
3268,LUK,12,JNT,tek laif iizi nyam jringk an mek meri
3269,LUK,12,JNT,bot gad tel im se yu fuul tinait tinait yu ago ded
3270,LUK,12,JNT,uu ago get wa yu put op fi yuself
3271,LUK,12,JNT,dis a wa apm tu enibadi we siev op fi demself di sitn dem we de pan ort bot no rich iina di sitn dem we gad kier bout
3272,LUK,12,JNT,so jiizas tel im speshal falara dem se no bada fret bout unu laif a wori op unuself bout wa unu ago iit ar wa unu ago wier
3273,LUK,12,JNT,kaaz laif muo impuotant dan fuud an di badi niid muo dan kluoz
3274,LUK,12,JNT,tingk bout di blak bod dem dem no plaant dem no riip an dem no av no stuor ous niida bot gad fiid dem unu wot uol iip muo tu gad dan blak bod unu tingk se wen unu wori wori op unuself dat gweehn mek unu liv iivn wan owa langga dan unu fi liv
3275,LUK,12,JNT,so ef unu kyaahn du da wan likl sitn ya wa unu a wori unuself bout di res dem fa
3276,LUK,12,JNT,tingk bout ou di lili dem gruo
3277,LUK,12,JNT,dem no du no wok an dem no mek dem kluoz bot salaman wid aal a im fansi sitn dem no nais laik wan a dem lili ya
3278,LUK,12,JNT,ef dat a ou gad jres op wail graas wa de ya tide an dash iina faiya tumaro den im naa go mek shuor se unu av kluoz fi wier tu
3279,LUK,12,JNT,luk pan unu wat a likl bit a chos unu put iina gad no kip aan a fret bout wa unu fi nyam ar jringk no wori op unuself bout dat
3280,LUK,12,JNT,di piipl dem we a no juu ron aafa dem de sitn de
3281,LUK,12,JNT,unu faada nuo se unu kyaahn du widout dem
3282,LUK,12,JNT,wa unu fi du a put unu main pan gad kindom an wa im waahn unu fi du an unu wi get aal a dem sitn de
3283,LUK,12,JNT,so unu we a fala mi no bada fried
3284,LUK,12,JNT,unu faada api fi gi unu im kindom
3285,LUK,12,JNT,sel wa unu av an elp di puor so unu kyan get moni we kyaahn ron out an stuor op aal kaina gud sitn fi unuself iina evn
3286,LUK,12,JNT,wa de op deso no tiif kyaahn kom tek an no mat kyaahn kom nyam nyam op
3287,LUK,12,JNT,kaaz eniwe unu put di sitn dem we wot nof tu unu a deso unu aat ago de
3288,LUK,12,JNT,fiks op unu kluoz so unu redi fi wok an kip unu lamp a bon tu jos laik sorvant we a wiet fi dem maasta fi kom bak fram wan wedn so az im kom nak so dem kyan uopm op di duor siem taim fiim
3289,LUK,12,JNT,it ago gud fi di sorvant dem uufa maasta fain dem bizi a wiet fiim kom bak
3290,LUK,12,JNT,mi a tel unu dis di maasta imself ago put aan im wok kluoz mek dem sidong a di tiebl an im wi sorv dem
3291,LUK,12,JNT,it wuda wok out gud fi di sorvant dem uufa maasta kom weda liet a nait ar orli orli maanin an kom kech dem bizi a wiet fiim
3292,LUK,12,JNT,bot andastan dis ef di uona fi di ous did nuo di taim wen di tiif a kom im wudn mek di tiif brok iina im ous
3293,LUK,12,JNT,a siem so unu mos redi kaaz di man we gad pik naa go kom wen unu tingk im ago kom
3294,LUK,12,JNT,piita aks laad a wi wan yu a tel dis ar a evribadi
3295,LUK,12,JNT,di laad ansa im se uu a di manija we di maasta kyan chos an dipen pan
3296,LUK,12,JNT,a dat de wan im ago put inchaaj a im sorvant dem fi gi dem fi dem shier a di fuud wen di rait taim kom
3297,LUK,12,JNT,it ago gud fi da sorvant de ef im maasta kom fain im a du wa im fi du
3298,LUK,12,JNT,mi tel unu dis an a chuu mi a taak di maasta ago put im inchaaj a evriting im uon
3299,LUK,12,JNT,supuoz di sorvant se tu imself se mi maasta a tek wan lang taim fi kom bak an so im staat biit di ada sorvant dem an iit jringk an get jongk
3300,LUK,12,JNT,bot di maasta ago kom bak wan die wen di sorvant naa luk fi im an wan taim wen di sorvant naa chek se im wuda riich bak
3301,LUK,12,JNT,di maasta ago chap im iina tuu an fling im out mongks di wan dem we no lisn ar fala wa im di maasta se
3302,LUK,12,JNT,di sorvant we nuo wa im maasta waahn im fi du an no get tingz redi ar no du wa im maasta waahn ago get som big lik
3303,LUK,12,JNT,di wan we no nuo se im a du sitn rang jos ago get wan wan lik
3304,LUK,12,JNT,evribadi we get uol iip afi go gi uol iip
3305,LUK,12,JNT,enibadi we di maasta chos an lef inchaaj a uol iip a sitn afi go ansa fi uol iip
3306,LUK,12,JNT,mi kom fi set faiya pan di ort an bwai mi wish it did lait aredi
3307,LUK,12,JNT,bot mi afi go chuu som siiros sofarieshan an mi aat evi til it don yu tingk mi kom fi bring piis pan ort
3308,LUK,12,JNT,nuo sa a separieshan
3309,LUK,12,JNT,fram nou aan ef faiv piipl de iina wan fambili dem ago fait gens dem wan aneda chrii gens tuu an tuu gens chrii
3310,LUK,12,JNT,dem ago fait gens dem wan aneda faada gens im bwai pikni an bwai pikni gens im faada mada gens daata an daata gens mada madainlaa gens daatainlaa an daatainlaa gens madainlaa
3311,LUK,12,JNT,jiizas tel di kroud se az unu si kloud a kom kraas fram di wes unu se rien ago faal an di rien faal fi chuu
3312,LUK,12,JNT,enitaim di sout briiz a bluo unu se it ago at an it at
3313,LUK,12,JNT,ipokrit unu kyan tel di weda wen unu luk pan wa gwaan roun unu an wen unu luk op iina di skai bot ou kom unu kyaahn andastan wa a gwaan iina dis ya taim ya
3314,LUK,12,JNT,wa mek unu no joj fi unuself wa rait
3315,LUK,12,JNT,enitaim yu a go a kuot wid sumadi chrai sekl unu aagiment pan di wie ar di sumadi maita jrag yu infronta di joj an di joj an yu uova tu di poliis an di poliis go lak yu op iina prizn
3316,LUK,12,JNT,mi tel yu dis yu naa go kyan kom out til yu pie op evri laas sent
3317,LUK,13,JNT,bout di siem taim som piipl did de de we tel jiizas bout ou pailat tek di gyalaliiyan dem blod an mek it miks op wid di blod a di animal dem we dem did kil fi bon sakrifais
3318,LUK,13,JNT,jiizas se tu dem se unu tingk se dem de gyalaliiyan de did wosa dan aal a di ada gyalaliiyan dem mek dem sofa so
3319,LUK,13,JNT,nuo mi tel unu bot ef unu no sari fi di rang we unu du an chienj unu wiez unu ago ded siem wie laka dem
3320,LUK,13,JNT,di ietiin we ded wen di towa iina sailuom jrap pan dem unu tingk se dem did wosa dan di res a piipl we liv iina jeruusilem
3321,LUK,13,JNT,nuo mi tel unu bot ef unu no sari fi di rang we unu du an chienj unu wiez unu ago ded siem wie laka dem
3322,LUK,13,JNT,den jiizas tel dem da tuori ya wan man av wan prangganat chrii plaant iina im gyaadn an im go fi si ef fruut de pan it bot im no fain non
3323,LUK,13,JNT,so im se tu im gyaadna se fi chrii ier nou mi a kom luk fi prangganat pan da chrii ya an no fain non
3324,LUK,13,JNT,chap it dong wa mek it fi a wies gud dot
3325,LUK,13,JNT,sa di man se lef it fi wan muo ier an mi wi dig roun it an put manyuor de
3326,LUK,13,JNT,it maita bier neks ier ef it no bier den yu kyan chap it dong
3327,LUK,13,JNT,wan sabat die jiizas did a tiich iina wan a di juu dem choch an wan uman did de de we wan diiman kaaz fi kripl fi ietiin ier
3328,LUK,13,JNT,ar bak did ben an shi kudn chrietn op
3329,LUK,13,JNT,wen jiizas si ar im kaal ar an se uman yu beta nou
3330,LUK,13,JNT,im put im an pan ar an siem taim shi tan op chriet chriet an priez gad
3331,LUK,13,JNT,di ed man fi di juu dem choch did beks kyaahn don kaaz jiizas get ar beta pan di sabat
3332,LUK,13,JNT,so im se tu di piipl dem siks die de iina di wiik fi wok
3333,LUK,13,JNT,kom get beta pan wan a dem de die de no dwiit pan di sabat di laad tel im se unu tuufies unu no luus unu kou ar dangki fram di staal an liid dem out fi waata pan di sabat
3334,LUK,13,JNT,den dis uman wan a iebriyam gyal pikni we sietan bain op fi ietiin lang lang ier so wa shi no fi get frii pan di sabat tu
3335,LUK,13,JNT,wen jiizas se dis aal a dem we gens im shiem bot di res a piipl dem did api bout di gud gud sitn dem we im did a du
3336,LUK,13,JNT,jiizas aks dem se ou gad kindom tan
3337,LUK,13,JNT,wa it komiin laik
3338,LUK,13,JNT,it komiin laik wan likl likl siid we wan man plaant iina im gyaadn
3339,LUK,13,JNT,it gruo an aal ton chrii an bod bil nes iin de
3340,LUK,13,JNT,an jiizas se agen ou gad kindom tan
3341,LUK,13,JNT,wa it komiin laik
3342,LUK,13,JNT,it komiin laik di yiis we wan uman tek miks iina uol iip a flowa se fifti poun an miks it til it swel op
3343,LUK,13,JNT,jiizas did a go a jeruusilem an a tiich az im paas chuu di toun an dischrik dem
3344,LUK,13,JNT,sumadi aks im se laad a onggl likl bit a piipl ago get siev
3345,LUK,13,JNT,jiizas ansa dem se chrai unu bes fi go chuu di naro duor
3346,LUK,13,JNT,nof sumadi ago chrai fi go iin bot naa go get iin
3347,LUK,13,JNT,di taim ago kom wen di uona a di ous get op an lak di duor an unu wi tan op outa duor a nak an beg sa uopm di duor fi wi
3348,LUK,13,JNT,bot im wi ansa se mi no nuo unu ar wich paat unu kom fram
3349,LUK,13,JNT,den unu wi se wi yuus tu nyam an jringk wid yu an yu did tiich pan wi ruod
3350,LUK,13,JNT,im wi se mi no nuo unu an mi no nuo we unu kom fram
3351,LUK,13,JNT,gu we fram mi unu uol wikid unu
3352,LUK,13,JNT,unu ago a baal an a grain unu tiit wen unu si iebriyam aizak jiekob an aal di prafit dem iina gad kindom an unu get lef out
3353,LUK,13,JNT,piipl wi kom fram iis an wes an naat an sout an go sidong iit big dina iina gad kindom
3354,LUK,13,JNT,bot andastan dis di wan dem we de a front ago de a bak an di wan dem we de a bak ago de a front
3355,LUK,13,JNT,siem taim som farisii kom tu jiizas an se lef da plies ya an go a wan neda wan
3356,LUK,13,JNT,erad waahn fi kil yu
3357,LUK,13,JNT,jiizas se go tel da faks de se luk mi wi ron out diiman an mek piipl beta tide an tumaro an pan di tord die mi wok wi don
3358,LUK,13,JNT,mi afi gwaan we mi a go tide an tumaro an di neks die
3359,LUK,13,JNT,kaaz no prafit kyaahn ded outsaida jeruusilem ai jeruusilem jeruusilem yu we kil di prafit dem an stuon di wan dem we gad sen tu unu mi lang fi gyada yu piipl roun mi laik ou foul gyada fi ar pikni dem anda ar wing bot unu neva waahn mi fi dwiit gad naa go bizniz wid unu ous
3360,LUK,13,JNT,mi a tel unu dis unu naa go si mi agen til unu se gad bles di wan we im sen
3361,LUK,14,JNT,wan sabat wen jiizas did go fi nyam a wan impuotant farisii yaad di ges dem did a wach im laik aak
3362,LUK,14,JNT,wan man we a sofa wid swel op an an fut did infronta jiizas
3363,LUK,14,JNT,jiizas aks di laa tiicha dem an di farisii dem se ef yu get piipl beta pan di sabat yu a brok di laa
3364,LUK,14,JNT,dem no ansa im
3365,LUK,14,JNT,jiizas uol di man an an mek im beta den sen im we
3366,LUK,14,JNT,jiizas aks dem se wich wan a unu ef unu av wan bwai pikni ar wan kou we jrap iina wan wel pan di sabat naa go jraa dem out siem taim
3367,LUK,14,JNT,dem kudn ansa dat niida
3368,LUK,14,JNT,jiizas si ou di ges dem a chrai fi sidong nier di ed a di tiebl so im tel dem da likl tuori ya wen sumadi invait yu fi go a wan wedn no sidong iina di bes siit kaaz dem maita did invait sumadi muo speshal dan yu
3369,LUK,14,JNT,di wan we invait di tuu a unu wi kom tel yu se gi da man ya yu siit
3370,LUK,14,JNT,shiem wi tek yu an yu wi afi tek di luowis siit
3371,LUK,14,JNT,so wen dem invait yu tek di luowis plies da wie de di sumadi we invait yu wi kom se tu yu fren muuv op go tek wan beta plies
3372,LUK,14,JNT,den yu wi get big op infronta di ada ges dem
3373,LUK,14,JNT,evribadi we put demself uova ada piipl wi get pudong bot ef yu ombl yuself yu wi get big op
3374,LUK,14,JNT,den jiizas se tu di sumadi we invait im se wen yu gi wan lonch ar wan dina no invait yu fren breda yu fambili ar yu rich nieba dem niida kaaz dem maita invait yu an pie yu bak
3375,LUK,14,JNT,wen yu av wan dina invait puor kripl liem an blain piipl an den gad wi bles yu
3376,LUK,14,JNT,dem kyaahn pie yu bak bot yu wi get pie bak wen aal a di ded dem we du rait kom bak alaiv
3377,LUK,14,JNT,wan a dem we de a di tiebl an ier we jiizas se se tu im di wan we ago nyam a gad tiebl a im bles
3378,LUK,14,JNT,jiizas se wan man did a luk bout wan big dina an im tel nof sumadi fi kom
3379,LUK,14,JNT,wen di taim kom fi di dina im sen im sorvant fi tel aal a uu im invait se kom evriting redi nou
3380,LUK,14,JNT,aal a dem staat mek ekskyuuz
3381,LUK,14,JNT,di fos wan se mi jos bai piis a lan an mi afi go luk pan it
3382,LUK,14,JNT,so mi beg yu paadn
3383,LUK,14,JNT,aneda wan se mi jos bai ten kou an mi a go chek dem out an si ou dem wok
3384,LUK,14,JNT,mi beg yu paadn
3385,LUK,14,JNT,aneda wan se mi jos marid so mi kyaahn kom
3386,LUK,14,JNT,di sorvant kom bak an tel im maasta wa dem se
3387,LUK,14,JNT,den di maasta fi di ous get beks an se mikies go outa ruod an kyari di puo di kripl di blain an di liem piipl dem kom
3388,LUK,14,JNT,di sorvant se mi du wa yu aada mi fi du sa bot ruum de ya fi muo piipl
3389,LUK,14,JNT,di maasta tel im sorvant se go out pan di aiwie an iina di konchrisaid an mek piipl kom so mi ous wi ful
3390,LUK,14,JNT,kaaz yu si aal a dem piipl de we mi did invait no iivn wan a dem ago ties mi fuud
3391,LUK,14,JNT,wan big big kroud did a waak wid jiizas
3392,LUK,14,JNT,im ton tu dem an se ef sumadi kom tu mi an no lov mi muo dan ou dem lov dem faada an mada waif an pikni breda an sista iivn dem uona laif dem kyaahn fala mi
3393,LUK,14,JNT,enibadi we no kyari fiim kraas an kom wid mi kyaahn ton wan a mi falara dem
3394,LUK,14,JNT,supuoz wan a unu waahn fi bil wan towa
3395,LUK,14,JNT,yu no wi sidong fos an chek out umoch it ago kaas yu so yu wi nuo ef yu av inof moni fi bil it
3396,LUK,14,JNT,ef yu bil di foundieshan an kyaahn don bil di towa evribadi we siit ago laaf aafa yu
3397,LUK,14,JNT,dem wi se yu staat bil bot yu kyaahn don it
3398,LUK,14,JNT,supuoz wan king waahn fi go waar gens aneda king
3399,LUK,14,JNT,im naa go sidong fos an tingk ef fiim ten touzn man kyan go gens twenti touzn
3400,LUK,14,JNT,ef im kyaahn win wen di ada king stil de faar fram im im wi sen mesinja fi fain out ou dem kyan mek piis
3401,LUK,14,JNT,so ef yu no gi op evriting yu kyaahn ton wan a mi falara dem
3402,LUK,14,JNT,saalt gud bot ef di ties gaan ou it fi ties bak laik saalt
3403,LUK,14,JNT,it no gud fi di sail ar di manyuor pail niida it fi dash we
3404,LUK,14,JNT,ef yu av iez fi ier ier we mi a se
3405,LUK,15,JNT,di taks kalekta an di sina dem gyada roun fi ier wa jiizas av fi se
3406,LUK,15,JNT,bot di farisii an di laa tiicha dem staat grombl se da man ya a fren op sina an aal a nyam wid dem
3407,LUK,15,JNT,so jiizas ansa dem wid da tuori ya supuoz wan a yu av onjrid shiip an wan a dem laas
3408,LUK,15,JNT,yu naa go lef di naintinain iina di fiil an go luk fi di wan we laas til yu fain it
3409,LUK,15,JNT,wen yu fain it yu so glad yu put it pan yu shuolda an go a yu yaad
3410,LUK,15,JNT,an wen yu riich yu kaal out yu fren an nieba dem an se kom selibriet wid mi mi fain mi shiip we did laas
3411,LUK,15,JNT,jiizas se tu dem se mi a tel unu a siem wie evn ago selibriet uova wan sina we ton tu gad dan uova naintinain piipl we du rait an we naav notn fi sari fa
3412,LUK,15,JNT,ar sopuoz wan uman av ten silva kain an laas wan
3413,LUK,15,JNT,shi naa go lait lamp swiip out di uol a di ous an luk evriwe til shi fain it
3414,LUK,15,JNT,wen shi fain it shi kaal out ar fren an nieba dem an se mek wi daans an praans mi fain mi kain
3415,LUK,15,JNT,mi a tel yu a siem wie gad ienjel dem api wen wan sina ton tu gad
3416,LUK,15,JNT,den jiizas se wan man did av tuu bwai pikni
3417,LUK,15,JNT,di likla wan se tu im faada se dadi gi mi fi mi paat a we yu av fi mi
3418,LUK,15,JNT,so di faada shier op aal a we im av bitwiin di tuu a dem
3419,LUK,15,JNT,likl afta dat di likla wan tek aal we im get go a farin an wies im moni a liv wail
3420,LUK,15,JNT,afta im spen aaf evriting im av staavieshan kom pan di uol konchri an tingz did bad wid im
3421,LUK,15,JNT,im go wok fi wan man iina da konchri de an di man sen im fi go fiid im ag dem
3422,LUK,15,JNT,im did so onggri im did aal waahn nyam di ag fuud bot nobadi no gi im notn
3423,LUK,15,JNT,den im kech imself an se bot di man dem we wok fi mi faada av muor fuud dan we dem kyan nyam an mi de ya a ded fi onggri mi a go a mi faada go tel im se dadi mi du rang gens gad an mi du yu rang tu mi no gud fi bi yu pikni agen bot mek mi wok fi yu
3424,LUK,15,JNT,so im get op an go a im faada
3425,LUK,15,JNT,im did stil faar fram im yaad wen im faada si im an fiil sari fi im
3426,LUK,15,JNT,im faada ron go og im op an kis im
3427,LUK,15,JNT,di pikni se tu im faada se dadi mi du rang gens gad an mi du yu rang tu
3428,LUK,15,JNT,mi no gud fi bi yu pikni agen
3429,LUK,15,JNT,bot di faada tel im sorvant se mikies kyari di bes kluoz kom put aan pan im
3430,LUK,15,JNT,put wan ring pan im fingga an shuuz pan im fut
3431,LUK,15,JNT,bring di kyaaf we mi a fatn kom kil it
3432,LUK,15,JNT,mek wi nyam daans an praans
3433,LUK,15,JNT,mi pikni did ded bot im kom bak alaiv
3434,LUK,15,JNT,im did laas bot mi get im bak
3435,LUK,15,JNT,so dem staat fi daans an praans
3436,LUK,15,JNT,di biga bwai pikni did de a grong
3437,LUK,15,JNT,wen im riich nier di ous im ier myuuzik a plie
3438,LUK,15,JNT,so im kaal wan a di sorvant dem an aks im a wa gwaan
3439,LUK,15,JNT,im tel im se no yu breda kom uom an yu faada kil di kyaaf we im did a fatn kaaz im kom uom sief an soun
3440,LUK,15,JNT,di biga breda did so beks im wudn go iina di ous
3441,LUK,15,JNT,so im faada go out go beg im fi kom iin
3442,LUK,15,JNT,bot im se tu im faada se aal dem ier ya mi wok laka sliev fi yu an mi du evriting we yu tel mi fi du
3443,LUK,15,JNT,bot aal dem taim de no iivn wan degedege yong guot yu no gi mi fi selibriet wid mi fren dem
3444,LUK,15,JNT,bot az da pikni de we wies aal we yu gi im a bai uman kom uom yu kil yu bes kyaaf fiim di faada se pikni yu aalwiez de ya wid mi an evriting we mi av a fi yu uon
3445,LUK,15,JNT,bot wi did so glad wi did afi daans an praans kaaz yu breda we did ded an kom bak alaiv kom bak uom
3446,LUK,15,JNT,im did laas bot wi get im bak
3447,LUK,15,JNT,
3448,LUK,16,JNT,jiizas tel im speshal falara dem se yu did av wan rich man we ier se im manija did a wies im sitn dem
3449,LUK,16,JNT,di rich man kaal im an aks im se wa dis mi ier bout yu
3450,LUK,16,JNT,rait dong wa yu get an wa yu spen kaaz yu kyaahn bi mi manija agen
3451,LUK,16,JNT,di manija se tu imself a wa mi fi du nou
3452,LUK,16,JNT,mi maasta a go tek we mi jab
3453,LUK,16,JNT,mi no av di chrent fi dig grong an mi shiem fi beg
3454,LUK,16,JNT,mi nuo wa mi ago du so dat wen mi baas faiya mi piipl wi stil waahn mi kom a dem yaad
3455,LUK,16,JNT,im kaal iin evri wan a di piipl dem we uo im maasta
3456,LUK,16,JNT,im aks di fos wan se umoch yu uo mi maasta
3457,LUK,16,JNT,im se wan onjrid baril a aliv ail
3458,LUK,16,JNT,di manija tel im se tek yu bil sidong kwik an rait op fifti
3459,LUK,16,JNT,im aks di sekan wan se umoch yu uo
3460,LUK,16,JNT,wan onjrid bag a wiit im se
3461,LUK,16,JNT,im tel im se tek yu bil an rait ieti
3462,LUK,16,JNT,iivn duo di manija did tiif di maasta big im op kaaz im did sumaat
3463,LUK,16,JNT,di piipl we bilang tu da worl ya sumaata wen dem a diil wid dem wan aneda dan gad piipl
3464,LUK,16,JNT,mi a tel yu dis yuuz di moni we yu av fi du gud fi piipl an mek fren so wen it don yu wi av wan uom iina evn
3465,LUK,16,JNT,enibadi we yu kyan chos wid likl bit yu kyan chos dem wid uol iip tu an enibadi we yu kyaahn chos wid likl bit yu kyaahn chos dem wid uol iip niida
3466,LUK,16,JNT,ef piipl kyaahn chos yu wid moni ar di sitn dem iina di worl uu ago chos yu wid eniting we riili wot sopm
3467,LUK,16,JNT,ef dem kyaahn chos yu wid ada piipl tingz uu ago gi yu notn fi yuself
3468,LUK,16,JNT,no sorvant kyaahn sorv tuu maasta
3469,LUK,16,JNT,yu wi iet wan an lov di ada wan ar yu wi ron go du eniting we wan waahn bot no tuu bizniz wid di ada wan
3470,LUK,16,JNT,unu kyaahn sorv gad an moni
3471,LUK,16,JNT,di farisii dem laaf aafa jiizas wen dem ier dis kaaz dem lov moni
3472,LUK,16,JNT,jiizas se tu dem se unu aalwiez mek unuself luk gud tu ada piipl bot gad nuo unu aat
3473,LUK,16,JNT,yu si aal dem sitn we piipl lov gad naa no yuus fi dem
3474,LUK,16,JNT,bifuo jan kom piipl did afi fala muoziz laa an wa di prafit dem rait dong
3475,LUK,16,JNT,bot sins im kom an di gud nyuuz bout gad kindom a priich siem wie evribadi a fait fi get iin de
3476,LUK,16,JNT,it wuda kwika fi evn an ort mash op dan fi di liklis leta iina di laa chienj
3477,LUK,16,JNT,wan man we brok op wid im waif an go marid sumadi els a brok di laa an di man we marid wan uman we brok op wid ar ozban a brok di laa tu
3478,LUK,16,JNT,wan taim yu did av wan rich man we yuus tu jres op iina porpl kluoz mek outa fansi an dier klaat an did a liv big laif evridie
3479,LUK,16,JNT,wan bega niem lazaros did de a di rich man giet an im badi ful op a suor
3480,LUK,16,JNT,im did wel waahn fi nyam wa jrap aafa di rich man tiebl
3481,LUK,16,JNT,aal di daag dem did kom a lik aaf di begaman suor dem
3482,LUK,16,JNT,di bega ded an di ienjel dem kyari im tu iebriyam said
3483,LUK,16,JNT,di rich man ded tu an get beri
3484,LUK,16,JNT,an iina el im did riili a sofa di rich man luk op an si iebriyam faar faar wid lazaros saida im
3485,LUK,16,JNT,so im kaal out faada iebriyam elp mi sen lazaros kom dip di tip a im fingga iina waata fi kuul mi tong
3486,LUK,16,JNT,mi a sofa bad bad iina dis ya faiya ya
3487,LUK,16,JNT,iebriyam ansa im an se pikni wen yu did alaiv a bier gud sitn yu get an a bier bad sitn riich lazaros nou im api an a liv aarait an yu a sofa
3488,LUK,16,JNT,an muor dan dat wan diip diip chrench de bitwiin wi uova yaso an unu uova deso an nobadi fram non a di said dem kyaahn kraas uova
3489,LUK,16,JNT,di rich man se den mi beg yu faada du sen lazaros go a mi faada ous beg im waan mi faiv breda dem so dem no kom dong a da plies ya we evribadi a sofa
3490,LUK,16,JNT,iebriyam ansa se dem av muoziz an di prafit dem
3491,LUK,16,JNT,mek dem lisn dem
3492,LUK,16,JNT,nuo faada iebriyam im se bot ef sumadi we ded go taak tu dem dem wi sari fi di rang we dem du an ton tu gad
3493,LUK,16,JNT,iebriyam se ef dem no lisn muoziz an di prafit dem no iivn sumadi fram di ded ago mek dem chienj dem main
3494,LUK,16,JNT,
3495,LUK,17,JNT,jiizas se tu im speshal falara dem se unu aalwiez ago av sitn we mek piipl du rang bot chobl fi di wan we mek sumadi els du di rang
3496,LUK,17,JNT,dem wuda betaraaf ef wan big big rakstuon did tai roun dem nek an dem get fling iina sii dan fi dem kaaz wan a dem likl wan ya fi sin
3497,LUK,17,JNT,so wach unuself ef yu breda ar yu sista du yu sopm rang taak tu dem bout di rang we dem du an ef dem sari paadn dem
3498,LUK,17,JNT,ef sevn taim iina wan die dem du yu rang an evritaim kom bak an se mi sari yu fi paadn dem
3499,LUK,17,JNT,di apasl dem se tu di laad se laad elp wi fi chos iina yu muor jiizas se ef unu did chos iina mi likl bit iivn laka wan likl likl siid unu kuda se tu da big bredfruut chrii ya ruut op yuself fram yaso an go plaant yuself iina di sii an it wuda du wa unu tel it fi du
3500,LUK,17,JNT,wich wan a unu wuda se tu unu sorvant we kom bak fram di fiil ar jos don luk aafa di shiip kom kom sidong an nyam
3501,LUK,17,JNT,unu naa go kwika fi se gwaan go luk bout mi sopa an fiks op yuself an kom sorv mi mi fuud
3502,LUK,17,JNT,wen mi don nyam an jringk yu kyan go nyam an jringk tu
3503,LUK,17,JNT,an unu tingk di maasta wuda tel di sorvant tangks kaaz im du wa im tel im fi du
3504,LUK,17,JNT,a siem so wen unu du evriting we unu sopuoz fi du unu fi se wi a onggl sorvant wi no fi ekspek no big op ar notn speshal niida kaaz wi onggl a du wa wi sopuoz fi du
3505,LUK,17,JNT,jiizas did de pan im wie a go a jeruusilem wen im paas chuu di paat we samieriya an gyalalii miit op
3506,LUK,17,JNT,siem taim jiizas a go iina wan dischrik ten man we did av wan siknis we mek dem skin fasifasi kom op tu im
3507,LUK,17,JNT,dem neehn kom tuu kluos bot tan likl wie fram im an ala out se jiizas tiicha elp wi du wen jiizas si dem im se gwaan go mek di priis dem luk pan unu
3508,LUK,17,JNT,wen dem de pan dem wie dem get beta
3509,LUK,17,JNT,wan a dem si se im get beta an ton baka priez gad loud loud
3510,LUK,17,JNT,im chuo imself a jiizas fut an tangk im
3511,LUK,17,JNT,an im a did wan samaritan
3512,LUK,17,JNT,jiizas aks im se a no ten a unu did get beta
3513,LUK,17,JNT,so we di ada nain de
3514,LUK,17,JNT,nobadi els no kom bak kom priez gad
3515,LUK,17,JNT,a onggl da farina ya wan
3516,LUK,17,JNT,den jiizas se tu di man se git op an go a yu yaad yu biliiv an a dat mek yu get beta
3517,LUK,17,JNT,di farisii dem aks jiizas fi tel dem a wen di taim ago kom wen gad wi ruul iina evri wie
3518,LUK,17,JNT,jiizas se tu dem se notn no de we kyan tel unu a wen gad ago ruul iina evri wie an piipl naa go kyan se luk si gad a ruul ya ar luk si gad a ruul de kaaz gad a ruul mongks unu aredi
3519,LUK,17,JNT,den jiizas se tu im speshal falara dem se di taim ago kom wen unu wi lang fi di man we gad pik kom bak iivn fi wan die
3520,LUK,17,JNT,piipl wi tel unu se luk si im de ar luk si im ya bot no go no fala dem
3521,LUK,17,JNT,di die di man we gad pik kom bak ago komiin laik wen laitnin flash kraas di skai an lait op di uol worl
3522,LUK,17,JNT,bot mi afi sofa uol iip a sitn fos an di piipl dem fram da taim ya ago ton dem bak pan mi
3523,LUK,17,JNT,jos laik ou piipl yuus tu gwaan iina nowa taim a siem so piipl ago gwaan wen di man we gad pik kom bak
3524,LUK,17,JNT,piipl did a nyam jringk an a get marid op tu di die wen nowa go iina di aak
3525,LUK,17,JNT,den di flod kom an kil aaf di uol a dem
3526,LUK,17,JNT,a di siem wie di piipl dem iina lat taim did a gwaan
3527,LUK,17,JNT,dem did a nyam an jringk bai an sel plaant an bil
3528,LUK,17,JNT,bot di die lat lef sadam faiya an brimstuon kom dong laik rien fram evn an kil di uol a dem
3529,LUK,17,JNT,a siem so it ago apm pan di die di man we gad pik kom bak
3530,LUK,17,JNT,pan da die de uu de pan ruuf tap an av gudz iina di ous no fi go dong fi get dem
3531,LUK,17,JNT,an uu de iina di fiil no fi go bak fi notn
3532,LUK,17,JNT,memba lat waif di wan we a chrai fi kip im laif wi luuz it bot di wan we wi gi op im laif wi siev it
3533,LUK,17,JNT,mi tel unu pan da nait de tuu piipl wi iina di siem bed wan ago get tek we an di ada wan ago get lef bak
3534,LUK,17,JNT,tuu uman wi a grain grien wan ago get tek we an di ada wan ago get lef bak
3535,LUK,17,JNT,dem aks im wich paat laad
3536,LUK,17,JNT,im se eniwe yu av ded badi a deso jangkro ago gyada
3537,LUK,18,JNT,den jiizas tel im speshal falara dem da tuori ya fi shuo dem se dem fi aalwiez prie an no gi op
3538,LUK,18,JNT,iina wan toun yu did av wan joj we no fried a gad an we no rispek nobadi
3539,LUK,18,JNT,an iina di siem toun de yu did av wan uman we ozban did ded
3540,LUK,18,JNT,shi eva a kom tu im an a beg im se mi waahn jostis protek mi fram mi enimi dem du fi wan lang taim im a tel ar nuo
3541,LUK,18,JNT,bot afta a wail di joj se tu imself se mi no fried a gad an mi no rispek nobadi bot sieka ou da uman ya kip aan a bada mi mi ago mek shuor se shi get jostis so shi wi tap kom kom taiyad mi out
3542,LUK,18,JNT,di laad tel dem se unu ier wa di wikid joj se
3543,LUK,18,JNT,so unu no tingk se gad ago gi di piipl dem we im pik jostis iihn di wan dem we baal tu im die an nait
3544,LUK,18,JNT,unu tingk se im wi kip aan a put dem aaf
3545,LUK,18,JNT,gad wi mek shuor se dem get jostis kwik kwik
3546,LUK,18,JNT,bot wen di man we gad pik kom baka ort im ago fain piipl we biliiv iina im
3547,LUK,18,JNT,jiizas tel dem da tuori ya tu di wan dem we fiil se dem a du rait an a luk dong pan evribadi els tuu man go op a gad ous fi go prie
3548,LUK,18,JNT,wan a dem a did wan farisii an di ada wan a did wan taks kalekta
3549,LUK,18,JNT,di farisii tan op an prie bout imself se gad mi tangk yu dat mi no tan laka ada piipl we tiif brok di laa sliip wid piipl dem no marid tu ar iivn laik da taks kalekta ya
3550,LUK,18,JNT,mi faas tuu taim fi di wiik an evriting we mi get mi shier it op iina a ten an gi yu wan
3551,LUK,18,JNT,bot di taks kalekta tan faar
3552,LUK,18,JNT,im wudn iivn luk op a evn
3553,LUK,18,JNT,im biit im ches an im se gad tek piti pan mi wan sina
3554,LUK,18,JNT,mi a tel unu da man ya no di farisii bot di taks kalekta im go a im yaad an evriting rait bitwiin im an gad
3555,LUK,18,JNT,enibadi we put demself uova ada piipl ago get pudong an dem we ombl demself wi get lif op ai
3556,LUK,18,JNT,piipl did a kyari dem biebi go a jiizas fi im toch dem
3557,LUK,18,JNT,jiizas speshal falara dem si wa a gwaan an staat tel aaf di piipl dem an ron dem
3558,LUK,18,JNT,bot jiizas tel dem fi kom wen im se mek di likl pikni dem kom tu mi
3559,LUK,18,JNT,no tap dem kaaz gad kindom a fi piipl we komiin laik dem likl pikni ya
3560,LUK,18,JNT,mi tel unu dis ya an a chuu mi a taak enibadi we no chos iina gad an fala im laik wan likl pikni naa go kyan go iina gad kindom
3561,LUK,18,JNT,wan ruula aks jiizas se mi gud tiicha wa mi mos du fi liv fi eva
3562,LUK,18,JNT,jiizas ansa im se wa mek yu kaal mi gud
3563,LUK,18,JNT,nobadi no gud onggl gad wan
3564,LUK,18,JNT,yu nuo di laa dem no sliip wid nobadi we yu no marid tu no kil no tiif no tel lai pan piipl an yu fi rispek yu faada an mada
3565,LUK,18,JNT,fram mi a likl bwai mi a fala aal a dem de wid aal a mi aat im se
3566,LUK,18,JNT,afta jiizas ier dis jiizas se tu im se yu stil av wan ting lef fi du
3567,LUK,18,JNT,sel evriting we yu av an gi di moni tu di puo piipl dem an yu wi rich iina evn
3568,LUK,18,JNT,wen yu du dat kom fala mi
3569,LUK,18,JNT,wen di man ier dis im aat jrap kaaz im did wel rich
3570,LUK,18,JNT,jiizas luk pan im an se a di aadis ting fi rich piipl go iina gad kindom it iiziya fi wan kyamil go chuu wan niigl yai dan fi sumadi we rich go iina gad kindom
3571,LUK,18,JNT,dem we ier dis aks jiizas se den a uu kyan get siev
3572,LUK,18,JNT,jiizas se we piipl kyaahn du gad kyan du
3573,LUK,18,JNT,den piita se wi lef evriting we wi did av fi fala yu mi a tel unu di chuut jiizas se tu dem enibadi we lef fi dem yaad fi dem waif breda mada an faada ar dem pikni sieka gad kindom dem wi get bak uol iip muo iina da taim ya an dem wi get fi liv fi eva iina evn
3574,LUK,18,JNT,jiizas tek im twelv falara dem wan said an tel dem se wi a go op a jeruusilem an evriting di prafit dem rait dong bout di man we gad pik ago apm
3575,LUK,18,JNT,dem ago tek im gi di piipl we a no juu
3576,LUK,18,JNT,dem ago laaf aafa im an tek mi mek preke shiem im an pit pan im
3577,LUK,18,JNT,dem ago biit im wikid wikid an kil im
3578,LUK,18,JNT,bot chrii die afta dem kil im im ago kom bak alaiv
3579,LUK,18,JNT,jiizas falara dem neva get non a we im se
3580,LUK,18,JNT,di miinin did aid fram dem so dem kudn andastan wa im a taak bout
3581,LUK,18,JNT,nou wen jiizas kech nier jeriko wan blain man did sidong a di ruodsaid a beg
3582,LUK,18,JNT,di man ier di kroud a paas an aks dem a wa a gwaan
3583,LUK,18,JNT,dem tel im se a jiizas we kom fram nazaret a kom
3584,LUK,18,JNT,im baal out loud loud jiizas dievid pikni tek piti pan mi no di wan dem we did a liid di wie tel im fi shet im mout an tap im naiz bot im shout out louda dievid pikni du tek piti pan mi no jiizas tap an tel dem fi bring di man kom
3585,LUK,18,JNT,afta di blain man kom nier jiizas aks im se wa yu waahn mi fi du fi yu
3586,LUK,18,JNT,im se laad mek mi si agen
3587,LUK,18,JNT,jiizas tel im se si de yu kyan si agen
3588,LUK,18,JNT,yu kyan si kaaz yu biliiv
3589,LUK,18,JNT,siem taim im kuda si an im fala baka jiizas a priez gad
3590,LUK,18,JNT,afta di piipl si wa apm dem priez gad tu
3591,LUK,19,JNT,jiizas did a go chuu jeriko wich paat wan man niem zakiyos did liv
3592,LUK,19,JNT,zakiyos a did wan a di ed taks kalekta dem an im did wel rich
3593,LUK,19,JNT,im did waahn fi si a uu jiizas bi bot chuu im did so shaat an kaaz di kroud did so big im kudn si im
3594,LUK,19,JNT,so im ron infronta dem an klaim wan taal chrii so im kuda si kaaz jiizas did a waak da wie de
3595,LUK,19,JNT,wen jiizas riich di chrii im luk op an se tu im zakiyos kom dong nou
3596,LUK,19,JNT,mi afi tan a yu yaad tide
3597,LUK,19,JNT,so zakiyos kom dong siem taim an did glad fi welkom jiizas iina im ous
3598,LUK,19,JNT,di piipl si dis an dem staat grombl im gaan go tan a wan sina man yaad
3599,LUK,19,JNT,zakiyos tan op bifuo evribadi an se tu di laad luk laad aaf a we mi av mi ago gi tu di puo an ef mi rab nobadi mi wi pie dem bak fuo taim wa mi did tiif
3600,LUK,19,JNT,jiizas se tu im se tide da fambili ya get siev kaaz da man ya a wan a iebriyam pikni tu
3601,LUK,19,JNT,di man we gad pik kom fi luk fi piipl we laas an siev dem
3602,LUK,19,JNT,wen dem a lisn tu dis jiizas tel dem wan neda tuori kaaz im did nier jeruusilem an di piipl dem did tingk se gad kindom did ago kom siem taim
3603,LUK,19,JNT,jiizas se tu dem se wan big impuotant man did go a wan faar plies fi dem mek im king an den fi go baka im yaad
3604,LUK,19,JNT,bifuo im lef im kaal ten a im sorvant dem an gi aal a dem som moni
3605,LUK,19,JNT,im tel dem se tek da moni ya an si umoch unu kyan mek til mi kom bak
3606,LUK,19,JNT,bot di piipl dem we liv wich paat im kom fram did iet im
3607,LUK,19,JNT,so dem sen piipl baka im fi se wi no waahn da man ya fi ton wi king
3608,LUK,19,JNT,bot im ton king siem wie an wen im riich uom im kaal fi di sorvant dem we im did gi moni fi fain out umoch dem mek
3609,LUK,19,JNT,di fos wan kom an se sa mi mek ten muo pan tap a we yu gi mi
3610,LUK,19,JNT,im maasta se yu du gud mi sorvant sieka ou yu anggl wan sumaal sitn tek chaaj a ten siti
3611,LUK,19,JNT,di sekan wan kom an se sa mi mek faiv muo pan tap a we yu gi mi
3612,LUK,19,JNT,im maasta ansa yu tek chaaj a faiv siti
3613,LUK,19,JNT,aneda sorvant kom an se sa si yu moni ya
3614,LUK,19,JNT,mi kip it rap op iina piis a klaat chuu mi fried a yu kaaz yu a wan aad man
3615,LUK,19,JNT,yu tek wa yu no put iin an riip wa yu no plaant
3616,LUK,19,JNT,im maasta se mi wi tek yu uona wod dem joj yu yu woklis sorvant duo yu se mi a wan aad man we tek out wa mi no put iin an riip wa mi no plaant
3617,LUK,19,JNT,so wa mek yu neva put mi moni iina di bangk
3618,LUK,19,JNT,da wie de wen mi kom bak mi wuda did av di moni wid inchres
3619,LUK,19,JNT,den im se tu im sorvant dem we weehn a tan op de tek di moni fram im an gi it tu di wan we av ten
3620,LUK,19,JNT,bot sa dem se im av ten aredi di king se mi a tel unu di wan we av wi get muo bot di wan we no av notn iivn wa im av dem ago tek we fram im
3621,LUK,19,JNT,yu si dem we iet mi an neva did waahn mi ton dem king kyari dem kom kil dem rait yaso
3622,LUK,19,JNT,afta jiizas se dis im gwaan mek im wie go a jeruusilem
3623,LUK,19,JNT,siem taim im a kom nier betpiej an betani a mount aliv im sen tuu a im falara dem an se tu dem se go a di dischrik infronta unu an wen unu go iin unu wi fain wan yong dangki we nobadi neva raid yet tai op de
3624,LUK,19,JNT,luus it an kyari it kom
3625,LUK,19,JNT,ef nobadi aks unu se wa mek unu a luus it
3626,LUK,19,JNT,tel dem se di laad waahn it
3627,LUK,19,JNT,dem go an fain evriting jos laik ou jiizas tel dem
3628,LUK,19,JNT,wen dem a luus di dangki di uona aks dem se wa unu a luus di dangki fa
3629,LUK,19,JNT,dem ansa di laad waahn it
3630,LUK,19,JNT,dem kyari it go gi jiizas put som a dem jakit pan di dangki bak an put jiizas fi sidong pan di dangki
3631,LUK,19,JNT,siem taim jiizas a raid go piipl a pred dem jakit pan di ruod wich paat im a paas
3632,LUK,19,JNT,wen im riich wich paat di ruod staat go dong mount aliv di uol a im falara dem we did a waak baka im did staat fi get api an priez gad loud loud fi aal a di mirikl dem we dem si
3633,LUK,19,JNT,dem se gad bles di king we im sen kom im sen im wid fiim powa mek piis ruul iina evn an priez tu gad we liv iina evn
3634,LUK,19,JNT,som farisii iina di kroud se tu jiizas tiicha tel yu falara dem fi kiba dem mout an no du dat
3635,LUK,19,JNT,jiizas se ef dem no mek no naiz dem stuon ya dem wi baal out
3636,LUK,19,JNT,afta jiizas kech nier jeruusilem an si di siti im staat baal fi dem an a se jeruusilem ef yu di onggl nuo tide wa wuda gi yu piis bot di chuut aid fram yu
3637,LUK,19,JNT,di die ago kom wen yu enimi dem ago bil op wan waal roun yu so dem kyan atak yu fram evri said an yu kyaahn get we
3638,LUK,19,JNT,dem ago mash yu dong tu di grong an kil aaf aal a yu piipl dem
3639,LUK,19,JNT,dem no iivn ago lef no rakstuon pan tap a wan aneda kaaz di taim wen gad kom fi tan wid yu yu neva nuo
3640,LUK,19,JNT,jiizas go iina di yaad we gad ous de an staat jraiv out di piipl we did iin de a sel
3641,LUK,19,JNT,im se tu dem se it rait dong iina gad wod se fi mi ous ago bi wan ous we piipl kom fi prie bot unu ton it iina wan aid out fi tiif
3642,LUK,19,JNT,evridie jiizas tiich iina di yaad we gad ous de
3643,LUK,19,JNT,di ed priis di laa tiicha dem an di liida dem tu did a set fi kil im
3644,LUK,19,JNT,bot dem kudn fain no wie fi du it kaaz evribadi did a lisn evri wod we jiizas se
3645,LUK,20,JNT,wan die jiizas did a tiich di piipl dem an a priich di gud nyuuz iina di yaad we gad ous de
3646,LUK,20,JNT,di ed priis dem di laa tiicha dem an di elda dem kom tu im
3647,LUK,20,JNT,dem aks jiizas se tel wi sopm wa rait yu av fi a du dem sitn ya
3648,LUK,20,JNT,an a uu gi yu da rait de
3649,LUK,20,JNT,jiizas se tu dem se mi ago aks unu wan kwestiyan an mi waahn unu fi ansa mi
3650,LUK,20,JNT,wen jan did a baptaiz piipl a uu did sen im fi dwiit gad ar man
3651,LUK,20,JNT,dem taak mongks demself se ef wi se gad im ago aks wi a wa mek unu neva biliiv jan
3652,LUK,20,JNT,bot ef wi se a man di uol a di piipl dem ago stuon wi kaaz dem tingk se jan a did wan prafit
3653,LUK,20,JNT,so dem ansa se wi no nuo a uu sen im
3654,LUK,20,JNT,so jiizas se tu dem se den mi naa go tel unu uu gi mi di rait fi du dem sitn ya niida
3655,LUK,20,JNT,den jiizas tel di piipl dem da tuori ya yu did av wan man we did plaant op wan griep faam rent it tu som faama an go we fi wan lang taim
3656,LUK,20,JNT,wen a did taim fi riip di fuud im sen wan sorvant go a di tenant dem fi get fiim shier
3657,LUK,20,JNT,dem biit im op an sen im we wid notn
3658,LUK,20,JNT,im sen wan neda sorvant dem biit im op tu shiem im an sen im we wid im tuu lang an dem
3659,LUK,20,JNT,im stil sen wan neda sorvant dat mek chrii
3660,LUK,20,JNT,dem biit im op an chuo im out
3661,LUK,20,JNT,di uona fi di gyaadn se wa mi fi du
3662,LUK,20,JNT,mi ago sen mi bwai pikni we mi lov
3663,LUK,20,JNT,dem maita av rispek fiim
3664,LUK,20,JNT,wen di tenant dem si di pikni dem se tu dem wan aneda a da wan ya ago get evriting wen im faada ded
3665,LUK,20,JNT,mek wi kil im so a wi get it
3666,LUK,20,JNT,dem chuo im outa di gyaadn an kil im
3667,LUK,20,JNT,jiizas aks di piipl dem se so wa unu tingk di uona a di gyaadn ago du tu dem
3668,LUK,20,JNT,im ago kom an kil aaf di tenant dem an tek di faam gi ada piipl
3669,LUK,20,JNT,wen di piipl dem ier dis dem se wi uop se dis wi neva apm jiizas luk chriet iina dem yai an aks dem wa unu tingk it miin wen it rait dong se di rakstuon di bilda fling we a it a uol op di bildin nou evribadi we jrap pan da stuon ya ago brok op iina piisiz an uu it jrap pan ago mash op bad
3670,LUK,20,JNT,di laa tiicha dem an di ed priis dem luk fi wan wie fi lak op jiizas siem taim kaaz dem nuo se a dem im did a chat bout
3671,LUK,20,JNT,bot dem did fried a di piipl
3672,LUK,20,JNT,den dem wach jiizas laik wan aak
3673,LUK,20,JNT,dem aiya som man iina siikrit fi gwaan laik se dem anis so ef im se notn rang dem kuda kech im an ton im uova tu di ruoman govana we inchaaj a di ieriya
3674,LUK,20,JNT,di infaama dem kwestiyan jiizas tiicha wi nuo se yu taak an tiich wa rait
3675,LUK,20,JNT,yu no paashal bot yu tiich di rait sitn bout wa gad waahn
3676,LUK,20,JNT,it rait fi wi pie taks tu siiza di ruoman ruula ar wi no fi pie notn
3677,LUK,20,JNT,jiizas si chuu dem chrik an se tu dem se shuo mi wan moni
3678,LUK,20,JNT,uufa picha an niem de pan it
3679,LUK,20,JNT,siiza dem ansa bak
3680,LUK,20,JNT,so jiizas se tu dem se den gi siiza wa a fiim an gi gad wa a fiim
3681,LUK,20,JNT,dem kudn chrap im wid wa im se infronta di piipl dem
3682,LUK,20,JNT,an dem so fraitn fi ier ou im ansa dem kudn se a wod
3683,LUK,20,JNT,som a di sadyusii dem kom a jiizas dem neva biliiv se wen yu ded yu kyan kom bak alaiv
3684,LUK,20,JNT,dem aks se tiicha muoziz rait se ef wan man breda ded an lef wan waif bot no pikni di man fi marid im breda waif an av pikni wid ar fiim breda
3685,LUK,20,JNT,wan fambili did av sevn breda
3686,LUK,20,JNT,di fos wan marid wan uman an ded bot neva av no pikni
3687,LUK,20,JNT,di neks breda marid ar an ded tu
3688,LUK,20,JNT,wan neda wan marid ar an ded aal sevn a dem marid ar ded an no lef ar wid no pikni
3689,LUK,20,JNT,den di uman ded tu
3690,LUK,20,JNT,sins di sevn a dem marid tu ar wen a taim fi dem kom bak alaiv a uufa waif shi ago bi
3691,LUK,20,JNT,jiizas se di piipl iina da taim ya a marid bot di piipl dem we fit fi liv iina di taim wen ded piipl kom bak alaiv dem naa go get marid
3692,LUK,20,JNT,an dem naa go kyan ded agen kaaz dem komiin laik ienjel an dem a gad pikni
3693,LUK,20,JNT,dem a gad pikni kaaz gad mek dem kom bak alaiv
3694,LUK,20,JNT,iivn muoziz shuo se di ded ago kom bak alaiv
3695,LUK,20,JNT,wen di bush did a bon im kaal di laad iebriyam gad aizak gad an jiekob gad
3696,LUK,20,JNT,im a no gad fi di ded bot fi uu a liv kaaz fi gad di uol a dem alaiv
3697,LUK,20,JNT,som a di laa tiicha dem se chuu wod tiicha gud ansa fram dat dem fried fi aks jiizas no muo kwestiyan
3698,LUK,20,JNT,jiizas aks wa mek dem se di krais a dievid pikni
3699,LUK,20,JNT,a dievid siem wan se iina di buk a saamz di laad tel fi mi laad se sidong a mi rait an til mi tek dem we iet yu ton dem iina stuul fi yu put yu fut pan
3700,LUK,20,JNT,dievid kaal im laad
3701,LUK,20,JNT,so ou im fi bi dievid pikni
3702,LUK,20,JNT,evribadi did a lisn wen jiizas se tu im speshal falara dem main yuself wid dem laa tiicha ya
3703,LUK,20,JNT,dem laik waak roun iina lang jakit an lov wen piipl gi dem speshal oudi iina di maakit an fi get di bes siit dem iina di juu dem choch wen big dina a kip
3704,LUK,20,JNT,dem rab out di uman we ozban ded an prie lang prieya fi shuo aaf
3705,LUK,20,JNT,a dem ago get ponish di muos
3706,LUK,21,JNT,jiizas luk op an si di rich piipl dem a put iin fi dem sitn we dem a gi fi aafrin iina di aafrin baks
3707,LUK,21,JNT,im si wan puo uman we ozban ded a put iin tuu sent tu
3708,LUK,21,JNT,jiizas se mi a tel unu di chuut da puo uman we ozban ded put iin muo dan di res a dem
3709,LUK,21,JNT,aal a dem ya piipl gi fi dem aafrin outa wa dem av fi spier bot da uman ya iivn duo shi puo shi gi evriting we shi av
3710,LUK,21,JNT,som piipl did a chat bout di priti stuon dem we priti op gad ous an di iip a sitn dem we piipl gi gad fi aafrin wen jiizas se di taim ago kom wen no iivn wan stuon ago lef pan tap a wan aneda
3711,LUK,21,JNT,aal a dem ago get lik dong
3712,LUK,21,JNT,dem aks jiizas se tiicha a wen aal dem sitn ya ago apm
3713,LUK,21,JNT,wa kaina sain wi fi luk fa fi shuo se dem suun apm
3714,LUK,21,JNT,jiizas se tu dem se wach out no mek nobadi fuul unu op
3715,LUK,21,JNT,kaaz uol iip a piipl ago kom yuuz op yuuz op mi niem an a se mi a krais a mi gad sen fi siev piipl an di taim fi jiizas kom bak de nier
3716,LUK,21,JNT,no fala dem
3717,LUK,21,JNT,enitaim unu ier bout waar an se govament get ton uova no fraitn
3718,LUK,21,JNT,dem sitn ya afi gwaan fos bot di en naa go kom siem taim
3719,LUK,21,JNT,den jiizas tel dem se wan set a piipl ago waar gens wan neks set a piipl an wan kindom ago fait gens wan neda kindom
3720,LUK,21,JNT,big ortkwiek ago kom an aal bout fuud ago shaat an aal kaina siknis ago kil aaf piipl som torbl sitn ago kom fram evn an piipl ago fried
3721,LUK,21,JNT,bifuo aal dem sitn ya apm dem ago grab unu an diil wid unu bad
3722,LUK,21,JNT,dem wi tek unu an an unu uova tu di liida dem fi di juu dem choch an sen unu go a prizn
3723,LUK,21,JNT,dem ago kyari unu go infronta king an liida kaaz unu fala mi
3724,LUK,21,JNT,dis ago gi unu chaans fi tel dem di gud nyuuz
3725,LUK,21,JNT,no fret bout ou unu ago ansa
3726,LUK,21,JNT,mi wi gi unu di wod dem so unu wi nuo ou fi ansa so non a unu enimi dem kyaahn tan op gens unu ar se unu rang
3727,LUK,21,JNT,aal mada faada breda fambili an fren ago sel unu out an dem ago kil som a unu
3728,LUK,21,JNT,evribada ago iet unu sieka unu fala mi
3729,LUK,21,JNT,bot dem kyaahn toch no iivn wan schraan a ier pan unu ed
3730,LUK,21,JNT,uu tan op chrang fi mi no mata wa wi siev dem laif
3731,LUK,21,JNT,wen taim unu si se suoja soroun jeruusilem unu fi nuo se dischrokshan de nier
3732,LUK,21,JNT,evribadi iina judiya fi ron go op iina di mountn dem
3733,LUK,21,JNT,uu iina di siti fi kom out an uu de iina di konchri no fi kom a di toun
3734,LUK,21,JNT,di taim wa rait dong wen gad ago ponish im piipl wuda don de ya
3735,LUK,21,JNT,wat a sitn iina dem taim de fi uman we av biebi iina beli an fi mada we av yong biebi piipl ago sofa bad bad iina di lan an gad ago ponish dem piipl ya
3736,LUK,21,JNT,dem enimi ago yuuz suod kil aaf som a dem an tek som a dem ton prizna a farin
3737,LUK,21,JNT,di piipl dem we a no juu ago ruul uova jeruusilem an mek dem sofa til fi dem taim don
3738,LUK,21,JNT,sain ago de iina di son di muun an di staar dem
3739,LUK,21,JNT,pan di ort di piipl dem we a no juu ago twis an ton an no nuo wa fi du wen dem ier di sii a ruor
3740,LUK,21,JNT,piipl ago kech dem fried an kin uova kaaz dem ago wanda wa ago apm tu di worl kaaz evriting we de iina di skai ago get shiek outa dem plies
3741,LUK,21,JNT,den dem ago si di man we gad pik a kom iina wan kloud an im ago av powa an wan brait brait lait a shain roun im
3742,LUK,21,JNT,wen dem sitn de staat fi apm tan op chriet an uol op unu ed kaaz di taim fi frii unu suun kom
3743,LUK,21,JNT,jiizas tel dem dis tu luk pan di fig chrii an aal di ada chrii dem
3744,LUK,21,JNT,enitaim dem staat gruo liif unu nuo se soma suun kom
3745,LUK,21,JNT,so enitaim unu si se aal dem sitn de a apm unu nuo se gad kindom suun kom
3746,LUK,21,JNT,mi a tel unu dis an a chuu mi a taak di piipl dem fram da taim ya naa ded til aal a dem sitn ya apm
3747,LUK,21,JNT,evn an ort naa go de bout fi eva bot fi mi wod ago laas fi eva
3748,LUK,21,JNT,wach out an no spen di uol a unu taim a nyam an jringk an a fret bout laif ar da die de ago kriip op an kech unu laik wan chrap
3749,LUK,21,JNT,it ago kom pan aal we a liv pan di ort
3750,LUK,21,JNT,aalwiez a wach prie se unu wi kyan get we fram aal a wa ago apm an prie se unu kyan tan op infronta di man we gad pik
3751,LUK,21,JNT,evridie jiizas tiich iina di yaad we gad ous de an a nait taim im go op a mount aliv
3752,LUK,21,JNT,aal a di piipl dem get op orli a maanin taim fi kom lisn jiizas a gad ous
3753,LUK,22,JNT,di alidie we piipl nyam bred widout yiis an we did niem paasuova did suun kom an di ed priis an di laa tiicha dem did a chrai fain wan wie fi get rid a jiizas anda di kwaiyat kaaz dem did fried a di piipl dem
3754,LUK,22,JNT,den sietan go iina juudas we dem kaal iskyariyat im a did wan a jiizas twelv apasl dem
3755,LUK,22,JNT,so juudas go a di ed priis an di tap man dem we gyaad gad ous fi taak bout ou im kuda sel out jiizas an gi im uova tu dem
3756,LUK,22,JNT,dem glad so til an pramis fi pie im
3757,LUK,22,JNT,juudas mek baagin wid dem an im wiet fi di chaans wen di kroud no de de fi gi jiizas uova tu dem
3758,LUK,22,JNT,nou di alidie wen piipl nyam bred widout yiis did kom
3759,LUK,22,JNT,da taim de piipl did afi bon sakrifais wid di biebi shiip dem we get pik fi di paasuova alidie
3760,LUK,22,JNT,jiizas se tu piita an jan se go luk bout di paasuova fuud fi wi nyam
3761,LUK,22,JNT,dem aks jiizas se wich paat yu waahn wi fi go luk bout it
3762,LUK,22,JNT,jiizas ansa dem se az unu go iina di toun wan man we a kyari wan jog a waata wi miit unu
3763,LUK,22,JNT,fala im go a di ous we im a go an tel di uona se di tiicha se fi aks yu se we di ges ruum de we mi kyan nyam di paasuova fuud wid mi speshal falara dem
3764,LUK,22,JNT,im ago kyari unu opstiez go iina wan big ruum we set op aredi
3765,LUK,22,JNT,a deso unu fi fiks op di fuud
3766,LUK,22,JNT,dem lef an fain evriting jos laik ou jiizas did tel dem
3767,LUK,22,JNT,an dem luk bout di paasuova fuud
3768,LUK,22,JNT,wen di taim kom fi dem nyam it jiizas an im apasl dem sidong a di tiebl
3769,LUK,22,JNT,jiizas se tu dem se unu no nuo ou mi did wel waahn da taim ya kom so mi kuda nyam da paasuova fuud ya wid unu bifuo mi sofa
3770,LUK,22,JNT,mi naa go nyam it agen til mi riich iina gad kindom
3771,LUK,22,JNT,jiizas tek op di kop an gi gad tangks
3772,LUK,22,JNT,den im se tu dem se tek dis an shier it op mongks unu wan aneda
3773,LUK,22,JNT,mi a tel unu dis mi naa go jringk wain agen til gad kindom kom
3774,LUK,22,JNT,jiizas tek op di bred gi gad tangks an brok it op gi dem an se dis a mi badi we mi a gi op fi unu
3775,LUK,22,JNT,unu fi du dis fi memba mi
3776,LUK,22,JNT,a siem so wen dem don nyam im tek di kop an se da wain ya a di nyuu pramis wa gad mek wid mi blod we ago puor out fi unu
3777,LUK,22,JNT,bot luk di man we ago sel mi out de rait yaso a di tiebl wid wi
3778,LUK,22,JNT,it don disaid aredi ou di man we gad pik ago ded bot chobl fi di wan we sel im out
3779,LUK,22,JNT,dem staat fi aks dem wan aneda a wich wan a dem wuda du dat
3780,LUK,22,JNT,den di apasl dem staat kos bout wich wan a dem av di tap pozishan iina di gruup
3781,LUK,22,JNT,jiizas tel dem se di piipl dem we a no juu fi dem king dem baas dem op fi mek dem du we dem waahn dem fi du an dem de we iina powa se dem a di wan we elp di piipl
3782,LUK,22,JNT,bot unu no fi galang laka dem
3783,LUK,22,JNT,di wan we av di tap tap pozishan fi gwaan laik di wan we de a di batam an di liida fi gwaan laik di sorvant
3784,LUK,22,JNT,tel mi sopm uu aiya dan uu
3785,LUK,22,JNT,di wan we sidong a di tiebl ar di wan we a sorv
3786,LUK,22,JNT,no di wan a di tiebl
3787,LUK,22,JNT,bot mi de ya mongks unu a sorv
3788,LUK,22,JNT,unu tan wid mi wen mi did a go chuu mi chobl dem
3789,LUK,22,JNT,an nou mi a mek unu king jos laik ou fi mi faada mek mi king so unu kyan nyam an jringk a mi tiebl iina mi kindom sidong pan chuon an joj izrel twelv chraib dem
3790,LUK,22,JNT,saiman saiman sietan aks fi sib unu chuu chriena laik flowa
3791,LUK,22,JNT,bot mi prie fi yu saiman so yu no tap biliiv
3792,LUK,22,JNT,an wen yu chos iina mi muo agen elp yu breda dem fi chos iina mi tu
3793,LUK,22,JNT,bot saiman se laad mi redi fi go wid yu a prizn an fi iivn ded wid yu tu
3794,LUK,22,JNT,jiizas se tu saiman se piita bifuo di ruusta kruo yu wi se chrii taim se yu no nuo mi
3795,LUK,22,JNT,den jiizas aks dem se di taim mi did sen unu widout moni an tel unu no fi pak no bag ar kyari no ada slipaz unu did shaat a notn
3796,LUK,22,JNT,dem ansa jiizas se nuo wi neehn shaat a notn
3797,LUK,22,JNT,jiizas tel dem se nou ef unu av moni kyari it wid unu ef unu av wan bag kyari it tu an ef unu naa no suod sel unu jakit an bai wan
3798,LUK,22,JNT,mi a tel unu it rait dong se an dem kaal out im niem wid aal di kriminal dem
3799,LUK,22,JNT,wa rait dong afi apm
3800,LUK,22,JNT,a mi it a taak bout an it a gwaan rait ya nou an it ago don suun suun
3801,LUK,22,JNT,im falara dem tel im se laad si tuu suod ya
3802,LUK,22,JNT,dat wi du jiizas se
3803,LUK,22,JNT,jiizas go a mount aliv jos laik im aalwiez du an im speshal falara dem did go wid im
3804,LUK,22,JNT,wen im riich de jiizas se tu dem se prie se unu no fies notn we wi kaaz unu fi sin
3805,LUK,22,JNT,jiizas go wan said no tuu faar fram dem an niil dong an prie faada ef yu waahn fi dwiit tek da kop ya fram mi bot ef a no dat yu waahn aarait den
3806,LUK,22,JNT,wan ienjel fram evn kom tu jiizas an mek im chrang
3807,LUK,22,JNT,jiizas did a sofa an dat mek im prie aada
3808,LUK,22,JNT,im swet komiin laik blod a jrap a grong
3809,LUK,22,JNT,jiizas get op fram wich paat im did a prie
3810,LUK,22,JNT,im go bak tu im speshal falara dem onggl fi si se dem a sliip
3811,LUK,22,JNT,dem did taiyad out kaaz aal a di sitn dem we jiizas did tel dem dem did a tek it wel aad
3812,LUK,22,JNT,jiizas aks dem wa mek unu a sliip
3813,LUK,22,JNT,git op an prie man so unu no fies notn we wi kaaz unu fi sin
3814,LUK,22,JNT,wen jiizas did stil a taak aal av a sodn wan kroud kom dong
3815,LUK,22,JNT,wan a jiizas twelv apasl dem di wan we niem juudas did a liid dem
3816,LUK,22,JNT,im go fi kis jiizas bot jiizas aks im se juudas yu a go yuuz wan kis an sel out di man we gad pik
3817,LUK,22,JNT,jiizas speshal falara dem si wa a go apm an se laad wi fi tek wi suod an fait dem
3818,LUK,22,JNT,nou di liida fi di priis dem sorvant did de de an wan a jiizas falara dem tek im suod chap aaf im rait iez
3819,LUK,22,JNT,jiizas se unu tap it den jiizas toch di man iez an fiks it bak
3820,LUK,22,JNT,jiizas se tu di ed priis dem di man dem we inchaaj a di gyaad dem fi gad ous an di elda dem we kom tu im a kom unu kom wid suod an big tik fi ares mi laik mi a oul tiif an mordara
3821,LUK,22,JNT,evridie mi de a gad ous wid unu an unu neva ares mi
3822,LUK,22,JNT,bot dis a fuunu taim an di taim wen di wan we ruul uova daaknis a wok
3823,LUK,22,JNT,dem grab jiizas an tek im we go a di liida fi di priis dem ous
3824,LUK,22,JNT,piita fala dem bot no tuu kluos
3825,LUK,22,JNT,den dem bil wan faiya iina di migl a di kuotyaad an sidong tugeda an piita sidong wid dem
3826,LUK,22,JNT,wan sorvant gyal si piita a sidong iina di faiyalait
3827,LUK,22,JNT,shi luk pan im gud an se da man ya did de mongks im tu bot piita se a lai shi a tel
3828,LUK,22,JNT,uman mi no nuo im piita se
3829,LUK,22,JNT,likl lieta sumadi els si piita an se yu a wan a dem
3830,LUK,22,JNT,piita se luk ya man mi a no wan a dem bout wan owa afta dat wan neda wan taak out chrang se mi shuor se da man ya a wan a im speshal falara dem kaaz im kom fram gyalalii tu
3831,LUK,22,JNT,piita se man mi no nuo we yu a chat bout siem taim piita a chat di ruusta kruo
3832,LUK,22,JNT,di laad ton an luk chriet pan piita an im memba wa di laad did se tu im bifuo di ruusta kruo yu wi se yu no nuo mi chrii taim
3833,LUK,22,JNT,piita go outa duor an baal an baal an baal so til
3834,LUK,22,JNT,di man dem we did a gyaad jiizas staat laaf aafa im an biit im op
3835,LUK,22,JNT,dem put klaat uova im yai an se so yu se yu a prafit so tel wi uu lik yu
3836,LUK,22,JNT,an dem se aal saat a ada torbl sitn gens im
3837,LUK,22,JNT,wen maanin kom di gruup we mek op a di ed priis an di laa tiicha dem miit op an gi aada fi jiizas kom bifuo dem
3838,LUK,22,JNT,dem se ef yu a di krais tel wi
3839,LUK,22,JNT,jiizas ansa ef mi tel unu unu naa go biliiv mi an ef mi aks unu unu naa go ansa
3840,LUK,22,JNT,fram nou aan di man we gad pik ago sidong a di rait an a gad we powaful
3841,LUK,22,JNT,aal a dem aks im se so yu a gad pikni
3842,LUK,22,JNT,jiizas ansa an se a yu se so
3843,LUK,22,JNT,den dem se wa wi waahn muo witnis fa
3844,LUK,22,JNT,wi ier it kom outa fiim uona mout
3845,LUK,23,JNT,den di uol a dem get op an tek jiizas kyari im go a pailat
3846,LUK,23,JNT,dem staat tel bier lai pan jiizas se wi kech da man ya a chrai fi mek di piipl dem go gens di govament
3847,LUK,23,JNT,im waahn wi fi tap pie taks tu siiza di ruoman ruula an kliem se im a krais bout im a king
3848,LUK,23,JNT,pailat aks jiizas se yu a di juu dem king
3849,LUK,23,JNT,jiizas ansa im se a yu se so
3850,LUK,23,JNT,den pailat tel di ed priis dem an di kroud se mi no fain no riizn fi chaaj da man ya
3851,LUK,23,JNT,bot dem stil a push im rail op di piipl aal uova judiya wid we im tiich
3852,LUK,23,JNT,im staat iina gyalalii an kom aal di wie op yaso wid it
3853,LUK,23,JNT,afta pailat ier dis im aks ef di man kom fram gyalalii
3854,LUK,23,JNT,az im fain out se jiizas de anda erad ruul im sen jiizas go a erad we did iina jeruusilem dem taim de
3855,LUK,23,JNT,wen erad si jiizas im api so til kaaz fi wan lang taim im did waahn si im
3856,LUK,23,JNT,fram wa erad ier bout jiizas erad uop fi si jiizas wok som kaina mirikl
3857,LUK,23,JNT,im aks im uol iip a kwestiyan bot jiizas no ansa non a dem
3858,LUK,23,JNT,di ed priis dem an di laa tiicha dem did tan op de an a kos se jiizas du uol iip a bad sitn
3859,LUK,23,JNT,afta erad an im suoja dem laaf aafa jiizas an tek im mek preke dem jres im op iina wan priti ruob an sen im go baka pailat
3860,LUK,23,JNT,da die de erad an pailat ton big fren kaaz bifuo da taim ya dem did iet dem wan aneda
3861,LUK,23,JNT,pailat kaal op di ed priis dem liida dem an piipl dem an se unu kyari da man ya kom tu mi an kliem se im a kaaz di piipl dem fi go gens di govament
3862,LUK,23,JNT,mi kwestiyan im infronta unu an si se im no du non a di sitn dem we unu a bliem im fa
3863,LUK,23,JNT,erad neva si we im du notn rang niida kaaz im sen im bak tu mi
3864,LUK,23,JNT,unu kyaahn si se da man ya no du notn fi wi kil im
3865,LUK,23,JNT,so mi wi jos ponish im an let im go
3866,LUK,23,JNT,di uol kroud shout out kil jiizas gi wi barabas barabas did iina prizn kaaz im liid piipl fi fait gens dem ruula an im did kil piipl pailat did waahn let go jiizas so im taak tu di kroud agen
3867,LUK,23,JNT,bot dem kip aan a shout yes kil im pan di kraas kil im pan di kraas pailat aks dem agen dat mek chrii taim
3868,LUK,23,JNT,wa mek
3869,LUK,23,JNT,wa im du rang
3870,LUK,23,JNT,mi no fain se im du notn rang fi wi kil im
3871,LUK,23,JNT,mi wi ponish im an den let im go
3872,LUK,23,JNT,bot dem no tap shout out se dem fi kil jiizas pan di kraas dem shout so til dem win
3873,LUK,23,JNT,so pailat gi dem wa dem waahn
3874,LUK,23,JNT,im let go di man we dem did aks fa
3875,LUK,23,JNT,di wan we did mek piipl fait gens dem ruula an we did morda piipl
3876,LUK,23,JNT,an pailat gi dem jiizas fi du wa dem waahn du wid im
3877,LUK,23,JNT,siem taim dem a liid we jiizas dem grab saiman we kom fram sairiin im did a kom fram konchri
3878,LUK,23,JNT,dem fuos im fi waak baka jiizas an kyari di kraas
3879,LUK,23,JNT,uol iip a piipl fala baka jiizas an di uman dem ban dem beli an a baal fi im
3880,LUK,23,JNT,jiizas ton roun an se tu dem se uman fram jeruusilem no baal fi mi
3881,LUK,23,JNT,baal fi unuself an fi unu pikni dem
3882,LUK,23,JNT,kaaz di die ago kom wen piipl gweehn se uman we kyaahn av pikni uman we neva av pikni an uman we neva nors no biebi a dem bles den dem wi tel di mountn dem jrap pan wi an dem wi tel di il dem kova wi op ef piipl du dem sitn ya wen chrii griin wa ago apm wen it jrai op
3883,LUK,23,JNT,dem kyari tuu kriminal fi go kil dem siem taim wid jiizas
3884,LUK,23,JNT,wen dem kech a di plies we niem di skol dem niel op jiizas an di kriminal dem pan di kraas dem wan pan di raitansaid a jiizas an di ada wan pan im lef
3885,LUK,23,JNT,jiizas se faada gad paadn dem dem no nuo wa dem a du
3886,LUK,23,JNT,den dem chuo dais fi shier op jiizas kluoz
3887,LUK,23,JNT,di piipl dem we tan op wan said a wach an di ruula dem did a skaan jiizas
3888,LUK,23,JNT,dem se im siev ada piipl mek im siev imself ef im a riili krais
3889,LUK,23,JNT,di suoja dem kom a tek jiizas ton preke a giim sowa wain an a se ef yu a di king fi di juu dem siev yuself
3890,LUK,23,JNT,wan sain did iivn uova jiizas ed we se dis a di juu dem king
3891,LUK,23,JNT,wan a di kriminal dem we did eng op saida jiizas staat kos im se yu a no di krais
3892,LUK,23,JNT,siev yuself an siev wi tu bot di ada kriminal set im chriet an se yu no fried a gad laik ou yu a ded laik im
3893,LUK,23,JNT,dem a ponish di tuu a wi fi wa wi du so wi a get wa wi dizorv
3894,LUK,23,JNT,bot da man ya no du notn rang
3895,LUK,23,JNT,den im se jiizas memba mi wen yu kom iina yu kindom
3896,LUK,23,JNT,jiizas se tu im se mi a tel yu di chuut tide yu ago de wich paat mi de iina paradais
3897,LUK,23,JNT,nou a did bout migl die an di uol plies ton daak daak rait bak til bout chrii aklak
3898,LUK,23,JNT,afta it get daak an di big tik kortn iina gad ous plit iina tuu jiizas baal out loud faada mi put mi spirit iina yu an
3899,LUK,23,JNT,az jiizas se dis so im bluo im bret wan laas taim an ded
3900,LUK,23,JNT,wen di ed suoja fi di aami si wa apm im priez gad an se fi riil da man ya mos a wan gud man we neva du notn rang wen aal a di piipl we gyada si wa apm dem go we wid pien iina dem aat
3901,LUK,23,JNT,bot di piipl dem we nuo jiizas an di uman dem we fala im fram gyalalii tan wan said a wach
3902,LUK,23,JNT,yu did av wan man we niem juozif we bilang tu di gruup we mek op a di ed priis an di laa tiicha dem
3903,LUK,23,JNT,im did a wan gud an anis man an neva did go fi wa di res a kounsl memba dem did mek op dem main fi du
3904,LUK,23,JNT,juozif did kom fram arimatiya wan toun iina judiya an im did a wiet fi gad kindom
3905,LUK,23,JNT,im go a pailat go aks im fi jiizas badi
3906,LUK,23,JNT,im tek dong jiizas badi an rap it op iina linin klaat an put im iina wan tuum we dig iina wan rak we nobadi neva beri iina yet
3907,LUK,23,JNT,a did di die wen di juu dem wuda get tingz redi fi di sabat we did bout fi staat
3908,LUK,23,JNT,di uman dem we kom wid jiizas fram gyalalii fala juozif an si di tuum an ou jiizas badi did pudong iina it
3909,LUK,23,JNT,den dem go a dem yaad go luk bout spais an porfyuum
3910,LUK,23,JNT,bot pan di sabat dem res kaaz a dat muoziz laa se dem fi du
3911,LUK,24,JNT,orli orli sonde maanin di uman dem go a di tuum wid di spais we dem did luk bout
3912,LUK,24,JNT,dem fain di stuon ruol we fram fronta di tuum
3913,LUK,24,JNT,dem go iin de bot dem no fain jiizas badi
3914,LUK,24,JNT,siem taim wen dem a wanda wa apm tuu man iina kluoz we brait laik lait kom tan op saida dem
3915,LUK,24,JNT,di uman dem aat riich a dem mout an dem eng dong dem ed kaaz dem so fraitn
3916,LUK,24,JNT,bot di man dem se tu dem se wa mek unu a luk fi di wan we a liv mongks di wan dem we ded
3917,LUK,24,JNT,im no de ya im kom bak alaiv memba wa im tel unu wen im did mongks unu iina gyalalii
3918,LUK,24,JNT,dem ago tek di man we gad pik gi wikid piipl we ago kil im pan di kraas bot im ago kom bak alaiv chrii die lieta
3919,LUK,24,JNT,den dem memba we jiizas did tel dem
3920,LUK,24,JNT,afta dem kom bak fram di tuum di uman dem tel jiizas ilevn apasl an aal di res a falara dem wa did apm
3921,LUK,24,JNT,nou a did mieri magdaliin juowana mieri we a jiemz mada an di ada uman dem uu did tel di apasl dem wa dem si
3922,LUK,24,JNT,bot di apasl dem neva biliiv di uman dem kaaz we dem did a se soun laik fuulinish
3923,LUK,24,JNT,piita get op an ron go a di tuum
3924,LUK,24,JNT,im ben dong bot di onggl ting im si a di piis a linin klaat wan so im go we a wanda wa apm
3925,LUK,24,JNT,di siem die tuu a jiizas falara dem did a go a wan dischrik niem emiyos bout sevn mail fram jeruusilem
3926,LUK,24,JNT,dem did a chat bout evriting wa apm
3927,LUK,24,JNT,siem taim dem a chat an aal a aagyu wid dem wan aneda jiizas kom op an staat waak wid dem bot dem kudn pik op se a im
3928,LUK,24,JNT,jiizas aks dem se wa unu a taak bout
3929,LUK,24,JNT,dem tap waak dem fies sad
3930,LUK,24,JNT,di wan niem kliiyopas se tu jiizas se yu mosi di onggl sumadi we kom iina jeruusilem we no nuo bout di sitn dem wa apm dem laas kopl a die ya
3931,LUK,24,JNT,jiizas aks dem wa kaina sitn
3932,LUK,24,JNT,dem se tu im se bout jiizas fram nazaret
3933,LUK,24,JNT,im did se an du som powaful sitn yu si we shuo aal di piipl dem se im a wan a gad prafit dem
3934,LUK,24,JNT,di ed priis dem an wi ruula dem an im uova so dem kuda kil im an dem niel im op pan wan kraas
3935,LUK,24,JNT,bot wi did a uop se im a did di wan fi frii izrel
3936,LUK,24,JNT,nou a chrii die sins aal a dis apm
3937,LUK,24,JNT,bot no onggl dat som a di uman dem we fala jiizas laik wi shak wi
3938,LUK,24,JNT,dem go a di tuum orli dis maanin bot dem no fain di badi
3939,LUK,24,JNT,dem kom tel wi se dem si ienjel we tel dem se jiizas alaiv
3940,LUK,24,JNT,som a di man dem go an fain di tuum uopm an emti jos laik ou di uman dem did se
3941,LUK,24,JNT,jiizas se tu dem se ou unu fuulfuul so unu aat so tof unu no waahn fi biliiv aal a wa di prafit dem se unu no nuo se di krais afi sofa dem sitn de bifuo gad tek im op iina evn an ana im
3942,LUK,24,JNT,jiizas eksplien tu dem aal a di sitn dem we did rait dong bout im fram wa muoziz did se tu aal a wa di ada prafit dem did se
3943,LUK,24,JNT,wen dem riich nier di dischrik we dem a go jiizas gwaan laik se im did a go forda
3944,LUK,24,JNT,bot dem beg im luk di die aalmuos don an nait a kom so tan wid wi
3945,LUK,24,JNT,so jiizas tan wid dem
3946,LUK,24,JNT,im sidong a di tiebl wid dem
3947,LUK,24,JNT,jiizas tek bred gi tangks brok it an gi dem
3948,LUK,24,JNT,den dem pik op se jiizas a di man dem did a taak tu bot siem taim braps im disapier dem aks dem wan aneda wi neehn fiil sitn a bobl iina wi aat wen im did a chat wid wi pan di ruod an a eksplien tu wi wa gad wod se
3949,LUK,24,JNT,dem get op an go baka jeruusilem siem taim
3950,LUK,24,JNT,an dem fain di ilevn an dem we did gyada wid dem an se a chuu di laad kom bak alaiv an mek saiman siim
3951,LUK,24,JNT,den dem tel dem wa apm pan di ruod tu emiyos an ou a wen jiizas a brok di bred gi dem dem pik op se a im
3952,LUK,24,JNT,siem taim dem a chat bout aal a dis jiizas imself tan op wid dem an se piis im falara dem fraitn kaaz dem tingk dem a si wan dopi
3953,LUK,24,JNT,jiizas se tu dem se wa mek unu fraitn
3954,LUK,24,JNT,wa mek unu no biliiv
3955,LUK,24,JNT,luk pan mi an an fut dem
3956,LUK,24,JNT,a mi toch mi an si
3957,LUK,24,JNT,dopi no av skin an buon laik mi
3958,LUK,24,JNT,afta jiizas se dis im shuo dem im an an im fut dem
3959,LUK,24,JNT,dem glad so til dem kudn biliiv we dem a si
3960,LUK,24,JNT,so im aks dem se unu naav notn fi iit
3961,LUK,24,JNT,dem gi im piis a ruos fish an jiizas tek it an nyam it infronta dem
3962,LUK,24,JNT,jiizas tel dem se wen mi did de mongks unu mi tel unu bout aal a dem sitn ya
3963,LUK,24,JNT,mi tel unu se evriting we rait bout mi iina muoziz laa wa di prafit dem se an we iina di saamz tu did afi kom chuu
3964,LUK,24,JNT,den jiizas uopm op dem main an mek dem andastan we gad wod se
3965,LUK,24,JNT,jiizas tel dem se dis a wa rait dong krais ago sofa im ago ded an kom bak afta chrii die an iina fi mi niem unu fi priich an tel di piipl dem we a no juu fi ton tu gad an get paadn fi we dem du rang
3966,LUK,24,JNT,staat rait yaso iina jeruusilem
3967,LUK,24,JNT,unu mos tel piipl bout evriting we apm
3968,LUK,24,JNT,an luk mi a sen unu we mi faada pramis fi gi unu bot tan iina di siti til unu get powa fram evn
3969,LUK,24,JNT,jiizas liid dem go outa betani
3970,LUK,24,JNT,im lif op im an an bles dem
3971,LUK,24,JNT,siem taim jiizas a bles dem im get tek op iina evn an im lef dem
3972,LUK,24,JNT,afta di falara dem worship jiizas dem go baka jeruusilem api so til
3973,LUK,24,JNT,an dem eva de a gad ous a priez im
3974,JHN,1,JNT,wen taim did staat di wod did de bout an di wod did de de wid gad
3975,JHN,1,JNT,matarafak di wod a did gad
3976,JHN,1,JNT,di wod did de bout wid gad fram bifuo di worl kom bout
3977,JHN,1,JNT,gad kaaz di wan we a di wod fi mek evriting
3978,JHN,1,JNT,notn no de we im neehn mek
3979,JHN,1,JNT,im a di wan we mek evriting liv an a im kyari lait kom gi piipl so dem kyan si
3980,JHN,1,JNT,im shain an lait op di daak an di daak kudn tap di lait fram shain nou yu did av wan man we gad did sen kom
3981,JHN,1,JNT,im niem jan
3982,JHN,1,JNT,gad did sen jan fi tel piipl bout di wan we a di lait so dem kuda biliiv we jan se
3983,JHN,1,JNT,jan a neehn di lait
3984,JHN,1,JNT,im did onggl kom fi tel piipl bout di lait
3985,JHN,1,JNT,da lait de a di riil lait an im kom iina di worl an mek evribadi nuo im
3986,JHN,1,JNT,a im mek di worl an im kom liv iina it bot di piipl dem iina di worl neehn nuo a uu im
3987,JHN,1,JNT,im kom tu im uona konchri an im uona piipl dem ton dem bak pan im
3988,JHN,1,JNT,bot az fi aal a dem we welkom im dat fi se dem we chos iina im an im niem im gi dem di rait fi ton gad pikni
3989,JHN,1,JNT,bot dem no baan iina gad fambili laka ou naamal pikni baan wid mada an faada ar kaaz sumadi did fiil fi av seks ar kaaz wan ozban mek op im main se im waahn pikni
3990,JHN,1,JNT,nuo a gad imself mek dem baan
3991,JHN,1,JNT,nou di wan we a di wod ton man im kom kom liv mongks wi an wi si ou im big an powaful
3992,JHN,1,JNT,im a faada gad wan an onggl degedege bwai pikni
3993,JHN,1,JNT,faada gad sen im kom an a di faada mek im so big an powaful
3994,JHN,1,JNT,di bwai pikni shuo wi nof nof lov iivn duo wi no dizorv it an a bier chuu sitn im shuo wi bout gad
3995,JHN,1,JNT,jan kom an im tel piipl bout im
3996,JHN,1,JNT,im baal out an tel dem se da wan ya a im mi did a taak bout wen mi tel unu se di sumadi we de kom afta mi im wie wie biga an beta dan mi kaaz im did de bout fram lang bifuo mi baan
3997,JHN,1,JNT,sieka ou im lov wi so moch an tel wi bier chuu sitn bout gad wi get muo lov fram im pan tap a di lov we wi did a get aredi
3998,JHN,1,JNT,kaaz yu si gad gi muoziz di laa fi gi wi bot im yuuz jiizas fi mek wi nuo wa chuu an sieka jiizas im shuo wi lov we wi no dizorv
3999,JHN,1,JNT,nobadi neva eva si gad yet
4000,JHN,1,JNT,di onggl sumadi we eva si im a di wan degedege bwai pikni we a gad imself
4001,JHN,1,JNT,im wel kluos tu di faada an a im mek wi nuo wa di faada komiin laik
4002,JHN,1,JNT,wan taim di juu liida dem sen som priis an som a dem we elp tek kier a gad ous fram outa jeruusilem fi kwestiyan jan
4003,JHN,1,JNT,dem sen dem fi aks im se a uu yu
4004,JHN,1,JNT,wen jan a ansa dem kwestiyan im tek di chaans fi tel dem bout gad bwai pikni
4005,JHN,1,JNT,im no uol bak di chuut bot tel dem plien an chriet se mi a no di krais
4006,JHN,1,JNT,so dem aks im se den a uu yu den
4007,JHN,1,JNT,ilaija
4008,JHN,1,JNT,jan se nuo mi a no ilaija so yu a di prafit
4009,JHN,1,JNT,bot jan tel dem se nuo so a uu yu den
4010,JHN,1,JNT,dem aks
4011,JHN,1,JNT,jos tel wi so wi kyan get fi tel di piipl dem we sen wi fi kom fain out
4012,JHN,1,JNT,a uu yu se yu bi
4013,JHN,1,JNT,so jan yuuz sopm we prafit aizaiya se fi tel dem a uu im bi
4014,JHN,1,JNT,im se mi a di sumadi we a shout iina di dezot mek di chrak we im fi waak pan chriet
4015,JHN,1,JNT,nou di farisii dem did sen som a fi dem uona piipl fi kwestiyan jan tu
4016,JHN,1,JNT,ier wa dem se tu im so ef yu a no di krais an ef yu a no ilaija ar di prafit a wa mek yu a baptaiz piipl den
4017,JHN,1,JNT,so jan ansa dem se mi baptaiz unu iina waata bot sumadi de mongks unu we unu no nuo bout
4018,JHN,1,JNT,mi no iivn gud inof fi pul di chrap dem pan im slipaz
4019,JHN,1,JNT,im ago pik op afta mi lef an gaan
4020,JHN,1,JNT,nou aal a dem sitn ya apm wich paat jan did a baptaiz piipl
4021,JHN,1,JNT,di plies did niem betani an it did de pan di iis said a riva jaadn
4022,JHN,1,JNT,di neks die jan si jiizas a waak kom wich paat im de
4023,JHN,1,JNT,im si im an se unu luk si gad biebi shiip de a im a di wan we ago mash op an tek we sin fram outa di worl a im sed wan mi did a taak bout wen unu did ier mi se wan man a kom afta mi im wie biga an beta dan mi kaa im did de bout fram wie bifuo mi baan
4024,JHN,1,JNT,mi neehn nuo a uu da sumadi de wuda bi
4025,JHN,1,JNT,mi onggl kom ya a baptaiz piipl so dat dem we iina izrel kuda get fi si an nuo a uu im
4026,JHN,1,JNT,den jan staat taak an tel di piipl dem se mi si di spirit kom dong outa evn jos laka wan dov an it lan pan im
4027,JHN,1,JNT,az mi did se mi neehn nuo uu di sumadi wuda did bi
4028,JHN,1,JNT,bot yu si di wan we sen mi fi baptaiz piipl im did tel mi se di sumadi we yu baptaiz an we yu si di spirit kom dong an lan pan a im a di wan we gweehn baptaiz piipl iina di uoli spirit
4029,JHN,1,JNT,mi si dis ya apm wid mi uona tuu yai dem an mi a tel unu se da man ya a im a gad bwai pikni
4030,JHN,1,JNT,di neks die jan did de a di sed plies wid tuu a im falara dem
4031,JHN,1,JNT,nou jiizas did a waak paas an jan si im an shout out unu luk si gad biebi shiip de az jan se so im tuu falara dem staat fala baka jiizas
4032,JHN,1,JNT,wen jiizas ton roun an si dem im aks dem se a wa unu waahn
4033,JHN,1,JNT,so dem ansa im an se rabai we yu liv
4034,JHN,1,JNT,rabai iina fi dem langwij miin tiicha kom jiizas se unu kom an unu wi si wich paat mi stie a did bout fuo aklak iina di iivnin
4035,JHN,1,JNT,so dem go an si wich paat im did a liv an dem tan a im yaad fi di res a di die
4036,JHN,1,JNT,saiman piita did av wan breda niem anju
4037,JHN,1,JNT,nou anju a did wan a jan tuu falara dem we did fala jiizas afta dem ier wa jan did se bout im
4038,JHN,1,JNT,di fos ting anju du afta im miit jiizas a fain im breda saiman an tel im se wi fain di mesaiya iina fi dem langwij dat miin krais
4039,JHN,1,JNT,an im kyari saiman go wich paat jiizas did de
4040,JHN,1,JNT,wen jiizas si saiman im luk pan im an se yu a saiman jan bwai pikni
4041,JHN,1,JNT,fram nou aan yu niem siifas iina fi dem langwij dat de a di niem fi piita
4042,JHN,1,JNT,di neks die jiizas mek op im main fi lef go a gyalalii
4043,JHN,1,JNT,im fain wan man we niem filip an se tu im se fala baka mi
4044,JHN,1,JNT,filip did kom fram wan toun niem betsieda di sed plies anju an piita kom fram
4045,JHN,1,JNT,afta jiizas fain im filip fain nataniyel an tel im se wi fain di sumadi we muoziz rait bout iina di laa di sed wan di prafit dem rait bout tu
4046,JHN,1,JNT,im niem jiizas an im kom fram nazaret
4047,JHN,1,JNT,im a juozif bwai pikni
4048,JHN,1,JNT,bot nataniyel se tu filip se nazaret
4049,JHN,1,JNT,notn gud kyan kom outa dat de plies de
4050,JHN,1,JNT,so filip se tu im se kom kom si fi yuself
4051,JHN,1,JNT,wen taim jiizas si nataniyel a kom wich paat im de dis a wa im se bout im ku ya da man ya a wan izrelait fi chuu da man ya no tel no lai
4052,JHN,1,JNT,nataniyel se tu im se ou kom yu nuo mi
4053,JHN,1,JNT,jiizas ansa im an se mi si yu fram wen yu did anda di fig chrii bifuo filip kaal yu
4054,JHN,1,JNT,wen nataniyel ier jiizas se dat de im se rabai tiicha yu a gad bwai pikni fi chuu yu a di king we ruul uova izrel so jiizas se tu im se yu biliiv iina mi kaa mi tel yu se mi did si yu anda di fig chrii
4055,JHN,1,JNT,yu gweehn si biga sitn dan dat
4056,JHN,1,JNT,den im se mi a tel unu fi chuu chuu se unu gweehn si di skai uopm op an unu ago si gad ienjel dem a go op iina evn an a kom dong pan di ort tu di man we gad pik
4057,JHN,2,JNT,tuu die afta dat apm yu did av wan wedn a wan toun niem kiena
4058,JHN,2,JNT,kiena did de iina gyalalii
4059,JHN,2,JNT,jiizas mada did de a di wedn an jiizas an im falara dem did de de kaa dem did get invait tu
4060,JHN,2,JNT,di piipl dem a di wedn jringk aaf di wain an wen it don jiizas mada se tu im se dem naav no muor wain lef
4061,JHN,2,JNT,jiizas se tu ar se mama wa mek yu de tel mi dat
4062,JHN,2,JNT,fi mi taim no kom yet
4063,JHN,2,JNT,so im mada tel di sorvant dem we did de de se eniting im tel unu fi du dwiit
4064,JHN,2,JNT,nou siks waata jaar we mek outa stuon did de de
4065,JHN,2,JNT,di juu piipl dem kip waata iina dem fi wash an mek demself kliin kaaz a dat fi dem laa did se dem fi du
4066,JHN,2,JNT,wan a di jaar dem kuda uol bout twenti tu toti gyalan a waata
4067,JHN,2,JNT,jiizas se tu di sorvant dem se ful op di jaar dem wid waata
4068,JHN,2,JNT,so dem ful dem op tu di brim
4069,JHN,2,JNT,den im se tu dem se nou chuo out som a wa iina dem an kyari it go gi di fuud manija
4070,JHN,2,JNT,an dem du wa im tel dem fi du
4071,JHN,2,JNT,wen taim di manija ties di waata we jiizas ton iina wain im kaal fi di man we did a get marid
4072,JHN,2,JNT,nou di manija neehn nuo we di wain did kom fram
4073,JHN,2,JNT,bot di sorvant dem we chuo it out kom gi im did nuo duo di manija kaal di man an se tu im se wen ada piipl a get marid dem shier out di bes wain fos
4074,JHN,2,JNT,an afta di piipl dem jringk an jongk aaf a dat de taim de dem shier out di chiip wain
4075,JHN,2,JNT,bot yu nou yu shier out di bes wain laas nou jiizas wok uol iip a mirikl an da wan ya a did di fos wan outa aal a dem
4076,JHN,2,JNT,im did du it iina kiena we de a gyalalii
4077,JHN,2,JNT,da wie de im shuo ou im big an powaful
4078,JHN,2,JNT,an im falara dem biliiv iina im
4079,JHN,2,JNT,afta di wedn im im mada im breda dem an im falara dem go a kyaporniyom an dem tan de fi kopl die
4080,JHN,2,JNT,nou a did nieli taim fi di paasuova alidie so jiizas go op a jeruusilem
4081,JHN,2,JNT,wen im riich de im si piipl a sel kou an shiip an dov iina di yaad wich paat gad ous de
4082,JHN,2,JNT,an im si di piipl dem we chienj out moni tu a sidong a dem tiebl
4083,JHN,2,JNT,so im get som ruop an tek dem mek wan wip
4084,JHN,2,JNT,den im yuuz di wip an ron out di uol a di sela dem outa di yaad dem an dem kou an dem shiip an dem dov
4085,JHN,2,JNT,im lik uova di piipl dem we a chienj out moni kain dem an im ton uova aal a dem tiebl dem
4086,JHN,2,JNT,im se tu dem we did a sel di dov dem se tek we dem sitn ya outa ya no tek mi faada ous ton maakit sed taim dis ya apm im falara dem memba ou gad wod se di wie mi lov yu ous it de go kaaz mi fi ded
4087,JHN,2,JNT,so di juu liida dem aks im se wa kaina mirikl yu kyan wok fi wi
4088,JHN,2,JNT,wa kaina sain yu kyan gi fi shuo wi se yu av di rait fi du aal a dem sitn ya
4089,JHN,2,JNT,so jiizas se tu dem se tier dong an mash op da ous ya an mi wi bil it op bak iina chrii die
4090,JHN,2,JNT,dem ansa im bak an se a faatisiks ier it tek fi mek da ous ya an yu gweehn bil it op bak iina onggl chrii die
4091,JHN,2,JNT,bot a no gad ous jiizas did a taak bout
4092,JHN,2,JNT,a im badi im did a taak bout
4093,JHN,2,JNT,nou a afta jiizas ded an kom bak alaiv im falara dem memba se im did se dem sitn de
4094,JHN,2,JNT,an dem biliiv wa rait dong iina gad wod an wa jiizas did se
4095,JHN,2,JNT,nou wen jiizas did stil de a jeruusilem pan di paasuova alidie nof piipl put dem chos iina im kaa dem si di mirikl dem we im wok
4096,JHN,2,JNT,bot jiizas neva chos dem non at aal kaaz im did don nuo ou piipl tan
4097,JHN,2,JNT,nobadi neehn afi tel im bout ou piipl tan kaa im did nuo aredi we iina piipl aat
4098,JHN,3,JNT,yu did av wan farisii man niem nikodiimos wan a di juu liida dem
4099,JHN,3,JNT,im go luk fi jiizas wan nait an se tu im se tiicha wi nuo se a gad sen yu fi kom tiich kaa nobadi kyaahn wok di mirikl dem we yu wok ef a no gad a kaaz dem fi dwiit
4100,JHN,3,JNT,so jiizas se tu im se fi chuu chuu mi a tel yu se nobadi kyaahn tek paat iina gad kindom ef dem no baan agen
4101,JHN,3,JNT,so nikodiimos aks im se den a ou sumadi we oul fi baan agen
4102,JHN,3,JNT,sumadi kyan go bak iina im mada beli an baan wan neda taim
4103,JHN,3,JNT,jiizas ansa im an se fi chuu chuu mi a tel yu se nobadi kyaahn tek paat iina gad kindom ef dem no baan uova da taim ya iina waata an iina di spirit
4104,JHN,3,JNT,wen biebi baan a piipl a av piipl bot gad im mek piipl baan iina di spirit
4105,JHN,3,JNT,so no fraitn wen yu ier mi tel yu se yu afi baan wan neks taim
4106,JHN,3,JNT,briiz bluo go wich paat it waahn fi go
4107,JHN,3,JNT,yu onggl ier di soun we it mek bot yu kyaahn si a we it de kom fram an yu kyaahn si wich paat it de go
4108,JHN,3,JNT,nou a siem so it go wid evribadi we di spirit mek baan
4109,JHN,3,JNT,ou dat nikodiimos aks
4110,JHN,3,JNT,bot jiizas se tu im se a yu a tap tiicha iina izrel an yu no andastan dem sitn ya we mi a taak bout
4111,JHN,3,JNT,fi chuu chuu mi a tel yu wi taak bout di sitn dem we wi nuo bout an wi taak bout di sitn dem we wi si fi wiself bot unu piipl no tek wa wi se
4112,JHN,3,JNT,ef mi taak tu unu bout di sitn dem we tek plies pan di ort an unu no biliiv ou unu ago biliiv mi ef mi taak tu unu bout wa gwaan iina evn
4113,JHN,3,JNT,nobadi neva go a evn yet onggl di wan we kom dong fram out de
4114,JHN,3,JNT,an dat a di man we gad pik
4115,JHN,3,JNT,jos laka ou muoziz did lif op di siniek iina di dezot a sed wie so di man we gad pik mos get lif op so aal a dem we chos iina im kyan liv fi eva
4116,JHN,3,JNT,kaa yu si gad lov di worl so moch dat im gi op im wan degedege bwai pikni so enibadi we chos iina im naa go ded bot ago liv fi eva
4117,JHN,3,JNT,kaa yu si gad neehn sen im bwai pikni iina di worl fi rait aaf di piipl iina di worl
4118,JHN,3,JNT,nuo gad sen im fi siev dem
4119,JHN,3,JNT,enibadi we chos iina gad bwai pikni no get rait aaf bot di piipl dem we no chos iina im dem don rait aaf aredi kaa dem no chos iina gad wan degedege bwai pikni dem no chos iina im niem
4120,JHN,3,JNT,nou a dis ya mek piipl get rait aaf di wan we a di lait kom iina di worl bot di piipl dem we liv iina di worl lov daaknis insteda lait
4121,JHN,3,JNT,dem lov di daak kaa a bier wikidnis dem du
4122,JHN,3,JNT,kaa evribadi we du rang iet lait an dem no waahn fi waak out iina di lait kaa dem fried se di lait gweehn shuo op di bad sitn dem we dem a du
4123,JHN,3,JNT,bot di sumadi we a du wa gad se a di rait ting fi du waak out iina di lait so dat evribadi kyan si se a riili gad mek im du we im a du
4124,JHN,3,JNT,afta dat jiizas an im falara dem lef an go out iina di konchri paat a judiya
4125,JHN,3,JNT,im spen som taim de wid dem an im did a baptaiz piipl
4126,JHN,3,JNT,jan did a baptaiz piipl tu a wan plies no tuu faar fram sielem we dem kaal ienan
4127,JHN,3,JNT,im did a baptaiz de kaa nof waata did de de an piipl did a go de fi get baptaiz
4128,JHN,3,JNT,dis a bifuo dem did lak op jan iina prizn nou jan falara dem an wan neda juu get iina wan piis a aagiment bout wa dem rilijan se bout ou piipl fi wash an mek demself kliin
4129,JHN,3,JNT,dem go uova tu jan an se tu im se tiicha di man we did de de wid yu pan di ada said a riva jaadn di wan we yu did a taak bout luk siim de a baptaiz tu an evribadi a go tu im
4130,JHN,3,JNT,bot jan se tu dem se sumadi kyan onggl av wa gad gi dem
4131,JHN,3,JNT,unu nuo fi unuself an kyan tel enibadi se mi did se mi a no di krais
4132,JHN,3,JNT,gad onggl sen mi kom bifuo im
4133,JHN,3,JNT,yu si di braid a fi di braidgruum
4134,JHN,3,JNT,di braidgruum brejrin we saat out di sitn dem fiim wedn an we tan op an lisn out fiim im gladbag bos wen taim im ier di braidgruum vais
4135,JHN,3,JNT,rait ya nou a siem wie so mi fiil wel wel api bout wa a gwaan
4136,JHN,3,JNT,da man de we a baptaiz piipl im afi get biga an biga
4137,JHN,3,JNT,mi mi afi get sumaala an sumaala
4138,JHN,3,JNT,di sumadi we kom fram op a tap biga an beta dan evribadi
4139,JHN,3,JNT,di sumadi we kom fram ort bilang tu di ort an im taak bout wa gwaan pan di ort
4140,JHN,3,JNT,di sumadi we kom fram op a tap biga an beta dan evribadi
4141,JHN,3,JNT,im taak bout we im si an ier bot nobadi no biliiv wa im se
4142,JHN,3,JNT,di sumadi we tek iin an fala wa im se shuo klier klier se wa gad se a chuu sitn
4143,JHN,3,JNT,kaa di wan we gad sen kom se aal a wa gad tel im fi se kaa yu si gad giim evri singgl bit a im spirit
4144,JHN,3,JNT,di faada lov im bwai pikni an im gi im powa uova evriting
4145,JHN,3,JNT,di sumadi we chos iina im bwai pikni ago liv fi eva bot di wan we no waahn fi av notn fi du wid im naa go liv an gad eva ago ponish im
4146,JHN,4,JNT,nou di farisii dem did ier se jiizas did a get an baptaiz muo falara dan jan bot jiizas neehn a baptaiz a suol a im falara dem did a du it wen di laad fain out se di farisii dem ier bout wa did a gwaan im lef fram judiya an go baka gyalalii
4147,JHN,4,JNT,bot im did afi paas chuu samieriya fos
4148,JHN,4,JNT,nou wen im did a go chuu samieriya im en op iina wan toun we dem kaal saikaar
4149,JHN,4,JNT,saikaar neehn faar fram di lan we jiekob did gi im bwai juozif an jiekob did dig wan wel de
4150,JHN,4,JNT,wen jiizas riich di wel im did so taiyad im sit dong saida it
4151,JHN,4,JNT,dat did bout migl die
4152,JHN,4,JNT,nou wan samaritan uman kom fi jraa waata fram outa di wel
4153,JHN,4,JNT,so jiizas aks ar se beg yu fi som waata fi jringk
4154,JHN,4,JNT,da taim de im falara dem did gaan gaan bai fuud iina di toun so nou di samaritan uman se tu jiizas se yu a wan juu an mi a wan samaritan uman
4155,JHN,4,JNT,ou yu fi de aks mi fi gi yu waata fi jringk
4156,JHN,4,JNT,shi se so kaa di juu dem neehn miks an minggl wid samaritan piipl jiizas ansa ar an se ef yu did nuo bout di speshal sitn we gad gi ef yu did nuo a uu de aks yu fi waata yu wuda aks im fi waata an im wuda gi yu it an mek yu liv wan nyuu saat a laif
4157,JHN,4,JNT,so shi se tu im se bot sar yu no av no bokit fi tek jraa waata plos di wel diip
4158,JHN,4,JNT,so a wich paat yu gweehn get da kaina waata de we yu a taak bout
4159,JHN,4,JNT,yu biga dan wi faada jiekob we gi wi da wel ya an we aal jringk waata fram outa it im im bwai pikni dem an im animal dem
4160,JHN,4,JNT,so jiizas tel ar se evribadi we jringk waata fram outa da wel ya gweehn get torsti agen bot enibadi we jringk di waata we mi giim naa go torsti agen
4161,JHN,4,JNT,yu si di kaina waata we mi ago giim gweehn ton wan spring iina im wan we no tap ron an we kaaz im fi liv fi eva
4162,JHN,4,JNT,sar di uman se agen beg yu gi mi som a da waata de so dat mi kyaahn get torsti agen an so dat mi no afi kom baka da wel ya fi jraa no muo waata so jiizas tel ar se gwaan go kaal yu ozban an kom bak
4163,JHN,4,JNT,mi no av no ozban shi se tu im
4164,JHN,4,JNT,so jiizas se tu ar a chuu yu de taak wen yu se yu naav no ozban
4165,JHN,4,JNT,kaa a uol a faiv a dem yu av aredi an di man yu de wid nou a no fi yu ozban
4166,JHN,4,JNT,wa yu se a chuu
4167,JHN,4,JNT,sar shi se tu jiizas mi kyan si se yu a wan prafit
4168,JHN,4,JNT,wi faada faada dem worship gad pan da mountn ya bot unu unu juu piipl taak bout ou a jeruusilem piipl fi worship gad
4169,JHN,4,JNT,so jiizas se tu ar se liedi chos mi pan da wan ya di taim ago kom wen piipl naa go worship di faada pan da mountn ya ar iina jeruusilem
4170,JHN,4,JNT,unu samaritan piipl worship wa unu no nuo bout
4171,JHN,4,JNT,wi worship wa wi nuo bout kaa a di juu piipl dem gad ago yuuz fi siev di piipl dem iina di worl
4172,JHN,4,JNT,bot di die an taim de kom an it de ya nou wen di piipl dem we riili worship di faada gweehn worship im ou di spirit waahn dem fi worship an fram wie dong iina dem aat
4173,JHN,4,JNT,kaaz a dem de saat a piipl de di faada a luk fa fi worship im
4174,JHN,4,JNT,kaa yu si gad a spirit an dem we worship im mos worship im ou di spirit waahn dem fi worship an dem mos dwiit fram wie dong iina dem aat
4175,JHN,4,JNT,den di uman se tu im se mi nuo se di mesaiya di wan we dem kaal di krais a kom
4176,JHN,4,JNT,wen im kom im ago tel wi ou evriting go
4177,JHN,4,JNT,jiizas se tu ar se a mi im mi we de ya a taak tu yu
4178,JHN,4,JNT,siem taim nou jiizas falara dem kom bak an dem shak fi fain im a taak tu wan uman
4179,JHN,4,JNT,bot nobadi neva se tu ar a wa yu waahn
4180,JHN,4,JNT,an non a dem neva aks im se a wa mek yu a taak tu ar
4181,JHN,4,JNT,so di uman nou shi lef di waata pan we shi kyari fi put waata iina an shi ron go bak iina di toun
4182,JHN,4,JNT,wen shi riich de shi se tu di piipl dem unu kom kom kom luk pan wan man we tel mi bout aal a di sitn dem mi eva du
4183,JHN,4,JNT,unu tingk se im kuda a di krais
4184,JHN,4,JNT,den di piipl dem lef outa di toun an mek fi wich paat jiizas did de
4185,JHN,4,JNT,sed taim dat did a gwaan jiizas falara dem did a beg im fi nyam sitn
4186,JHN,4,JNT,dem se tu im se tiicha nyam sitn no bot jiizas tel dem se mi av fuud fi nyam we unu no nuo notn bout
4187,JHN,4,JNT,so dem staat se tu dem wan aneda nobadi neehn kyari notn kom giim fi nyam no chuu
4188,JHN,4,JNT,fi mi fuud jiizas se tu dem a fi du we di wan we sen mi kom ya waahn mi fi du an fi finish op di wok im gi mi
4189,JHN,4,JNT,no unu se plaant tide gyada fuo mont afta
4190,JHN,4,JNT,bot a de tel unu uopm op unu yai an luk pan di faam lan dem di fuud dem fit an redi fi riip op di sumadi we gyada op di fuud a get fiim pie an di fuud we im de gyada a piipl we gweehn liv fi eva
4191,JHN,4,JNT,so nou im we plaant an im we gyada di tuu a dem gweehn glad tugeda
4192,JHN,4,JNT,so a chuu sitn piipl a taak bout wen unu ier dem se wan sumadi plaant siid bot sumadi els gyada di fuud
4193,JHN,4,JNT,mi sen unu out fi gyada op wa unu no wok aad fi plaant
4194,JHN,4,JNT,ada piipl du di aad wok an unu onggl a go iin an a gyada op wa dem wok aad fi plaant
4195,JHN,4,JNT,nou nof a di samaritan piipl dem we did lef outa di toun did biliiv iina jiizas
4196,JHN,4,JNT,dem biliiv iina im sieka wa di uman did tel dem se
4197,JHN,4,JNT,shi se im tel mi bout evriting we mi eva du
4198,JHN,4,JNT,so wen dem fain jiizas dem beg an beg im fi no lef bot fi tan de wid dem
4199,JHN,4,JNT,so im tan de wid dem tuu muo die an uol iip muo a dem chos iina im sieka wa im se
4200,JHN,4,JNT,dem se tu di uman se a no jos chuu yu tel wi bout im mek wi biliiv iina im
4201,JHN,4,JNT,a kaa wi si an ier im fi wiself an sieka dat wi nuo se a riili da man ya ago siev di worl fi chuu
4202,JHN,4,JNT,afta di tuu die dem kom an gaan jiizas lef go a gyalalii
4203,JHN,4,JNT,nou a jiizas siem wan did se dat no prafit no get no rispek iina im uona konchri so nou wen im riich gyalalii di piipl dem we liv de did tek im iin kaa dem did go a jeruusilem fi di paasuova alidie an dem did si aal a wa im did du de
4204,JHN,4,JNT,iina gyalalii im go a di plies we dem kaal kiena di sed plies wich paat im did tek waata an ton it iina wain
4205,JHN,4,JNT,nou yu did av wan man fram kyaporniyom we du big wok fi di king we did av wan bwai pikni we did sik bad
4206,JHN,4,JNT,wen im ier se jiizas kom bak fram judiya an dat im did de a gyalalii im go luk fi im an beg im fi kom wid im a kyaporniyom fi mek im bwai pikni we did bout fi ded beta
4207,JHN,4,JNT,bot jiizas se tu im se ef unu piipl no si som sain an aal saat a powaful mirikl unu wuda neva biliiv iina mi
4208,JHN,4,JNT,bot di man se tu im se sar beg yu kom wid mi go dong a kyaporniyom bifuo mi bwai ded
4209,JHN,4,JNT,den jiizas se tu im yu kyan gwaan
4210,JHN,4,JNT,yu bwai pikni ago liv
4211,JHN,4,JNT,den di man biliiv we jiizas tel im se an set out fi go baka im yaad
4212,JHN,4,JNT,pan im wie bak im sorvant dem kom miit im an tel im se im bwai pikni did ago liv
4213,JHN,4,JNT,so im aks dem wa taim im bwai did staat get beta
4214,JHN,4,JNT,dem se di fiiva brok yeside bout iina di wan aklak belz
4215,JHN,4,JNT,wen dem se dat an di man chek it out it kom tu im se a did di siem taim jiizas did tel im se yu bwai pikni ago liv
4216,JHN,4,JNT,so di man an aal a di piipl dem we liv iina im ous staat fi biliiv iina jiizas
4217,JHN,4,JNT,da mirikl ya a did di sekan wan jiizas wok afta im lef judiya an go baka gyalalii
4218,JHN,5,JNT,som taim afta dat jiizas go baka jeruusilem fi wan neda juu alidie
4219,JHN,5,JNT,nou iina jeruusilem yu did av wan puul saida di giet we di shiip dem we go iina di siti waak chuu
4220,JHN,5,JNT,dem kaal di puul betzata iina di iibruu langwij an it did av faiv kova uova waak wie bil neks tu it
4221,JHN,5,JNT,uol iip a sik piipl did a lai dong iina di waak wie dem blain piipl piipl we kudn waak an piipl we kudn muuv at aal
4222,JHN,5,JNT,nou yu did av wan sik man we did de de fi toti iet ier
4223,JHN,5,JNT,wen jiizas si im a lai dong de an si se im did de de sik fi ou lang im aks im se yu waahn get beta
4224,JHN,5,JNT,sar di man se tu im mi no av a suol fi elp put mi iina di puul wen taim di waata staat fi muuv op an dong
4225,JHN,5,JNT,evritaim mi chrai go iin de sumadi fos mi
4226,JHN,5,JNT,jiizas se tu im se git op tek op yu mat an waak siem taim jiizas se so di man get beta an tek op im mat an staat waak
4227,JHN,5,JNT,nou dis ya apm pan di sabat
4228,JHN,5,JNT,so di juu liida dem se tu di man we jiizas mek get beta tide a di sabat yu nuo an di laa no lou yu fi kyari yu mat pan da die ya
4229,JHN,5,JNT,bot di man se tu dem se di man we mek mi get beta tel mi se tek op yu mat an waak
4230,JHN,5,JNT,so dem aks im se a wich man tel yu fi tek op mat an waak
4231,JHN,5,JNT,bot di man neehn nuo a uu did mek im get beta kaaz jiizas did slip we iina di kroud a piipl we did de a di plies
4232,JHN,5,JNT,afta di liida dem kwestiyan di man jiizas fain im iina gad ous an se tu im siit de yu beta nou tap sin ar sitn wosa maita go apm tu yu
4233,JHN,5,JNT,wel di man lef go we go tel di juu liida dem se a jiizas did mek im get beta
4234,JHN,5,JNT,an di juu liida dem did staat fi mek laif aad fi jiizas kaaz im did a du dem sitn ya pan di sabat
4235,JHN,5,JNT,bot jiizas se tu dem se fi mi faada eva a wok an mi a wok tu
4236,JHN,5,JNT,chuu im go se so dem chrai aada fi kil im kaaz a neehn se im did onggl a brok di sabat bot pan tap a dat im did a se gad a im faada an da wie de im did a put im an gad pan di siem levl
4237,JHN,5,JNT,so jiizas tel dem se mi de tel unu di chuut di bwai pikni kyaahn du a ting pan im uon
4238,JHN,5,JNT,im onggl du wa im siim faada a du
4239,JHN,5,JNT,wateva di faada du di bwai pikni dwiit tu
4240,JHN,5,JNT,kaa di faada lov di bwai pikni an di faada shuo im evriting we im du
4241,JHN,5,JNT,im ago shuo im iivn biga sitn dan dem ya tingz we gweehn shak unu
4242,JHN,5,JNT,kaa siem wie laka ou di faada mek ded piipl kom bak alaiv a siem wie so di bwai pikni gi laif tu enibadi im waahn giit tu
4243,JHN,5,JNT,plos di faada no rait aaf nobadi
4244,JHN,5,JNT,nuo im gi uova aal a dat de tu im bwai pikni so dat evribadi kyan rispek di bwai pikni iina di sed wie dem rispek di faada
4245,JHN,5,JNT,enibadi we no rispek di bwai pikni no rispek di faada we sen im
4246,JHN,5,JNT,mi de tel unu fi chuu chuu enibadi we ier we mi se an chos iina di wan we sen mi ago liv fi eva
4247,JHN,5,JNT,dem naa go get sen fi ded
4248,JHN,5,JNT,nuo dem get muuv uova fram we paat dem wuda ded an gaan uova tu we paat dem gweehn liv
4249,JHN,5,JNT,mi a tel unu fi chuu chuu di die an taim a kom matarafak it de ya aredi wen ded piipl gweehn ier gad bwai pikni vais an di wan dem we ier an du wa im se gweehn liv fi eva
4250,JHN,5,JNT,kaa di faada av di powa fi mek piipl liv an im gi di bwai pikni di powa so dat im kyan mek piipl liv tu
4251,JHN,5,JNT,an pan tap a dat di faada gi di bwai pikni di powa fi joj piipl kaaz a im a di man we gad pik
4252,JHN,5,JNT,no bada get fraitn bout wa mi de se
4253,JHN,5,JNT,kaa di taim ago kom wen evribadi we ded an iina dem griev gweehn ier gad bwai pikni vais an kom bak alaiv dem we du gud ago kom bak fi liv fi eva an dem we du wikidnis ago get sen fi ded
4254,JHN,5,JNT,mi kyaahn du a ting pan mi uon
4255,JHN,5,JNT,mi onggl joj piipl di wie mi faada tel mi fi dwiit an mi dwiit rait kaa mi naa dwiit fi mek miself api
4256,JHN,5,JNT,nuo mi dwiit fi mek di wan we sen mi kom ya api
4257,JHN,5,JNT,ef a onggl mi wan a tel piipl bout miself den wa mi se no wot notn
4258,JHN,5,JNT,bot yu av sumadi els we a se tingz bout mi an mi nuo se aal a wa im a taak se wot sopm wa im se a chuu
4259,JHN,5,JNT,unu sen go aks jan bout mi an im taak chuut
4260,JHN,5,JNT,a no se mi waahn piipl fi taak bout mi
4261,JHN,5,JNT,mi onggl a tel unu bout dis so gad kyan siev unu
4262,JHN,5,JNT,jan did komiin laka wan lamp we a bon an gi out lait an unu did glad fi di lait fi likl bit
4263,JHN,5,JNT,bot sitn els de de we shuo uu mi bi an it wot muo dan we jan se bout mi
4264,JHN,5,JNT,a di sopm dem we mi faada gi mi fi du di siem wan dem we mi a du nou a dem shuo se a di faada sen mi kom
4265,JHN,5,JNT,an di faada se tingz bout mi tu
4266,JHN,5,JNT,unu neva ier im vais yet an unu neva siim fi nuo ou im luk non at aal
4267,JHN,5,JNT,an unu no tek iin wa im se bout mi iina unu aat kaaz unu no chos iina di wan we im sen kom
4268,JHN,5,JNT,unu stodi an stodi gad wod aad kaa unu tingk se a dat ago mek unu nuo ou unu kyan liv fi eva
4269,JHN,5,JNT,bot di sed wod we unu a stodi taak bout mi an unu stil naa kom tu mi so unu kyan get fi av riil laif
4270,JHN,5,JNT,mi naa luk fi get big op fram piipl
4271,JHN,5,JNT,bot mi nuo unu an ou unu tan
4272,JHN,5,JNT,unu naav no lov fi gad iina unu aat
4273,JHN,5,JNT,mi kom kaa mi faada sen mi kom an unu ton unu bak pan mi
4274,JHN,5,JNT,bot ef sumadi els we nobadi no sen eva kom tu unu unu tek dem iin
4275,JHN,5,JNT,ou unu fi biliiv iina mi wen unu lov fi get big op fram unu wan aneda
4276,JHN,5,JNT,ou unu fi biliiv iina mi wen unu naa chrai fi mek di wan an onggl gad big unu op
4277,JHN,5,JNT,bot no tingk se mi gweehn paint fingga pan unu an se unu gilti wen taim unu tan op infronta mi faada
4278,JHN,5,JNT,nuo a muoziz gweehn dwiit
4279,JHN,5,JNT,di siem wan we unu tingk se wuda elp unu
4280,JHN,5,JNT,ef unu did biliiv iina muoziz unu wuda biliiv iina mi kaaz a mi im did rait bout
4281,JHN,5,JNT,bot sins unu no biliiv wa im rait se den a ou unu gweehn biliiv wa mi de tel unu
4282,JHN,6,JNT,afta dis jiizas lef go uova tu di ada saida gyalalii sii wid im falara dem
4283,JHN,6,JNT,dem kaal it taibiiriyos sii tu wan big kroud a piipl fala baka im kaa dem si di powaful mirikl dem im did a wok an mek sik piipl get beta
4284,JHN,6,JNT,so jiizas go op pan wan ilsaid an sidong op de wid im falara dem
4285,JHN,6,JNT,nou a did nieli taim fi di juu dem paasuova alidie wen jiizas luk roun an si di big kroud a piipl we did a kom tu im im se tu filip wich paat wi kyan bai fuud fi gi dem piipl ya
4286,JHN,6,JNT,jiizas did nuo we im did ago du aredi bot im se dat tu filip kaa im did waahn fi fain out wa im wuda se filip ansa im an se no iivn iet mont wot a pie wuda inof fi bai fuud fi mek non a dem piipl ya get iivn wan likl tups a fuud
4287,JHN,6,JNT,den wan a im ada falara dem anju saiman piita breda se tu im se si wan lili bwai ya wid faiv likl wiit bred an tuu likl fish bot a ou dem ago sorv fi so moch piipl
4288,JHN,6,JNT,jiizas se mek di piipl dem sidong
4289,JHN,6,JNT,nou nof graas did de bout di plies di piipl dem sidong an di nomba a di man dem ad op tu bout faiv touzn
4290,JHN,6,JNT,so jiizas tek di fuud gi gad tangks fi it an shier gi aal a di piipl dem
4291,JHN,6,JNT,dem get az moch az dem waahn
4292,JHN,6,JNT,afta dat im tek di fish dem an du di siem ting
4293,JHN,6,JNT,afta evribadi beli ful op jiizas se tu im falara dem se tek op aal a wa lef uova so dat notn no wies
4294,JHN,6,JNT,so dem tek op di lefuova fuud an ful op twelv baaskit wid wa dem fain
4295,JHN,6,JNT,wen di piipl dem si di powaful sitn we jiizas du dem staat se tu dem wan aneda a di prafit we did fi kom iina di worl dis fi chuu nou chuu jiizas did nuo se dem did waahn fi fuos im fi ton dem king im lef deso an go bak op iina di il
4296,JHN,6,JNT,wen iivnin kom jiizas speshal falara dem go dong a di liek an dem go iina wan buot fi go a kyaporniyom
4297,JHN,6,JNT,bai da taim de it did daak an jiizas neehn de wich paat dem did de yet wen dem did a kraas di liek wan chrang chrang piis a briiz staat bluo an di waata staat get wel rof
4298,JHN,6,JNT,afta dem ruo an ruo fi bout chrii ar fuo mail dem si jiizas a waak pan di waata a kom a di buot
4299,JHN,6,JNT,an dem kech dem fried bot im se tu dem a mi man no bada fried dem did glad fi tek im iina di buot an siem taim di buot riich di plies we paat dem did mek fi go
4300,JHN,6,JNT,di neda die di kroud a piipl we did uova di ada said a di liek si se a did onggl wan buot uova de an dat jiizas neehn go iina it wid im falara dem bot dem did go we lef im
4301,JHN,6,JNT,den nou som buot komiin fram taibiiriyos an sekl saida wich paat di piipl dem nyam di fuud afta di laad did gi tangks fi it
4302,JHN,6,JNT,so wen di piipl dem si se jiizas an im falara dem neehn de de dem go iina di buot dem an go a kyaporniyom fi luk fi jiizas
4303,JHN,6,JNT,wen dem fain im pan di ada said a di liek dem se tu im se tiicha a wen yu riich uova yaso
4304,JHN,6,JNT,so jiizas ansa dem an se mi ago tel unu sitn we chuu chuu unu naa luk fi mi chuu unu si di big an powaful mirikl dem we unu si mi du
4305,JHN,6,JNT,nuo unu de luk fi mi kaa unu get fuud fi nyam unu beli ful
4306,JHN,6,JNT,no wok fi fuud we kyan pwail an we naa go laas no taim
4307,JHN,6,JNT,wok fi di kaina fuud we ago mek unu liv fi eva a dat de fuud di man we gad pik gweehn gi unu
4308,JHN,6,JNT,faada gad put im speshal maak pan im fi shuo se im av di rait fi du we im du
4309,JHN,6,JNT,so dem aks im se wa wi mos du so wi kyan du wa gad waahn wi fi du
4310,JHN,6,JNT,jiizas ansa dem an se a dis gad waahn unu fi du im waahn unu fi chos iina di wan we im sen kom
4311,JHN,6,JNT,so dem aks im se wa kaina powaful mirikl yu gweehn du fi wi so wi kyan siit an biliiv iina yu
4312,JHN,6,JNT,wa yu ago du
4313,JHN,6,JNT,wi faada faada dem did nyam mana iina di dezot
4314,JHN,6,JNT,it rait dong iina gad wod se im gi dem fuud fram outa evn fi nyam
4315,JHN,6,JNT,so jiizas se tu dem se mi a tel unu fi chuu chuu a no bred we kom fram outa evn muoziz gi unu
4316,JHN,6,JNT,mi faada a di wan we de gi unu di riil fuud fram outa evn
4317,JHN,6,JNT,kaa di sumadi we kom dong fram outa evn an we gi laif tu di piipl dem we de iina di worl a im a di fuud we gad gi
4318,JHN,6,JNT,so sar dem se tu im gi wi da fuud de an no tap gi wi it
4319,JHN,6,JNT,den jiizas se tu dem se a mi a di bred we gi laif
4320,JHN,6,JNT,di sumadi we kom tu mi naa go onggri agen
4321,JHN,6,JNT,di sumadi we chos iina mi naa go torsti agen
4322,JHN,6,JNT,bot laik mi tel unu aredi unu si mi an stil unu no chos iina mi
4323,JHN,6,JNT,evribadi we di faada gi mi ago kom tu mi an mi naa go ron dem
4324,JHN,6,JNT,kaa mi kom dong fram outa evn fi du wa gad waahn mi fi du no fi du mi uona ting
4325,JHN,6,JNT,an a dis di wan we sen mi waahn im waahn mi fi no mek non a di piipl dem we im gi mi laas im waahn mi fi mek dem kom bak alaiv pan di laas die
4326,JHN,6,JNT,kaa mi faada waahn evribadi we si di bwai pikni fi uu im riili bi an we chos iina im fi liv fi eva an a mi ago mek dem kom bak alaiv pan di laas die
4327,JHN,6,JNT,di juu piipl dem nou staat grombl chuu im se mi a di fuud we kom fram outa evn
4328,JHN,6,JNT,dem se tu dem wan aneda se a no jiizas juozif bwai pikni dis ya
4329,JHN,6,JNT,a no fiim mada an faada wi nuo
4330,JHN,6,JNT,so ou den im a taak bout se mi kom dong fram outa evn
4331,JHN,6,JNT,unu tap grombl grombl mongks unu wan aneda jiizas ansa dem
4332,JHN,6,JNT,sumadi kyan onggl kom tu mi ef a di faada jraa dem kom an mi a mek dem kom bak alaiv pan di laas die
4333,JHN,6,JNT,wan a di prafit dem rait iina gad wod se gad ago tiich aal a dem
4334,JHN,6,JNT,evribadi we lisn tu di faada an tek iin wa im se kom tu mi
4335,JHN,6,JNT,a no se nobadi eva si di faada yet
4336,JHN,6,JNT,nuo di onggl sumadi we eva siim a di wan we gad sen kom
4337,JHN,6,JNT,a onggl im wan eva si di faada
4338,JHN,6,JNT,mi a tel unu fi chuu chuu enibadi we chos iina mi gweehn liv fi eva
4339,JHN,6,JNT,mi a di fuud we kaaz piipl fi liv
4340,JHN,6,JNT,unu faada faada nyam mana iina di dezot an dem stil ded
4341,JHN,6,JNT,bot si di fuud ya we kom fram outa evn enibadi we nyam it naa go ded
4342,JHN,6,JNT,mi a di fuud we gi laif an we kom dong fram outa evn
4343,JHN,6,JNT,ef enibadi nyam dis ya fuud ya dem ago liv fi eva
4344,JHN,6,JNT,mi uona badi a di fuud we mi gweehn gi so di piipl dem iina di worl kyan liv
4345,JHN,6,JNT,den di juu dem staat kos an galang mongks dem wan aneda sieka wa im se
4346,JHN,6,JNT,ier dem a ou da man ya kyan a gi wi im badi fi nyam
4347,JHN,6,JNT,so jiizas se tu dem se mi a tel unu fi chuu chuu ef unu no nyam di man we gad pik badi an ef unu no jringk fiim blod unu naa go liv fi eva
4348,JHN,6,JNT,enibadi we nyam fi mi badi an we jringk fi mi blod ago liv fi eva an mi ago mek dem kom bak alaiv pan di laas die
4349,JHN,6,JNT,kaa fi mi badi a di riil fuud an fi mi blod a di riil jringks
4350,JHN,6,JNT,enibadi we nyam mi badi an we jringk mi blod kluos tu mi an mi kluos tu dem
4351,JHN,6,JNT,jos laik ou di faada we gi laif sen mi an mek mi liv a siem so mi ago mek di sumadi we nyam mi liv
4352,JHN,6,JNT,a dis a di fuud we kom dong fram outa evn
4353,JHN,6,JNT,it no komiin laka di fuud we unu faada faada dem did nyam an stil ded
4354,JHN,6,JNT,di sumadi we nyam da fuud ya ago liv fi eva
4355,JHN,6,JNT,nou jiizas se dem sitn ya wen im did a tiich a di juu dem miitn ous iina kyaporniyom
4356,JHN,6,JNT,afta nof a jiizas falara dem ier aal a we im did av fi se dem se it no iizi fi tek iin wa im a tiich se
4357,JHN,6,JNT,a wan aad sitn im a tiich
4358,JHN,6,JNT,uu kyan andastan wa im a se
4359,JHN,6,JNT,bot chuu jiizas did nuo se im falara dem did a se dem sitn de im se tu dem se wa apm wa mi se a bada unu
4360,JHN,6,JNT,den a wa gweehn apm ef unu si di man we gad pik go bak we im did de bifuo di spirit a wa gi piipl riil laif
4361,JHN,6,JNT,piipl no wot notn dem kyaahn dwiit
4362,JHN,6,JNT,a di spirit mek mi se wa mi de se tu unu an we di spirit se kaaz piipl fi av laif
4363,JHN,6,JNT,bot som a unu no biliiv
4364,JHN,6,JNT,jiizas se dem sitn ya kaa fram di staat im did nuo di wan dem we neehn chos iina im plos di wan we did ago ton im uova tu im enimi dem so pan tap a dat im se a dat mek mi tel unu se nobadi kyaahn kom tu mi ef mi faada no giim di chaans
4365,JHN,6,JNT,fram da taim de nof a im falara dem ton bak an tap fala im
4366,JHN,6,JNT,so im se tu im twelv falara dem se unu no waahn lef tu
4367,JHN,6,JNT,saiman piita ansa im an se laad a uu els wi mos go tu
4368,JHN,6,JNT,a yu av di mesij we kaaz piipl fi liv fi eva
4369,JHN,6,JNT,wi biliiv an nuo se yu a di uoli wan we gad sen kom
4370,JHN,6,JNT,den jiizas ansa bak an se no twelv a unu mi pik
4371,JHN,6,JNT,an stil wan a unu a di devl uona self
4372,JHN,6,JNT,nou im did a taak bout juudas saiman iskyariyat bwai pikni uu im nuo se did ago ton im uova tu im enimi dem
4373,JHN,7,JNT,afta dat jiizas go aal bout iina gyalalii
4374,JHN,7,JNT,im tan we fram judiya kaa di juu liida dem did a luk wan wie fi kil im
4375,JHN,7,JNT,nou a did nieli taim fi di juu piipl dem ot alidie
4376,JHN,7,JNT,jiizas breda dem se tu im muuv out fram yaso no an go a judiya so yu falara dem kyan si di big an powaful sitn dem we yu kyan du
4377,JHN,7,JNT,kaa sumadi we waahn piipl fi nuo bout dem no du we dem a du anda di kwaiyat
4378,JHN,7,JNT,so sins yu a du dem sitn ya shuo aaf yuself tu di worl mek evribadi si yu an nuo we yu a du
4379,JHN,7,JNT,kaa no iivn im uona breda dem did biliiv iina im bot jiizas se tu dem se fi unu enitaim a di rait taim bot fi mi taim no kom yet
4380,JHN,7,JNT,di piipl dem iina di worl kyaahn iet unu bot dem iet mi kaa mi tel dem se wa dem du wikid an bad
4381,JHN,7,JNT,unu gwaan op de go tek paat iina di ot alidie
4382,JHN,7,JNT,mi naa go kaa di rait taim fi mi go no kom yet
4383,JHN,7,JNT,so afta im tel dem dat im tan wich paat im did de iina gyalalii
4384,JHN,7,JNT,afta im breda dem lef fi go tek paat iina di ot alidie a judiya jiizas go op de tu bot im go anda di kwaiyat so nobadi kuda si im
4385,JHN,7,JNT,nou di juu liida dem we did de de did a luk out fi im an did a aks a wich paat im de
4386,JHN,7,JNT,wan uol iip a piipl did a wispa wispa wa dem tingk bout jiizas mongks demself
4387,JHN,7,JNT,som did a se im a wan gud man
4388,JHN,7,JNT,an yu did av som we se nuo sa a fuul im a fuul op di piipl dem
4389,JHN,7,JNT,bot iina aal we did a gwaan evribadi kiba dem mout no iivn a suol wuda se notn fi mek tu moch piipl ier wa dem tingk kaa dem did fried a wa di juu liida dem wuda du dem
4390,JHN,7,JNT,a no til aaf wie chuu di ot alidie dat jiizas go op we paat gad ous de an staat tiich
4391,JHN,7,JNT,di juu liida dem shak wen dem si ou im tiich so dem aks a ou da man ya nuo so moch an im neehn go a skuul
4392,JHN,7,JNT,so jiizas ansa dem an se a no mi mek op we mi tiich
4393,JHN,7,JNT,a di wan we sen mi kom gi mi it fi tiich
4394,JHN,7,JNT,ef sumadi mek op dem main fi du wa gad waahn dem fi du dem ago fain out ef a riili gad gi mi wa fi tiich ar ef a mi jos a taak fi miself
4395,JHN,7,JNT,sumadi we taak fi imself a luk big op fram piipl bot sumadi we wok so dat di wan we sen im get big op a gud sumadi an wa im taak a chuu sitn
4396,JHN,7,JNT,dem no lai
4397,JHN,7,JNT,no chuu se a muoziz gi unu di laa
4398,JHN,7,JNT,bot non a unu no kip it
4399,JHN,7,JNT,so wa mek unu a chrai fi kil mi
4400,JHN,7,JNT,di kroud a piipl dem den se tu im se yu av diiman iina yu a uu a chrai kil yu
4401,JHN,7,JNT,so jiizas se tu dem se mi du onggl wan mirikl an di uol a unu shak
4402,JHN,7,JNT,bot unu sorkomsaiz unu bwai pikni dem pan di sabat kaa muoziz se unu fi dwiit duo a no muoziz staat it op a unu faada faada dem
4403,JHN,7,JNT,so ef wan pikni kyan get sorkomsaiz pan di sabat fi mek shuor se muoziz laa no get brok wa mek unu beks wid mi kaa mi mek sumadi get beta pan di sabat
4404,JHN,7,JNT,tap joj sitn sieka ou it luk pan di outsaid an staat joj dem fi ou dem riili tan
4405,JHN,7,JNT,nou da taim de som a di piipl we liv a jeruusilem staat aks a no di man dis we dem a chrai fi kil
4406,JHN,7,JNT,bot ku ya siim ya a taak so evribadi kyan ier im an evribadi a kiba dem mout dem naa se notn tu im
4407,JHN,7,JNT,yu tingk se di ruula dem riili biliiv se im a di krais fi chuu
4408,JHN,7,JNT,bot wi nuo wich paat im kom fram
4409,JHN,7,JNT,wen di krais kom nobadi naa go nuo wich paat im kom fram
4410,JHN,7,JNT,da taim de jiizas did stil a tiich iina di yaad we gad ous de
4411,JHN,7,JNT,im ier we di piipl dem did a se so im baal out loud loud pan tap a im vais an se unu nuo mi an unu nuo we paat mi kom fram mi no sen miself kom ya bot unu kyan chos di wan we sen mi kom
4412,JHN,7,JNT,unu no nuo im bot mi nuo im kaa mi kom fram im an a im sen mi kom ya
4413,JHN,7,JNT,wen dem ier dis ya dem chrai fi grab im bot nobadi no toch im kaaz a neehn fi im taim fi dem kil im yet
4414,JHN,7,JNT,stil nof piipl iina di kroud biliiv iina im
4415,JHN,7,JNT,ier wa dem se wen di krais kom yu tingk im ago wok nof muo mirikl dan wa da man ya a du
4416,JHN,7,JNT,di farisii dem ier di kroud a piipl a wispa dem sitn ya bout jiizas
4417,JHN,7,JNT,so di ed priis dem an di farisii dem sen dem we gyaad gad ous fi lak im op
4418,JHN,7,JNT,so jiizas se a onggl likl bit muo taim mi gweehn de ya wid unu an afta dat mi ago bak tu di wan we sen mi kom ya
4419,JHN,7,JNT,unu gweehn luk fi mi bot unu naa go fain mi
4420,JHN,7,JNT,an unu kyaahn go kom wich paat mi ago de
4421,JHN,7,JNT,di juu liida dem den se tu dem wan aneda se a we da man ya plan fi go so dat wi naa go kyan fain im
4422,JHN,7,JNT,a go im ago go tu di juu piipl dem we skyata skyata mongks di griik piipl dem so dat im kyan tiich di griik piipl dem
4423,JHN,7,JNT,a wa im miin wen im se unu gweehn luk fi mi bot unu naa go kyan fain mi
4424,JHN,7,JNT,an unu kyaahn go kom wich paat mi ago de
4425,JHN,7,JNT,pan di laas an bigis die a di ot alidie jiizas get op an baal out pan tap a im vais ef nobadi torsti mek dem kom tu mi fi sitn fi jringk
4426,JHN,7,JNT,wa gad wod se gweehn apm tu di piipl we biliiv iina mi
4427,JHN,7,JNT,it se som riva wid waata we gi laif ago ron outa dem
4428,JHN,7,JNT,nou wen im se dat de im did a taak bout di spirit we di piipl dem we chos iina im wuda get lietaraan
4429,JHN,7,JNT,kaa op tu da taim de nobadi neva get di spirit kaa jiizas neehn get big op yet wen som a di piipl dem iina di kroud ier we jiizas se dem se fi riil da man ya a di prafit
4430,JHN,7,JNT,som ada wan se a di krais dis ya
4431,JHN,7,JNT,bot yu did stil av som we did a aks nuo sa kaa di krais no kom fram gyalalii no chuu
4432,JHN,7,JNT,gad wod no se dat di krais gweehn kom fram dievid fambili an fram outa betliyem di toun we dievid did liv
4433,JHN,7,JNT,so di piipl dem did plit op uova wa dem tingk bout jiizas
4434,JHN,7,JNT,som a dem did waahn fi uol im fi lak im op bot nobadi neehn put dem an pan im
4435,JHN,7,JNT,wen dem we gyaad gad ous go bak tu di ed priis dem an di farisii dem di ed priis dem an di farisii dem aks dem se wa mek unu no kyari im kom
4436,JHN,7,JNT,di gyaad dem se nobadi neva eva taak laik ou da man ya taak
4437,JHN,7,JNT,so di farisii dem se yu miin se a chrik im chrik unu tu
4438,JHN,7,JNT,non a di juu ruula ar farisii dem biliiv iina im iihn
4439,JHN,7,JNT,nuo bot da fufuul kroud a piipl ya we no nuo notn bout di laa bad blesn de pan dem
4440,JHN,7,JNT,den nikodiimos di wan we did go a jiizas bifuo da taim ya an we did iina dem gruup aks dem se wi laa lou wi fi joj nobadi an se dat dem gilti bifuo wi ier fram dem fos fi fain out wa dem a du
4441,JHN,7,JNT,bot dem se tu im se yu no kom fram gyalalii tu
4442,JHN,7,JNT,go chuu gad wod an si fi yuself no prafit neva eva kom outa gyalalii yet afta dat aal a dem go a dem yaad
4443,JHN,8,JNT,bot jiizas neehn go a fi im yaad
4444,JHN,8,JNT,im go op a mount aliv
4445,JHN,8,JNT,orli di neda maanin im go baka di yaad we gad ous de
4446,JHN,8,JNT,wen im riich de uol iip a piipl bongl roun im an im sidong an staat tiich dem
4447,JHN,8,JNT,nou di laa tiicha dem an di farisii dem kyari iin wan uman we dem kech a sliip wid wan man we a no ar ozban
4448,JHN,8,JNT,an dem mek ar tan op infronta di kroud a piipl
4449,JHN,8,JNT,ier dem tu jiizas tiicha da uman ya get kech a sliip wid man we a no ar ozban
4450,JHN,8,JNT,iina di laa muoziz tel wi se wi fi stuon uman laka dis ya
4451,JHN,8,JNT,so we yu se nou
4452,JHN,8,JNT,dem aks im dat de kaa dem did waahn fi chrik im so dat dem kuda av sitn fi lak im op fa jiizas ben dong an staat rait iina di grong wid im fingga
4453,JHN,8,JNT,bot wen dem kip aan a push an a push im fi ansa dem im tan op chriet an se tu dem se eni wan a unu we neva sin yet fling di fos stuon aafa ar den im ben dong wan neks taim an staat rait iina di grong
4454,JHN,8,JNT,wen dem ier we jiizas se dem lef go we wan afta di ada
4455,JHN,8,JNT,di uolis wan dem go we fos an dem gwaan lef til a jiizas wan did tan op de wid di uman
4456,JHN,8,JNT,jiizas get op an se tu ar se liedi we dem de
4457,JHN,8,JNT,nobadi neva se yu fi ded sieka wa yu du
4458,JHN,8,JNT,no iivn a suol sar shi se
4459,JHN,8,JNT,den mi naa go se yu fi ded sieka we yu du niida jiizas se tu ar
4460,JHN,8,JNT,gwaan nou an no sin no muor
4461,JHN,8,JNT,jiizas staat taak tu di piipl dem agen an se mi a di wan we lait op di worl
4462,JHN,8,JNT,enibadi we fala mi naa go waak iina di daak bot dem ago av di lait we gi piipl laif
4463,JHN,8,JNT,di farisii dem se tu im se si yu a taak bout yuself an nobadi no de bout fi bak wa yu a se
4464,JHN,8,JNT,so we yu a se kyan neva chuu
4465,JHN,8,JNT,so jiizas se tu dem se aal ef mi did a taak bout miself we mi a se chuu kaa mi nuo we mi kom fram an mi nuo we paat mi a go
4466,JHN,8,JNT,bot unu no nuo we mi kom fram an unu no nuo we paat mi a go
4467,JHN,8,JNT,unu joj bies pan we unu kyan si
4468,JHN,8,JNT,mi no dwiit di wie unu dwiit
4469,JHN,8,JNT,bot ef mi did fi joj nobadi ou mi joj dem wuda rait kaaz a no mi wan a dwiit
4470,JHN,8,JNT,mi dwiit wid mi faada di wan we sen mi kom ya
4471,JHN,8,JNT,it rait dong iina fuunu uona laa se dat ef tuu sumadi se di siem ting bout sitn den we dem se a chuu
4472,JHN,8,JNT,mi a di wan we taak bout miself an mi faada we sen mi taak bout mi tu
4473,JHN,8,JNT,so den we paat yu faada de
4474,JHN,8,JNT,di farisii dem aks im
4475,JHN,8,JNT,unu no nuo mi ar mi faada jiizas se tu dem
4476,JHN,8,JNT,ef unu did nuo mi unu wuda nuo mi faada tu
4477,JHN,8,JNT,jiizas se dem sitn ya wen im did a tiich iina di yaad we gad ous de nier wich paat piipl jrap dem aafrin
4478,JHN,8,JNT,an nobadi neehn uol im fi lak im op kaa im taim neehn kom yet den jiizas se tu dem agen se mi a go we an unu gweehn luk fi mi bot unu gweehn ded iina unu sin
4479,JHN,8,JNT,unu kyaahn kom we paat mi a go
4480,JHN,8,JNT,wa im se mek di juu liida dem staat aks a kil im gweehn kil imself mek im a se we paat mi a go unu kyaahn kom
4481,JHN,8,JNT,bot jiizas gwaan taak an im se tu dem se unu kom fram dong a batam ya mi kom fram evn op a tap
4482,JHN,8,JNT,unu kom fram da worl ya mi no kom fram ya
4483,JHN,8,JNT,a dat mek mi se tu unu se unu gweehn ded iina unu sin dem
4484,JHN,8,JNT,kaa ef unu no biliiv uu mi se mi bi unu ago ded iina unu sin dem
4485,JHN,8,JNT,so dem aks a uu yu
4486,JHN,8,JNT,di siem sumadi mi a tel unu fram di staat jiizas se tu dem
4487,JHN,8,JNT,mi av nof ada sitn fi se an fi joj unu fa bot di faada we sen mi taak di chuut an a wa mi ier im se mi tel di piipl dem iina di worl
4488,JHN,8,JNT,bot dem neehn andastan wa im did a tel dem se bout im faada so jiizas se wen unu lif op di man we gad pik pan di kraas a dem taim de unu gweehn nuo se mi a uu mi se mi bi an dat mi no du notn pan mi uon bot dat mi taak onggl wa mi faada tiich mi
4489,JHN,8,JNT,di wan we sen mi tan wid mi
4490,JHN,8,JNT,im neehn mek mi tan pan mi uon kaa mi eva a du wa mek im api
4491,JHN,8,JNT,siem taim im a taak bout dem sitn ya nof piipl staat biliiv iina im
4492,JHN,8,JNT,jiizas se tu di juu dem we kom fram jeruusilem an we chos iina im se ef unu gwaan du di sitn dem we mi tiich unu a mi falara dem fi chuu
4493,JHN,8,JNT,unu gweehn nuo di chuut an di chuut gweehn frii unu
4494,JHN,8,JNT,dem ansa im an se wi a iebriyam pikni an wi neehn a nobadi sliev bifuo
4495,JHN,8,JNT,so ou kom yu fi a se di chuut gweehn frii unu
4496,JHN,8,JNT,jiizas ansa dem an se mi a tel unu fi chuu chuu evribadi we sin a sin sliev
4497,JHN,8,JNT,wan sliev no tan iina wan fambili fi eva bot wan bwai pikni a aalwiez paat a im fambili
4498,JHN,8,JNT,so ef di bwai pikni frii unu unu frii fi chuu
4499,JHN,8,JNT,mi nuo se unu a iebriyam pikni
4500,JHN,8,JNT,bot iivn duo unu a iebriyam pikni unu stil waahn fi kil mi kaa wa mi a tiich unu se no toch unu aat
4501,JHN,8,JNT,mi a tel unu we mi si wen mi de roun di faada bot unu du wa unu ier di faada se iebriyam a fi wi faada dem se tu jiizas
4502,JHN,8,JNT,ef unu did a iebriyam pikni jiizas se den unu wuda du wa iebriyam du
4503,JHN,8,JNT,bot nou unu a chrai fi kil mi sumadi we taak di chuu sitn dem we im ier gad taak bout
4504,JHN,8,JNT,iebriyam neehn du notn laka dat de
4505,JHN,8,JNT,unu a du di sitn dem we unu uona faada du
4506,JHN,8,JNT,wi a no baastad pikni di piipl dem shout bak an se tu im
4507,JHN,8,JNT,a gad imself a di onggl faada wi av
4508,JHN,8,JNT,bot jiizas se tu dem se ef gad did a unu faada fi chuu unu wuda lov mi kaa mi kom fram gad an nou mi de ya
4509,JHN,8,JNT,mi no kom ya pan mi uon a im sen mi ya
4510,JHN,8,JNT,wa mek unu no andastan wa mi a se
4511,JHN,8,JNT,a chuu unu kyaahn riili si chuu wa mi a tel unu se
4512,JHN,8,JNT,unu bilang tu unu faada di devl an unu waahn fi du di sitn dem we unu faada waahn unu fi du
4513,JHN,8,JNT,im did a mordara fram di staat an naav notn fi du wid di chuut kaa im no se ar av notn fi du wid di chuut
4514,JHN,8,JNT,wen im tel lai im jos a taak ou im tan kaa im a laiyad an im a di faada fi aal lai
4515,JHN,8,JNT,bot chuu mi tel unu di chuut unu no biliiv iina mi
4516,JHN,8,JNT,wich wan outa aal a unu kyan shuo se mi gilti a no sin
4517,JHN,8,JNT,ef mi de tel unu di chuut wa mek unu no biliiv mi
4518,JHN,8,JNT,dem we bilang tu gad ier wa gad se
4519,JHN,8,JNT,unu kyaahn si chuu we mi a se kaa unu no bilang tu gad
4520,JHN,8,JNT,di juu piipl dem fram jeruusilem ansa im se no chuut wi a taak wen wi se yu a wan samaritan an yu av diiman iina yu
4521,JHN,8,JNT,mi no av no diiman iina mi jiizas se
4522,JHN,8,JNT,mi rispek mi faada bot unu no shuo mi no rispek
4523,JHN,8,JNT,mi naa chrai fi mek piipl big big mi op
4524,JHN,8,JNT,bot yu av sumadi we waahn piipl fi big mi op an im a di joj
4525,JHN,8,JNT,mi a tel unu fi chuu chuu enibadi we du wa mi tiich naa go ded
4526,JHN,8,JNT,wen di juu piipl dem fram jeruusilem ier dis ya ier dem a nou wi nuo se yu av diiman iina yu iebriyam an di prafit dem ded an yu a se enibadi we du wa mi tiich naa go ded yu no biga dan wi faada iebriyam we ded
4527,JHN,8,JNT,di prafit dem ded tu
4528,JHN,8,JNT,a uu yu se yu bi
4529,JHN,8,JNT,jiizas ansa dem se ef mi big op miself dat de big op de no wot wan ting
4530,JHN,8,JNT,fi mi faada di wan we unu se a fuunu gad a im a di wan we big mi op
4531,JHN,8,JNT,unu no nuo im bot mi nuo im
4532,JHN,8,JNT,ef mi did fi se mi no nuo im mi wuda lai laik unu
4533,JHN,8,JNT,bot mi nuo im an mi du wa im se
4534,JHN,8,JNT,unu faada iebriyam did glad wen im si fi mi die an iej
4535,JHN,8,JNT,im siit an did glad bout wa im si
4536,JHN,8,JNT,yu no iivn riich fifti yet di juu dem se tu im an yu a taak bout yu si iebriyam so jiizas se tu dem se mi de tel unu fi chuu chuu se bifuo iebriyam did baan mi de bout wen dem ier dis dem pik op rakstuon fi fling aafa im bot im aid we an go we fram we gad ous did de
4537,JHN,9,JNT,nou wen jiizas did a waak im si wan man we did blain fram di die im baan
4538,JHN,9,JNT,so im falara dem aks im se tiicha a uu sin mek da man ya baan blain im ar im mada an faada
4539,JHN,9,JNT,da man ya neehn sin jiizas se tu dem im mada an faada neehn sin niida
4540,JHN,9,JNT,im baan blain so piipl kyan si gad du som powaful sitn iina im laif
4541,JHN,9,JNT,fi az lang az di son a shain wi mos du di powaful sitn dem we di wan we sen mi waahn wi fi du
4542,JHN,9,JNT,nait a kom wen nobadi kyaahn go du notn
4543,JHN,9,JNT,fi az lang az mi iina di worl mi a di wan we lait op di worl
4544,JHN,9,JNT,afta im se dis im pit pan di grong miks op di pit iina di dot mek mod an put it pan di man yai dem
4545,JHN,9,JNT,den im tel di man se gwaan go wash yu fies iina di sailuom puul sailuom miin sen so di man go we go wash im fies an go baka im yaad a si so nou im nieba dem an dem we yuus fi si im a beg staat aks no di man dis ya we yuus tu sidong a beg
4546,JHN,9,JNT,som se a im siem wan
4547,JHN,9,JNT,ada piipl se no sa im onggl fieva im
4548,JHN,9,JNT,bot di man kip aan se a mi man
4549,JHN,9,JNT,mi a di man we yuus tu beg
4550,JHN,9,JNT,den a ou kom yu get fi kyan si
4551,JHN,9,JNT,dem aks im
4552,JHN,9,JNT,so im se tu dem se di man we dem kaal jiizas mek som mod an put it pan mi yai dem an tel mi fi go wash mi fies a sailuom puul
4553,JHN,9,JNT,so mi go wash mi fies an den mi kuda si
4554,JHN,9,JNT,wich paat da man ya de
4555,JHN,9,JNT,dem aks im
4556,JHN,9,JNT,mi no nuo im se
4557,JHN,9,JNT,so dem tek di man we did blain kyari go a di farisii dem
4558,JHN,9,JNT,nou a pan di sabat jiizas did tek mod an mek di man get fi si so di farisii dem aks di man ou kom im get fi kyan si
4559,JHN,9,JNT,di man tel dem se im put mod pan mi yai dem an mi go wash aaf mi fies an nou mi kyan si
4560,JHN,9,JNT,den som a di farisii dem se di man we du da sitn ya no kom fram gad kaa im no kip di sabat
4561,JHN,9,JNT,bot som ada piipl aks bot a ou sina man fi du dem powaful mirikl ya
4562,JHN,9,JNT,so aal a dem neehn grii wid dem wan aneda
4563,JHN,9,JNT,dem ton tu di man we did blain wan neks taim an aks im se a fi yu yai dem im mek get beta
4564,JHN,9,JNT,wa yu afi se bout im
4565,JHN,9,JNT,so di man se tu dem se im a wan prafit
4566,JHN,9,JNT,di juu liida dem stil neehn biliiv se di man did blain fi chuu an kuda si nou so dem sen fi im mada an faada
4567,JHN,9,JNT,a fuunu bwai pikni dis ya we unu se baan blain
4568,JHN,9,JNT,dem aks im mada an faada
4569,JHN,9,JNT,den tel wi ou kom im get fi kyan si nou
4570,JHN,9,JNT,wi nuo se im a fi wi pikni di man mada an faada se an wi nuo se im did baan blain
4571,JHN,9,JNT,bot wi no nuo ou kom im get fi kyan si nou an wi no nuo a uu mek im beta
4572,JHN,9,JNT,unu aks im
4573,JHN,9,JNT,im a big man
4574,JHN,9,JNT,im wi taak fi imself
4575,JHN,9,JNT,di man mada an faada se so chuu dem did fried a di juu liida dem kaa di liida dem did don mek op dem main se enibadi we biliiv an se dat jiizas a di krais wuda get put outa di juu dem choch
4576,JHN,9,JNT,a dat mek im mada an faada se im a big man
4577,JHN,9,JNT,unu aks im so di juu liida dem kaal di man we did blain wan muo taim
4578,JHN,9,JNT,taak di chuut an shiem di devl dem se
4579,JHN,9,JNT,wi nuo se di man we mek yu get beta a sina man
4580,JHN,9,JNT,bot im se tu dem se sina ar no sina mi no nuo im a wich wan a dem
4581,JHN,9,JNT,wan ting mi nuo se a dat mi did blain an nou mi kyan si den dem aks im se a wa im du tu yu
4582,JHN,9,JNT,a ou im mek yu get fi kyan si
4583,JHN,9,JNT,bot di man ansa dem an se mi tel unu aredi an unu neehn lisn
4584,JHN,9,JNT,wa mek unu waahn ier wan neda taim
4585,JHN,9,JNT,a ton unu waahn ton im falara dem tu
4586,JHN,9,JNT,den dem staat kos im aaf an se a yu a fiim falara a muoziz wi fala wi nuo se gad taak tu muoziz bot di man yu a taak bout wi no iivn nuo wich paat im kom fram
4587,JHN,9,JNT,so ier di man tu dem bot wat a piis a sopm iihn im mek mi kyan si bot siem taim unu no nuo wich paat im kom fram wi nuo se gad no lisn tu piipl we a sina
4588,JHN,9,JNT,im lisn tu dem we rispek im an du we im se
4589,JHN,9,JNT,fram di taim di worl mek nobadi neehn ier bout sumadi we baan blain an we get fi kyan si afta dat
4590,JHN,9,JNT,ef da man ya neehn kom fram gad im kudn du wan ting
4591,JHN,9,JNT,wen dem ier dat dem se tu im se yu ful op a sin fram yu baan
4592,JHN,9,JNT,a uu yu tingk yu bi fi a chrai a tiich wi notn
4593,JHN,9,JNT,an dem kik im outa di juu choch
4594,JHN,9,JNT,jiizas ier se di juu liida dem kik di man we did blain outa dem choch
4595,JHN,9,JNT,wen jiizas fain im im aks im se yu biliiv iina di man we gad pik
4596,JHN,9,JNT,a uu im sar
4597,JHN,9,JNT,di man aks jiizas
4598,JHN,9,JNT,tel mi so mi kyan biliiv iina im
4599,JHN,9,JNT,jiizas se tu im se yu a si im nou
4600,JHN,9,JNT,a im a taak tu yu
4601,JHN,9,JNT,so di man se laad mi biliiv an im worship jiizas
4602,JHN,9,JNT,jiizas se mi kom iina di worl fi joj piipl so blain piipl kyan si an di wan dem we tingk se dem kyan si get blain
4603,JHN,9,JNT,som a di farisii dem we did de roun im ier wen im se dis an aks a blain yu a se wi blain tu
4604,JHN,9,JNT,so jiizas tel dem se ef unu did blain unu wudn gilti a no sin bot chuu unu se unu kyan si unu gilti
4605,JHN,10,JNT,jiizas se mi a tel unu fi chuu chuu se di sumadi we no kom iina di shiip pen chuu di giet bot we klaim go iin de wan neks wie da sumadi de a tiif an raba
4606,JHN,10,JNT,di wan we go iina di pen chuu di giet a im a di shiip dem shepad
4607,JHN,10,JNT,di wan we wach uova di shiip giet uopm di giet fi di shepad an di shiip dem ier di shepad vais
4608,JHN,10,JNT,di shepad kaal fiim uona shiip dem bai dem niem an im liid dem out
4609,JHN,10,JNT,wen im tek out aal a fiim shiip im go infronta dem an di shiip dem fala im kaa dem pik op im vais
4610,JHN,10,JNT,dem naa go fala baka chrienja
4611,JHN,10,JNT,dem ron we fram im kaa dem no pik op chrienja vais
4612,JHN,10,JNT,jiizas did a tel dem wan tuori bot dem neehn andastan wa im did a se tu dem
4613,JHN,10,JNT,so im se tu dem agen se mi a tel unu fi chuu chuu se dat mi a di giet we di shiip dem go chuu
4614,JHN,10,JNT,enibadi els we kom bifuo mi a tiif an raba bot di shiip dem neva lisn tu dem
4615,JHN,10,JNT,mi a di giet
4616,JHN,10,JNT,ef enibadi kom iin chuu mi dem ago siev
4617,JHN,10,JNT,dem ago waak iin an waak out an dem ago fain plies wid nais griin graas fi nyam
4618,JHN,10,JNT,di tiif kom onggl fi tiif fi kil an fi mash op
4619,JHN,10,JNT,mi kom so dat dem kyan liv laif an no waahn notn at aal
4620,JHN,10,JNT,mi a di gud shepad
4621,JHN,10,JNT,di gud shepad wi gi op im laif fi di shiip dem
4622,JHN,10,JNT,di sumadi we a get pie fi luk aafa dem a no di shepad
4623,JHN,10,JNT,dem no uon di shiip dem
4624,JHN,10,JNT,so wen taim da sumadi de si wulf a kom im ron go we lef di shiip dem
4625,JHN,10,JNT,den di wulf kom op pan di shiip dem an mek dem skyata
4626,JHN,10,JNT,di sumadi we get pie fi luk aafa di shiip dem ron we kaaz im onggl bizniz bout di moni
4627,JHN,10,JNT,im no kieta bout di shiip dem
4628,JHN,10,JNT,mi a di gud shepad
4629,JHN,10,JNT,mi nuo mi uona shiip dem an mi shiip dem nuo mi siem laka ou di faada nuo mi an mi nuo di faada
4630,JHN,10,JNT,an mi gi op mi laif fi mi shiip dem
4631,JHN,10,JNT,mi av ada shiip we no iina da shiip pen ya
4632,JHN,10,JNT,mi afi kyari dem iina di pen tu
4633,JHN,10,JNT,dem ago lisn tu mi vais tu so den yu ago av onggl wan gruup a shiip an onggl wan shepad
4634,JHN,10,JNT,mi faada lov mi kaa mi gi op mi laif so dat mi kyan kom bak alaiv
4635,JHN,10,JNT,nobadi no tek we mi laif fram mi
4636,JHN,10,JNT,a mi gi it op miself
4637,JHN,10,JNT,mi av di powa fi gi it we an mi av di powa fi tek it bak
4638,JHN,10,JNT,a dis ya mi faada tel mi fi du
4639,JHN,10,JNT,wen di juu liida dem ier wa jiizas se dem staat aagyu wid dem wan aneda agen
4640,JHN,10,JNT,nof a dem se im av wan diiman iina im an im tif stuon mad
4641,JHN,10,JNT,wa unu a lisn tu im fa
4642,JHN,10,JNT,bot som ada wan se dis ya kaina tiichin ya no kom fram sumadi we av diiman iina dem
4643,JHN,10,JNT,diiman kyaahn mek blain piipl si
4644,JHN,10,JNT,di alidie wen di juu piipl dem memba di taim wen gad ous did dedikiet bak tu im did kom a jeruusilem
4645,JHN,10,JNT,a did di kuol siizn an jiizas did a waak roun gad ous ieriya pan salaman puoch
4646,JHN,10,JNT,di juu liida dem bongl roun im an se ou lang yu plan fi kip tingz fram wi an av wi a wanda
4647,JHN,10,JNT,ef yu a di krais jos se it plien an chriet
4648,JHN,10,JNT,so jiizas se tu dem se mi tel unu aredi bot unu no biliiv
4649,JHN,10,JNT,di sopm dem we mi du kaa mi faada tel mi fi du dem dem shuo unu uu mi bi
4650,JHN,10,JNT,bot unu mek op unu main fi no biliiv kaa unu a no fi mi shiip
4651,JHN,10,JNT,fi mi shiip dem lisn tu we mi se
4652,JHN,10,JNT,mi nuo dem an dem fala baka mi
4653,JHN,10,JNT,mi mek dem kyan liv fi eva an dem naa go ded
4654,JHN,10,JNT,nobadi naa go grab an tek dem outa mi an
4655,JHN,10,JNT,mi faada we gi mi aal a dem im biga dan evribadi
4656,JHN,10,JNT,nobadi kyaahn grab an tek dem outa mi faada an
4657,JHN,10,JNT,mi an di faada a wan an di siem
4658,JHN,10,JNT,so di juu liida dem pik op rakstuon fi stuon im wan neda taim bot jiizas se tu dem se mi du nof powaful sitn we mi faada tel mi fi du infronta unu yai
4659,JHN,10,JNT,a wich wan a dem unu a stuon mi fa
4660,JHN,10,JNT,wi naa stuon yu fi non a dem sitn de dem se tu im
4661,JHN,10,JNT,wi gweehn stuon yu kaaz a ou yu a disrispek gad
4662,JHN,10,JNT,yu a onggl wan man an yu a taak bout se yu a gad
4663,JHN,10,JNT,so jiizas ansa dem an se a no iina fuunu laa buk it rait dong se gad se mi tel unu se unu a gad 
4664,JHN,10,JNT,nou wi nuo se wa rait dong iina gad wod aalwiez chuu
4665,JHN,10,JNT,so nou ef gad did se di piipl dem we im did a taak tu dem taim de a gad wa mek unu se yu a disrispek gad tu di wan we gad pik an sen iina di worl
4666,JHN,10,JNT,wa mek unu a se mi disrispek gad kaa mi se mi a gad bwai pikni
4667,JHN,10,JNT,ef mi naa du we mi faada waahn mi fi du den no biliiv mi
4668,JHN,10,JNT,bot ef mi du wa im tel mi fi du duo unu no biliiv mi sieka wa mi tel unu at liis biliiv mi sieka di mirikl dem we mi du so dat unu kyan nuo an andastan se di faada iina mi an mi iina di faada
4669,JHN,10,JNT,den dem chrai fi uol im an lak im op wan muo taim bot im get we fram dem
4670,JHN,10,JNT,im go bak kraas jaadn riva fi go a di plies we jan did a baptaiz piipl iina di orliya die dem
4671,JHN,10,JNT,im tan de an no go no we afta im riich de
4672,JHN,10,JNT,uol iip a piipl kom tu im an dem se duo jan neehn du no iivn wan mirikl aal a we im did se bout da man ya a did chuu
4673,JHN,10,JNT,an uol iip a piipl we did de kraas jaadn riva biliiv iina im
4674,JHN,11,JNT,nou yu did av wan sik man niem lazaros
4675,JHN,11,JNT,lazaros did liv a betani di sed plies mieri an ar sista maata did liv
4676,JHN,11,JNT,a da mieri ya did chuo porfyuum ail pan di laad an waip aaf im fut dem wid ar ier
4677,JHN,11,JNT,a fi ar breda lazaros did sik so di sista dem sen mesij tu jiizas se laad di sumadi we yu lov sik
4678,JHN,11,JNT,wen jiizas ier bout it im se nobadi naa go ded sieka da siknis ya
4679,JHN,11,JNT,it gweehn kaaz piipl fi big op gad
4680,JHN,11,JNT,an dem ago big op di man we gad pik sieka it tu
4681,JHN,11,JNT,nou jiizas did lov maata ar sista an lazaros bot wen im ier se lazaros did sik im tan wich paat im did de fi tuu muo die
4682,JHN,11,JNT,afta dat im se tu im falara dem se kom mek wi go baka judiya
4683,JHN,11,JNT,bot tiicha dem se no jos di ada die di juu dem did a chrai fi stuon yu kil yu an yu a go bak de
4684,JHN,11,JNT,jiizas ansa dem se no twelv owa iina wan die
4685,JHN,11,JNT,sumadi we waak a die no faal dong kaa im av di son fi mek im si
4686,JHN,11,JNT,bot ef sumadi waak a nait im bok op an chrip uova kaa im no av no lait iina im fi mek im si
4687,JHN,11,JNT,afta im se so im tel dem se wi fren lazaros jrap asliip bot mi ago wiek im op
4688,JHN,11,JNT,so im falara dem se tu im se laad ef im jrap asliip im wi get beta
4689,JHN,11,JNT,nou jiizas did a taak bout ou lazaros did ded bot im falara dem did tingk se im miin lazaros did jos a sliip so im tel dem we im miin plien an chriet im se lazaros ded an fi fuunu siek mi glad mi neehn de de so unu kyan get fi biliiv iina mi nou
4690,JHN,11,JNT,kom mek wi go wich paat im de
4691,JHN,11,JNT,den tamas uufa pet niem a did twin se tu di res a jiizas falara dem se kom mek di uol a wi go wid im so wi kyan ded wid im tu
4692,JHN,11,JNT,wen jiizas riich im fain se lazaros did don iina di griev fi fuo die
4693,JHN,11,JNT,betani did de les dan tuu mail fram jeruusilem an nof a di juu dem we kom fram jeruusilem said did kom fi osh maata an mieri an mek dem fiil beta kaa dem breda did ded nou wen maata ier se jiizas did a kom shi go fi miit im bot mieri tan baka di yaad
4694,JHN,11,JNT,laad maata se tu jiizas ef yu did de ya mi breda wudn ded
4695,JHN,11,JNT,bot mi nuo se iivn nou gad wi gi yu eniting yu aks im fa
4696,JHN,11,JNT,jiizas se tu ar se yu breda ago kom bak alaiv
4697,JHN,11,JNT,so maata ansa im an se mi nuo im gweehn kom bak alaiv pan di die wen di worl en an piipl kom bak alaiv
4698,JHN,11,JNT,den jiizas se tu ar se mi a di wan we mek piipl kom bak alaiv a mi mek piipl liv
4699,JHN,11,JNT,enibadi we biliiv iina mi ago liv aal ef dem ded
4700,JHN,11,JNT,an dem we alaiv an biliiv iina mi dem naa go ded
4701,JHN,11,JNT,yu biliiv dis ya
4702,JHN,11,JNT,yes laad shi se mi biliiv se a yu a di krais yu a gad bwai pikni we kom iina di worl
4703,JHN,11,JNT,afta maata se dis ya shi go we go kaal mieri ar sista wan said an tel ar se di tiicha de ya an im a aks fi yu
4704,JHN,11,JNT,wen mieri ier dis ya shi get op faas faas an go wich paat jiizas did de
4705,JHN,11,JNT,nou jiizas neehn riich iina di toun yet im did de a di siem plies wich paat maata did miit im wen di juu dem fram jeruusilem we did iina di ous a osh mieri si ou shi get op faas an go we dem fala baka ar kaa dem did fiil se shi did a go a di griev go baal fi ar breda
4706,JHN,11,JNT,wen mieri kech we paat jiizas did de shi jrap arself a im fut an se laad ef yu did onggl de ya mi breda wudn ded
4707,JHN,11,JNT,wen jiizas si ar a ala an a baal an si di juu dem we did kom wid ar a baal tu im aat muuv
4708,JHN,11,JNT,wich paat unu put im
4709,JHN,11,JNT,jiizas aks dem
4710,JHN,11,JNT,kom laad kom an si dem se tu im
4711,JHN,11,JNT,jiizas baal
4712,JHN,11,JNT,den di juu dem se ku de unu si umoch im did lov im bot som a dem se da man ya mek di blain man kyan si
4713,JHN,11,JNT,so im kudn du sopm fi mek lazaros no ded
4714,JHN,11,JNT,wa jiizas si toch im aat wan muo taim an im go wich paat di griev did de
4715,JHN,11,JNT,nou di griev a did wan kiev wid wan stuon infronta it tek we di stuon jiizas se
4716,JHN,11,JNT,bot laad di ded man sista maata se bai nou di plies mos sumel bad bad kaaz a fuo die im iin de fa
4717,JHN,11,JNT,den jiizas se duohn mi tel yu se ef yu biliiv yu wuda si ou gad big an powaful
4718,JHN,11,JNT,so dem muuv we di stuon
4719,JHN,11,JNT,den jiizas luk op iina di skai an se faada mi tangk yu fi lisn mi
4720,JHN,11,JNT,mi nuo se yu eva lisn tu mi bot mi a se dem sitn ya fi di sieka di kroud a piipl we de yaso so dat dem kyan biliiv se a yu sen mi kom
4721,JHN,11,JNT,afta jiizas don se dat im baal out loud loud se lazaros kum out di ded man kom out wid im an an fut dem tai op wid piis piis a klaat
4722,JHN,11,JNT,piis a klaat did rap roun im fies
4723,JHN,11,JNT,den jiizas se tu dem se tek di griev kluoz aafa im an mek im gwaan
4724,JHN,11,JNT,so nou nof a di juu dem we did kom luk fi mieri biliiv iina jiizas wen dem si we im du
4725,JHN,11,JNT,bot som a dem go tu di farisii dem an tel dem we jiizas du
4726,JHN,11,JNT,den di ed priis dem an di farisii dem kaal wan miitn fi di liida dem
4727,JHN,11,JNT,wa wi a du
4728,JHN,11,JNT,dem aks
4729,JHN,11,JNT,kaa da man ya a wok som powaful mirikl
4730,JHN,11,JNT,ef wi mek im gwaan siem wie evribadi ago biliiv iina im an di ruoman ruula dem ago kom an tek we gad ous fram wi an ron wi piipl dem fram outa wi konchri
4731,JHN,11,JNT,den wan a di liida dem we niem kaiyafas an we did a di liida fi di priis dem da ier de taak op an se unu no nuo a ting unu no si se it beta fi wan man ded fi di piipl dem dan fi mek di uol konchri ded aaf
4732,JHN,11,JNT,nou kaiyafas neehn se dat pan im uon so bot chuu im did a di liida fi di priis dem da ier de im se jiizas wuda ded fi di juu piipl dem bifuo it iivn apm
4733,JHN,11,JNT,bot no fi dem wan bot fi mek aal a gad pikni dem we skyata skyata aal uova di plies kom tugeda iina wan so fram da die de dem mek plan wid dem wan aneda fi kil jiizas
4734,JHN,11,JNT,sieka dat nou jiizas kip we fram di juu piipl dem we kom fram judiya
4735,JHN,11,JNT,im lef go a wan plies nier di dezot wan toun niem iifriem
4736,JHN,11,JNT,an im tan de wid im falara dem
4737,JHN,11,JNT,wen a did nieli taim fi di juu piipl dem paasuova alidie uol iip a dem lef konchri an go op a jeruusilem so dem kuda get demself kliin an redi fi di alidie
4738,JHN,11,JNT,dem did a luk aad fi jiizas an did a se tu dem wan aneda wen dem did a tan op iina gad ous se wa yu tingk
4739,JHN,11,JNT,yu tingk se im naa kom a paasuova
4740,JHN,11,JNT,nou di ed priis dem an di farisii dem did gi out aada se ef nobadi fain out we jiizas de dem fi tel dem so dem kyan get fi lak im op
4741,JHN,12,JNT,siks die bifuo di paasuova alidie jiizas go a betani di plies we lazaros di wan we im did mek kom bak alaiv did liv
4742,JHN,12,JNT,so dem chuo big nyaminz fi im de
4743,JHN,12,JNT,maata did a sorv an lazaros did de de wid di wan dem we did a sidong wid jiizas roun di tiebl
4744,JHN,12,JNT,mieri den nou tek wan bakl wid twelv paint a dier porfyuum ail we mek outa riil naad
4745,JHN,12,JNT,shi tek taim chuo it out pan jiizas fut dem an den shi waip dem aaf wid ar ier
4746,JHN,12,JNT,an di porfyuum did sumel op iina di ous chrang chrang bot wan a jiizas falara dem juudas iskyariyat di wan we ago sel im out se wa mek sumadi neehn sel da porfyuum ya fi chrii onjrid silva kain an gi di moni tu puo piipl
4747,JHN,12,JNT,nou im neehn a se so kaaz im did kieta bout puo piipl a chuu im a did tiif
4748,JHN,12,JNT,a im did a luk aafa di chred bag an im yuus tu tiif out wa dem put iin de lef ar jiizas se shi kip it fi di die wen mi ago beri
4749,JHN,12,JNT,unu eva ago av puo piipl roun unu bot unu naa go av mi roun ya wid unu fi eva
4750,JHN,12,JNT,nou wan big kroud a juu piipl fram judiya ier se jiizas did de deso so dem go de
4751,JHN,12,JNT,dem go no onggl kaaz im did de de bot so dat dem kuda si lazaros di wan we im did mek kom bak alaiv
4752,JHN,12,JNT,so di ed priis dem mek plan fi kil lazaros tu kaa sieka jiizas mek im kom bak alaiv nof a di judiya juu piipl dem did ago tu jiizas an staat chos iina im
4753,JHN,12,JNT,di neks die di big kroud we did kom fi di paasuova alidie ier se jiizas did de pan im wie a go a jeruusilem
4754,JHN,12,JNT,so dem tek som paam chrii branch an go fi miit im an dem shout out loud loud se priez gad gad bles di wan we im sen kom im sen im wid fiim powa gad bles di wan we a king iina izrel jiizas fain wan yong dangki an sidong pan it
4755,JHN,12,JNT,nou wa apm apm siem laka ou it rait dong iina gad wod
4756,JHN,12,JNT,it se no fried piipl we liv a zaiyan ku de yu king a kom im sidong pan wan yong dangki
4757,JHN,12,JNT,nou jiizas falara dem neehn andastan dem sopm ya fos aaf
4758,JHN,12,JNT,a onggl afta jiizas ded an kom bak alaiv an gad shuo ou im big an powaful dem memba se dem sitn ya did rait dong bout im an dat dem did apm tu im so nou di kroud a piipl we did de roun jiizas wen im did kaal lazaros outa di griev an mek im kom bak alaiv did a tel ada piipl bout wa did apm tu lazaros
4759,JHN,12,JNT,so di kroud a piipl go out fi miit jiizas kaa dem ier bout di big mirikl we im did du
4760,JHN,12,JNT,so di farisii dem se tu dem wan aneda se unu si se unu kyaahn du wan ting
4761,JHN,12,JNT,ku de di uol worl a ron aafa im nou yu did av som griik piipl we di de mongks dem we did a go a jeruusilem fi di paasuova alidie fi priez gad
4762,JHN,12,JNT,dem go tu filip we did kom fram betsieda iina gyalalii an dem se tu im se wi wuda laik ef wi kuda si jiizas sar
4763,JHN,12,JNT,filip den go tel anju an di tuu a dem go tel jiizas
4764,JHN,12,JNT,jiizas se tu dem se di taim kom fi gad shuo ou di man we gad pik big an powaful
4765,JHN,12,JNT,mi a tel unu fi chuu chuu ef wan wiit siid no jrap a grong an ded an ratn it eva ago tan wan wiit siid
4766,JHN,12,JNT,bot ef it get fi ded an ratn it gruo an bier nof ada siid
4767,JHN,12,JNT,di sumadi we lov im laif tu moch ago luuz it bot di wan we no eng aan pan dem laif iina da worl ya ago get fi kip it fi eva
4768,JHN,12,JNT,enibadi we waahn sorv mi afi fala mi
4769,JHN,12,JNT,eniwe mi de dem ago de de tu an mi faada ago big dem op
4770,JHN,12,JNT,mi aat evi rait ya nou
4771,JHN,12,JNT,an wa mi fi se
4772,JHN,12,JNT,faada no mek mi go chuu da sofarieshan ya
4773,JHN,12,JNT,nuo a fi da sed riizn ya mi kom iina di worl fi go chuu di sofarieshan we a kom
4774,JHN,12,JNT,faada big op yuself an yu niem den wan vais fram outa di skai se mi big it op aredi an mi gweehn big it op wan neda taim
4775,JHN,12,JNT,di kroud a piipl we did de de an ier di vais se a ruol tonda did ruol
4776,JHN,12,JNT,ada piipl se a ienjel did a taak tu im
4777,JHN,12,JNT,jiizas se a no fi mi bot a fi fuunu uona gud mek unu get fi ier di vais
4778,JHN,12,JNT,a di taim nou wen gad gweehn joj di piipl dem we iina di worl a nou di ruula fi da worl ya gweehn get fling out
4779,JHN,12,JNT,an mi wen mi get lif op aafa di ort mi gweehn mek evribadi kom tu mi
4780,JHN,12,JNT,im se dis ya fi mek dem nuo ou im did ago ded so di kroud se tu im se di laa tel wi se di krais gweehn stie fi eva so ou yu a taak bout di man we gad pik ago get lif op
4781,JHN,12,JNT,a uu a dis ya man we gad pik
4782,JHN,12,JNT,den jiizas se tu dem se unu ago av di lait wid unu fi onggl likl bit langga
4783,JHN,12,JNT,waak wen unu av di lait bifuo daaknis tek unu uova
4784,JHN,12,JNT,sumadi we a waak iina daaknis no nuo wich paat im a go
4785,JHN,12,JNT,chos iina di wan we gi lait wail unu av im wid unu chos iina im so unu kyan bi piipl we bilang tu di lait
4786,JHN,12,JNT,afta jiizas don taak im lef go we go aid imself fram di kroud
4787,JHN,12,JNT,aal afta wen jiizas du di uol a dem powaful sitn de infronta di piipl dem dem stil mek op dem main fi no chos iina im
4788,JHN,12,JNT,dis ya apm fi mek we aizaiya di prafit did se kom chuu
4789,JHN,12,JNT,im se laad uu biliiv wa wi tel dem se
4790,JHN,12,JNT,a uu di laad shuo im powa tu
4791,JHN,12,JNT,an dem kudn chos iina im kaaz jos laik wa aizaiya se a wan neks plies gad blain dem an im mek dem aat tof so dem kyan niida si wid dem yai ar andastan iina dem main ar ton tu mi gad an chienj dem wiez so mi go mek dem get beta
4792,JHN,12,JNT,aizaiya se dem sitn ya kaaz im did si ou krais big an powaful
4793,JHN,12,JNT,im did si an taak bout im
4794,JHN,12,JNT,a di sed taim stil uol iip a piipl aal som a di juu liida dem chos iina im
4795,JHN,12,JNT,bot dem wudn se dem biliiv se jiizas a di krais kaa dem did fried a di farisii dem we wuda chuo dem outa di juu choch
4796,JHN,12,JNT,yu si dem did rada big op fram piipl muo dan fram gad
4797,JHN,12,JNT,den jiizas shout out pan tap a im vais an se di sumadi we chos iina mi no chos iina mi wan im chos iina di wan we sen mi kom ya tu
4798,JHN,12,JNT,dem we si mi si di wan we sen mi kom ya tu
4799,JHN,12,JNT,mi kom iina di worl laka wan lait so dat dem we chos iina mi no gweehn tan iina daaknis
4800,JHN,12,JNT,ef enibadi ier wa mi se bot no du wa mi tel dem fi du mi naa go rait dem aaf kaa mi neehn kom ya fi rait aaf di piipl dem iina di worl mi kom ya fi siev dem
4801,JHN,12,JNT,yu av wan joj fi di piipl dem we ton dem bak pan mi an no lisn tu wa mi se
4802,JHN,12,JNT,di sopm dem we mi se gweehn joj dem pan di laas die
4803,JHN,12,JNT,kaa di sopm dem we mi se mi no se pan mi uon a di faada we sen mi kom ya a im tel mi we mi fi se an ou fi se it
4804,JHN,12,JNT,an mi nuo se we im tel mi fi du gweehn mek piipl liv fi eva
4805,JHN,12,JNT,so wa mi se a jos wa di faada tel mi fi se
4806,JHN,13,JNT,nou a did jos bifuo di paasuova alidie an jiizas did nuo se di taim wen im wuda lef di worl an go we tu im faada did kom
4807,JHN,13,JNT,im did lov dem we did a fi im iina di worl an da taim ya im shuo dem ou im did riili riili lov dem
4808,JHN,13,JNT,sopa did a sorv an di devl did don put it iina juudas saiman bwai pikni aat fi sel out jiizas
4809,JHN,13,JNT,nou jiizas did nuo se di faada did gi im powa uova evriting dat a gad im kom fram an dat a gad im a go bak tu so im get op fram roun di tiebl tek aaf im ruob an rap wan towil roun im wies
4810,JHN,13,JNT,afta im du dat de im chuo waata iina wan biesn an staat fi wash im falara dem fut
4811,JHN,13,JNT,im den jrai dem aaf wid di towil we im did rap roun im wies
4812,JHN,13,JNT,wen im kech a saiman piita saiman piita tel im se laad yu a go wash fi mi fut dem
4813,JHN,13,JNT,so jiizas se tu im se yu no get wa mi a du rait ya nou bot yu wi andastan afta dem sitn ya apm
4814,JHN,13,JNT,piita se nuo sa yu no gweehn wash mi fut dem bot jiizas ansa im se ef mi no wash yu yu naav no lat an paat wid mi
4815,JHN,13,JNT,so saiman piita se laad no onggl wash mi fut dem wash mi ed an mi an dem tu jiizas ansa an se sumadi we bied aredi onggl afi wash im fut kaa im uol badi wuda kliin aredi
4816,JHN,13,JNT,unu kliin bot a no aal a unu kliin
4817,JHN,13,JNT,im se so kaa im did don nuo di wan we did a go sel im out
4818,JHN,13,JNT,a dat mek im se a no aal a unu kliin wen jiizas don wash im falara dem fut im put aan bak im ruob an go bak go sidong roun di tiebl
4819,JHN,13,JNT,im den aks dem se unu get we mi dis du tu unu
4820,JHN,13,JNT,unu kaal mi tiicha an unu kaal mi laad an unu rait kaa mi a dat fi chuu
4821,JHN,13,JNT,nou ef mi we a unu laad an unu tiicha wash unu fut unu mos wash unu wan aneda fut tu
4822,JHN,13,JNT,mi a set egzampl fi unu fala
4823,JHN,13,JNT,wa mi du fuunu unu fi du fuunu wan aneda
4824,JHN,13,JNT,mi a tel unu fi chuu chuu no sorvant no biga dan im maasta an no mesinja no biga dan di sumadi we sen im
4825,JHN,13,JNT,ef unu andastan an du dem sopm ya wa mi a se gad ago bles unu
4826,JHN,13,JNT,wa mi a se a no bout aal a unu
4827,JHN,13,JNT,mi don nuo wich wan a unu mi pik aredi
4828,JHN,13,JNT,bot wa gad wod se afi kom chuu
4829,JHN,13,JNT,it se dat di sumadi we nyam fi mi uona bred ton gens mi
4830,JHN,13,JNT,mi a tel unu dem sitn ya nou bifuo dem apm so dat wen dem du apm unu wi biliiv se mi a uu mi se mi bi
4831,JHN,13,JNT,fi chuu chuu mi a tel unu se enibadi we tek iin di sumadi mi sen tek mi iin tu an enibadi we tek mi iin tek iin di wan we sen mi kom
4832,JHN,13,JNT,wen jiizas don se dis ya im aat get evi an im se fi chuu chuu mi a tel unu se wan a unu gweehn sel mi out
4833,JHN,13,JNT,so im falara dem staat luk pan dem wan aneda kaa wa jiizas se tu dem did a bada dem ed
4834,JHN,13,JNT,wan a dem di wan we jiizas did wel lov did de a di tiebl a sidong saida im
4835,JHN,13,JNT,so saiman piita mek sain tu di falara we jiizas lov an tel im fi aks jiizas a wich wan a dem im a taak bout
4836,JHN,13,JNT,di falara liin bak pan jiizas ches an aks im se laad a uu
4837,JHN,13,JNT,so jiizas ansa an se a di wan we mi gweehn gi da piis a bred ya afta mi dip it iina di boul
4838,JHN,13,JNT,den wen im dip di bred iina di boul im gi it tu juudas iskyariyat saiman bwai pikni
4839,JHN,13,JNT,an siem taim juudas tek di bred so sietan tek uova im aat
4840,JHN,13,JNT,mikies an du we yu bout fi du jiizas se tu im
4841,JHN,13,JNT,bot non a dem we did sidong a di tiebl did nuo wa mek jiizas did tel juudas dat de
4842,JHN,13,JNT,bot chuu juudas did inchaaj a di chred bag som a dem did tingk se jiizas did a tel im fi go bai aal a wa dem did fi get fi di bred widout yiis alidie ar fi go gi sitn outa it tu puo piipl
4843,JHN,13,JNT,juudas tek di bred an im go we sed taim
4844,JHN,13,JNT,nou a did nait afta wen juudas lef go we jiizas se gad gweehn shuo ou di man we im pik big an powaful an gad gweehn yuuz im fi shuo ou im gad big an powaful
4845,JHN,13,JNT,ef di man we gad pik shuo piipl ou gad big an powaful den suun suun gad imself gweehn shuo dem ou di man we im pik big an powaful
4846,JHN,13,JNT,mi pikni mi ago de ya wid unu fi onggl likl bit langga
4847,JHN,13,JNT,unu gweehn luk fi mi bot jos laik wa mi did se tu di juu liida dem mi a tel unu di sed ting wich paat mi de go unu kyaahn kom de
4848,JHN,13,JNT,mi a tel unu fi du sopm nyuu lov unu wan aneda
4849,JHN,13,JNT,sed wie mi lov unu a so unu fi lov unu wan aneda
4850,JHN,13,JNT,wen unu lov unu wan aneda a so piipl gweehn nuo se unu a fi mi falara
4851,JHN,13,JNT,saiman piita aks im se laad a we yu a go
4852,JHN,13,JNT,jiizas ansa im se yu kyaahn fala mi go wich paat mi a go rait ya nou bot yu wi kom likl muo
4853,JHN,13,JNT,so piita aks im se laad wa mek mi kyaahn fala yu nou
4854,JHN,13,JNT,mi wuda ded fi yu
4855,JHN,13,JNT,bot jiizas se tu im se yu wuda ded fi mi fi chuu
4856,JHN,13,JNT,mi naa lai yu bot bifuo di ruusta kruo yu gweehn se yu no nuo mi chrii taim
4857,JHN,14,JNT,no wori unuself
4858,JHN,14,JNT,chos iina gad an chos iina mi tu
4859,JHN,14,JNT,a nof ruum iina mi faada ous
4860,JHN,14,JNT,ef a neehn so it go mi wudn se notn tu unu
4861,JHN,14,JNT,mi a go we fi fiks op wan plies fi unu
4862,JHN,14,JNT,an afta mi go we go fiks it op mi gweehn kom bak kom tek unu kyari go we wid mi so dat unu kyan de wid mi eniwe mi de
4863,JHN,14,JNT,unu nuo di wie fi go wich paat mi a go
4864,JHN,14,JNT,tamas den se tu im se laad wi no nuo di wie fi go wich paat yu de go
4865,JHN,14,JNT,ou wi kyan get fi nuo di wie fi go de
4866,JHN,14,JNT,jiizas ansa im an se mi a di wie mi a di chuut mi a di wan we mek piipl kyan liv
4867,JHN,14,JNT,nobadi kyaahn go tu di faada ef dem no go chuu mi
4868,JHN,14,JNT,nou ef unu nuo mi fi chuu den unu wuda nuo mi faada tu
4869,JHN,14,JNT,fram nou aan unu nuo im an unu siim
4870,JHN,14,JNT,filip se laad mek wi si di faada an wi wi satisfai wid dat
4871,JHN,14,JNT,so jiizas se tu im se yu no nuo mi filip afta mi de mongks unu fi so lang
4872,JHN,14,JNT,enibadi we si mi si di faada tu
4873,JHN,14,JNT,ou yu fi a aks mi se shuo wi di faada
4874,JHN,14,JNT,yu no biliiv se mi liv iina di faada an di faada liv iina mi
4875,JHN,14,JNT,di sitn dem we mi se mi no jos se dem aafa mi uon
4876,JHN,14,JNT,a di faada we liv iina mi a du im wok
4877,JHN,14,JNT,chos mi wen mi se mi liv iina di faada an dat di faada liv iina mi
4878,JHN,14,JNT,an ef unu kyaahn biliiv mi sieka wa mi se den biliiv mi sieka di mirikl dem we unu si
4879,JHN,14,JNT,fi chuu chuu mi a tel unu se enibadi we biliiv iina mi ago wok di powaful mirikl dem we mi a du
4880,JHN,14,JNT,dem aal ago wok muo powaful mirikl dan wa mi du nou kaa mi a go baka di faada
4881,JHN,14,JNT,an mi wi du eniting unu aks fa kaa unu a mi falara
4882,JHN,14,JNT,mi gweehn dwiit so dat di bwai pikni kyan get fi shuo ou di faada big an powaful
4883,JHN,14,JNT,unu kyan aks mi fi eniting kaa unu a mi falara an mi wi giit tu unu
4884,JHN,14,JNT,ef unu lov mi fi chuu unu gweehn du aal a wa mi tel unu fi du
4885,JHN,14,JNT,an mi ago aks mi faada fi sen wan neda sumadi fi elp unu an de wid unu aal di taim
4886,JHN,14,JNT,da sumadi de a di spirit we shuo piipl di chuu sitn dem bout gad
4887,JHN,14,JNT,di worliyan dem kyaahn tek im iin an mek im kanchuol dem laif kaa dem no si im an dem no nuo im
4888,JHN,14,JNT,bot unu nuo im kaaz im liv wid unu an ago de insaida unu
4889,JHN,14,JNT,mi naa go lef unu laik se unu a pikni widout no mada ar faada
4890,JHN,14,JNT,mi a kom bak tu unu
4891,JHN,14,JNT,likl muo fram nou di worliyan dem naa go si mi agen bot unu gweehn si mi
4892,JHN,14,JNT,kaa mi a liv unu gweehn liv tu
4893,JHN,14,JNT,wen da die de kom unu ago si se mi liv iina mi faada dat unu liv iina mi an dat mi liv iina unu
4894,JHN,14,JNT,di sumadi we nuo an du wa mi se a dem lov mi
4895,JHN,14,JNT,mi faada ago lov di sumadi we lov mi
4896,JHN,14,JNT,mi ago lov dem tu an mi gweehn shuo dem a uu mi bi
4897,JHN,14,JNT,den juudas no juudas iskyariyat nou wan neks man we niem juudas tu aks im se bot laad wa mek wi ago kyan si yu bot yu naa go mek di worliyan dem si yu
4898,JHN,14,JNT,jiizas se tu im se ef sumadi lov mi den da sumadi de ago du wa mi se dem fi du
4899,JHN,14,JNT,mi faada ago lov dem an di tuu a wi ago liv wid dem
4900,JHN,14,JNT,sumadi we no lov mi no du wa mi se
4901,JHN,14,JNT,di sitn dem unu ier mi se a no mi kom op wid dem a mi faada di wan we sen mi kom ya
4902,JHN,14,JNT,mi a se dem sitn ya tu unu wail mi de mongks unu
4903,JHN,14,JNT,bot di elpa di uoli spirit we di faada gweehn sen kaa unu a mi falara im ago tiich unu evriting an im ago memba unu bout evriting mi tel unu
4904,JHN,14,JNT,mi a lef go we bot mi ago mek unu av piis iina unu aat di kaina piis we mi av iina fi mi aat
4905,JHN,14,JNT,a no di sed kaina piis yu get fram di worl
4906,JHN,14,JNT,no mek unu aat bada unu an no kech unu fried
4907,JHN,14,JNT,unu ier mi tel unu se mi a go we an mi a kom bak tu unu
4908,JHN,14,JNT,ef unu lov mi unu wuda glad se mi a go a mi faada kaa mi faada biga dan mi
4909,JHN,14,JNT,mi a tel unu bifuo it apm so dat wen it du apm unu kyan biliiv se a chuu mi did de taak
4910,JHN,14,JNT,mi naa go taak tu unu fi moch langga kaa di ruula fi da worl ya de pan im wie a kom
4911,JHN,14,JNT,im no av no powa uova mi
4912,JHN,14,JNT,mi onggl a du wa mi faada tel mi fi du so dat di piipl dem iina di worl kyan nuo se mi lov mi faada
4913,JHN,14,JNT,kom mek wi lef go we fram da plies ya
4914,JHN,15,JNT,mi a wan chrii di riil chrii we gud fruut gruo pan an mi faada a di gyaadna we luk aafa di chrii
4915,JHN,15,JNT,im brok aaf aafa mi aal a di lim dem we no bier fruut
4916,JHN,15,JNT,an im chrim op di lim dem we bier fruut so dat dem kyan bier muo
4917,JHN,15,JNT,unu get chrim op aredi an a di sitn dem we mi tel unu mek dat apm
4918,JHN,15,JNT,tan wid mi an mi wi tan wid unu
4919,JHN,15,JNT,wan branch kyaahn bier fruut pan it uon it afi tan pan di chrii
4920,JHN,15,JNT,a siem wie unu naa go kyan bier fruut ef unu no tan wid mi
4921,JHN,15,JNT,mi a di chrii unu a di lim dem
4922,JHN,15,JNT,evri lim we a paat a mi an we mi a paat a dem bier nof fruut
4923,JHN,15,JNT,unu kyaahn du wan ting widout mi
4924,JHN,15,JNT,ef sumadi no tan pan mi dem komiin laka di lim dem we get fling we an den jrai op
4925,JHN,15,JNT,piipl pik op dem lim de fling dem iina faiya an bon dem op
4926,JHN,15,JNT,ef unu tan pan mi an ef wa mi se tan iina unu aks fi eniting unu waahn an unu wi get it
4927,JHN,15,JNT,wen unu bier nof fruut an shuo se unu a fi mi falara da wie de mi faada get nof rispek
4928,JHN,15,JNT,mi lov unu jos laka ou mi faada lov mi
4929,JHN,15,JNT,no ton we fram di lov we mi av fi unu
4930,JHN,15,JNT,ef unu du wa mi tel unu fi du den unu naa go ton we fram di lov mi av fi unu siem laka ou mi du wa mi faada tel mi fi du an no ton we fram di lov we im av fi mi
4931,JHN,15,JNT,mi a tel unu aal a dem sitn ya so unu wi glad iina unu aat siem laka ou mi glad iina fi mi
4932,JHN,15,JNT,dis ya a wa mi waahn unu fi du lov unu wan aneda siem laka ou mi lov unu
4933,JHN,15,JNT,di bes wie sumadi kyan shuo se dem lov dem fren a fi gi op dem laif fi dem
4934,JHN,15,JNT,ef unu du wa mi tel unu fi du den mi an unu a fren
4935,JHN,15,JNT,mi naa kaal unu sorvant no muo kaa sorvant no nuo dem maasta bizniz
4936,JHN,15,JNT,mi a kaal unu mi fren kaa mi mek unu nuo bout evriting mi faada tiich mi
4937,JHN,15,JNT,a no unu pik mi a mi pik unu an put unu wan said fi bier nof fruut di kaina fruut we ago laas fi eva
4938,JHN,15,JNT,wen dat apm mi faada gweehn guunu eniting unu aks im fa kaa unu a mi falara
4939,JHN,15,JNT,a da sopm ya mi a tel unu fi du lov unu wan aneda
4940,JHN,15,JNT,ef di piipl dem iina di worl iet unu memba se dem did iet mi fos
4941,JHN,15,JNT,ef unu did komiin laka di piipl dem iina di worl dem wuda lov unu laka ou dem lov dem uona piipl
4942,JHN,15,JNT,bot unu no komiin laka di piipl iina di worl kaa mi pik unu out fram mongks dem
4943,JHN,15,JNT,a it mek dem iet unu
4944,JHN,15,JNT,memba we mi did tel unu se no sorvant no biga dan im maasta
4945,JHN,15,JNT,ef dem mek mi sofa den dem mos ago mek unu sofa tu
4946,JHN,15,JNT,ef dem du wa mi tiich dem fi du dem ago du wa unu tiich dem fi du tu
4947,JHN,15,JNT,bot dem ago du aal a dem sitn ya tu unu chuu unu a fi mi an kaa dem no nuo di wan we sen mi kom ya
4948,JHN,15,JNT,ef mi neehn kom an taak tu dem dem wudn gilti a notn rang
4949,JHN,15,JNT,bot rait ya nou dem naav notn fi yuuz an se dem no gilti
4950,JHN,15,JNT,enibadi we iet mi iet mi faada tu
4951,JHN,15,JNT,dem wudn gilti ef mi neehn du di powaful sitn dem we dem neva si nobadi els du
4952,JHN,15,JNT,bot nou dem si dem powaful sitn ya an dem iet mi an mi faada siem wie
4953,JHN,15,JNT,bot dis ya apm so dat wa rait dong iina gad wod wuda kom chuu
4954,JHN,15,JNT,it se dem iet mi fi notn at aal
4955,JHN,15,JNT,mi ago sen di elpa fram di faada tu unu
4956,JHN,15,JNT,im a di spirit we shuo piipl di chuu sitn dem bout gad an im a di wan we kom fram di faada
4957,JHN,15,JNT,wen im kom im gweehn tel piipl bout mi
4958,JHN,15,JNT,an unu fi tel piipl bout mi tu kaa unu did de wid mi fram di staat
4959,JHN,16,JNT,mi a tel unu dem sitn ya so dat unu no tap biliiv iina mi
4960,JHN,16,JNT,dem ago ron unu outa di juu dem choch
4961,JHN,16,JNT,di taim aal a kom wen sumadi ago kil unu an tingk se dem a du sitn gud fi gad
4962,JHN,16,JNT,dem ago du aal a dem sitn ya kaa dem no nuo mi ar mi faada
4963,JHN,16,JNT,mi a tel unu dem sitn ya so dat wen di taim kom unu wi memba se mi did waan unu
4964,JHN,16,JNT,mi neehn tel unu bout aal a dem sitn ya fram di staat kaa mi did stil de mongks unu
4965,JHN,16,JNT,bot rait ya nou mi a go tu di wan we sen mi kom ya an non a unu no aks mi se a we paat yu a go
4966,JHN,16,JNT,bot unu aat evi dong kaa mi tel unu dem sitn ya
4967,JHN,16,JNT,bot mi a tel unu fi chuu chuu se dat a fi fuunu uona gud dat mi a go we
4968,JHN,16,JNT,kaa ef mi no go we di elpa naa go kom tu unu
4969,JHN,16,JNT,bot ef mi go we mi ago sen im kom tu unu
4970,JHN,16,JNT,wen im kom im gweehn mek di piipl dem iina di worl nuo se dem rang bout sin dat dem rang bout ou sumadi kyan get rait iina gad yai an rang bout ou gad joj piipl
4971,JHN,16,JNT,dem rang bout sin kaa dem no chos iina mi
4972,JHN,16,JNT,dem rang bout gad an bout uu an wa rait iina gad yai kaa luk ya no mi a go a mi faada duo piipl tingk se mi a sina
4973,JHN,16,JNT,mi a go baka mi faada an unu naa go si mi no muo
4974,JHN,16,JNT,an dem rang bout ou gad joj piipl kaa di wan we ron tingz iina di worl gad rait im aaf aredi
4975,JHN,16,JNT,mi av nof muo sitn fi se tu unu muo dan unu kyan tek iin rait ya nou
4976,JHN,16,JNT,bot wen di spirit we shuo di chuu sitn dem bout gad kom im gweehn mek unu nuo aal a di sitn dem we chuu
4977,JHN,16,JNT,im naa go taak aafa im uon
4978,JHN,16,JNT,im onggl ago taak wa im ier mi faada se an im ago tel unu wa ago apm
4979,JHN,16,JNT,im ago shuo ou mi big an powaful kaaz im ago ier wa mi se an tel unu it bak
4980,JHN,16,JNT,evriting we mi faada uon a fi mi tu
4981,JHN,16,JNT,a dat mek mi se di spirit ago tek wa mi se an mek unu nuo it fi unuself
4982,JHN,16,JNT,likl bit fram nou unu naa go si mi no muo den likl bit afta dat unu gweehn si mi
4983,JHN,16,JNT,wen jiizas don se dat som a im falara dem se tu dem wan aneda se a wa im miin wen im se likl bit fram nou unu naa go si mi no muo den likl bit afta dat unu gweehn si mi
4984,JHN,16,JNT,an wa im miin wen im se kaa mi a go a mi faada
4985,JHN,16,JNT,dem kip aan a aks aks a wa im miin wen im se likl bit fram nou
4986,JHN,16,JNT,wi no get we im a se
4987,JHN,16,JNT,jiizas si se dem did waahn aks im bout it so im se tu dem se a wa mi dis se unu a aks unu wan aneda bout likl bit fram nou unu naa go si mi no muo den likl bit afta dat unu gweehn si mi
4988,JHN,16,JNT,mi a tel unu fi chuu chuu se unu gweehn ala an baal bot di piipl dem iina di worl ago wel api
4989,JHN,16,JNT,unu ago sad bot dat ago chienj an unu ago wel glad
4990,JHN,16,JNT,wen wan uman a av pikni shi iina uol iip a pien kaa di taim fi shi av pikni kom
4991,JHN,16,JNT,bot wen shi av ar pikni shi no memba di pien agen sieka ou shi glad se sumadi baan kom iina di worl
4992,JHN,16,JNT,a sed wie so it go wid unu unu iina pien nou bot mi gweehn si unu agen an unu ago glad iina unu aat an nobadi kyaahn go mek unu no api agen
4993,JHN,16,JNT,da taim de unu naa go aks mi notn agen
4994,JHN,16,JNT,mi a tel unu fi chuu chuu se mi faada gweehn gi unu eniting unu aks fa kaa unu a mi falara
4995,JHN,16,JNT,aal nou unu no aks fi notn kaa unu a mi falara
4996,JHN,16,JNT,aks an unu wi get we unu aks fa so dat unu kyan riili riili api
4997,JHN,16,JNT,mi a yuuz picha langwij tel unu dem sitn ya
4998,JHN,16,JNT,taim a kom wen mi naa go taak da wie ya agen
4999,JHN,16,JNT,mi ago taak tu unu plien an chriet bout mi faada
5000,JHN,16,JNT,da die de unu gweehn aks fi tingz kaa unu a mi falara
5001,JHN,16,JNT,mi naa se mi gweehn aks mi faada fi notn fi unu
5002,JHN,16,JNT,nuo kaa mi faada lov unu kaaz unu lov mi an unu biliiv se a gad mi kom fram
5003,JHN,16,JNT,mi lef fram wich paat mi faada de an kom iina di worl
5004,JHN,16,JNT,rait ya nou mi a lef di worl fi go baka mi faada
5005,JHN,16,JNT,den im falara dem se tu im se siit de a nou yu a taak plien an chriet an naa taak iina picha langwij a nou wi nuo se yu nuo evriting an yu no niid nobadi fi aks yu notn
5006,JHN,16,JNT,sieka dat wi biliiv se a gad sen yu kom iina di worl
5007,JHN,16,JNT,unu biliiv mi nou
5008,JHN,16,JNT,jiizas se tu dem
5009,JHN,16,JNT,unu luk di taim a kom an it de ya aredi wen aal a unu ago skyata an go a unu yaad
5010,JHN,16,JNT,unu ago lef mi wan
5011,JHN,16,JNT,bot mi no de pan mi uon kaa mi faada de ya wid mi
5012,JHN,16,JNT,mi tel unu dem sitn ya so dat unu kyan av piis iina unu aat kaa mi an unu a wan
5013,JHN,16,JNT,iina da worl ya unu gweehn av chobl an sofarieshan
5014,JHN,16,JNT,bot no fret mi don win di fait wid di worl
5015,JHN,17,JNT,afta jiizas don se dem sitn ya im luk op iina di skai an prie tu gad se faada di taim kom nou
5016,JHN,17,JNT,shuo evribadi ou yu bwai pikni big an powaful so im kyan shuo dem ou yu big an powaful
5017,JHN,17,JNT,kaa yu gi yu bwai pikni powa uova evribadi so dat im kyan mek di piipl dem we yu gi tu im liv fi eva
5018,JHN,17,JNT,fi liv fi eva miin se dem nuo yu di onggl wan we a riili gad an dat dem nuo jiizas krais di wan yu sen kom
5019,JHN,17,JNT,mi shuo piipl pan ort ou yu big an powaful wen mi du di wok we yu did gi mi fi du
5020,JHN,17,JNT,so faada rait we yu de nou mek mi get nof rispek di sed kaina rispek mi did av wen mi did de de wid yu fram bifuo di worl did mek
5021,JHN,17,JNT,di piipl dem fram outa di worl we yu gi mi mi shuo dem a uu yu bi
5022,JHN,17,JNT,dem did a fi yu bot yu gi mi dem an dem fala we yu tel dem fi du
5023,JHN,17,JNT,nou dem nuo se evriting we mi av kom fram yu kaa mi tel dem bak evriting we yu tel mi an dem biliiv it
5024,JHN,17,JNT,dem nuo fi shuor se a yu mi kom fram an dem biliiv se a yu sen mi kom
5025,JHN,17,JNT,mi a prie fi dem
5026,JHN,17,JNT,mi naa prie fi di worliyan dem
5027,JHN,17,JNT,mi a prie fi dem we yu gi mi kaa dem a fi yu
5028,JHN,17,JNT,aal a we mi av a fi yu an aal a we yu av a fi mi
5029,JHN,17,JNT,an dem shuo ou mi big an powaful
5030,JHN,17,JNT,mi naa go de iina di worl no langga
5031,JHN,17,JNT,mi a kom tu yu bot dem stil ago de iina di worl
5032,JHN,17,JNT,faada we uoli yuuz yu powa an gyaad dem di powa we yu gi mi yuuz it an gyaad dem so dem kyan ton wan siem laka ou mi an yu a wan
5033,JHN,17,JNT,wen mi did de mongks dem mi yuuz yu powa fi gyaad an kip dem sief di powa we yu did gi mi
5034,JHN,17,JNT,non a dem neehn laas onggl di wan we did baan fi ded an go a el
5035,JHN,17,JNT,an dis ya apm so dat wa gad wod se wuda kom chuu
5036,JHN,17,JNT,mi a kom a yu nou bot mi a se aal a dem sitn ya wail mi stil iina di worl so dat dem kyan api kyaahn don jos laka ou mi api
5037,JHN,17,JNT,mi tel dem we yu tel mi fi tel dem an di worliyan dem iet dem kaa jos laka mi dem no worliyan
5038,JHN,17,JNT,mi naa prie an aks yu fi tek dem outa di worl bot dat yu fi gyaad dem fram di wikid wan
5039,JHN,17,JNT,dem no worliyan siem laka ou mi no worliyan
5040,JHN,17,JNT,yuuz di chuut mek dem liv fi yu
5041,JHN,17,JNT,fi yu mesij a di chuut
5042,JHN,17,JNT,siem laka ou yu sen mi kom iina di worl a siem wie so mi sen dem iina di worl
5043,JHN,17,JNT,a sieka dem mek mi gi op miself fi sorv yu
5044,JHN,17,JNT,mi dwiit so dem maita riili riili gi op demself fi sorv yu tu
5045,JHN,17,JNT,mi naa prie fi dem falara ya wan
5046,JHN,17,JNT,mi a prie fi dem we ago biliiv iina mi wen dem ier wa dem falara ya se
5047,JHN,17,JNT,faada mi prie se aal a dem kom tugeda iina wan siem laka ou yu liv iina mi an mi liv iina yu
5048,JHN,17,JNT,an mi prie tu se dem wi liv iina mi an yu so dat di worliyan dem kyan biliiv se a yu sen mi kom
5049,JHN,17,JNT,mi gi dem di uol iip a rispek yu did gi mi so dat dem kyan kom wan jos laka ou mi an yu a wan mi iina dem an yu iina mi so dem kyan komiin laka wan an so di piipl dem iina di worl maita nuo se a yu sen mi kom an dat yu lov mi falara dem siem laka ou yu lov mi
5050,JHN,17,JNT,faada mi waahn di piipl dem we yu gi mi fi de eniwe mi de so dat dem kyan si di uol iip a rispek we yu gi mi kaa yu lov mi fram bifuo di worl did mek
5051,JHN,17,JNT,faada we eva du rait iivn duo di piipl dem iina di worl no nuo yu mi nuo yu an dem piipl ya nuo se a yu sen mi kom ya
5052,JHN,17,JNT,mi mek dem nuo yu an mi ago gwaan mek dem nuo yu so dat dem maita kyan lov dem wan aneda siem laka ou yu did lov mi an so mi kyan liv iina dem
5053,JHN,18,JNT,afta jiizas don prie im an im falara dem kraas uova wan riva we dem kaal kijran
5054,JHN,18,JNT,wan gyaadn did de de an im an im falara dem go iin de
5055,JHN,18,JNT,nou juudas di wan we sel out jiizas did nuo we di plies de kaa a nof taim jiizas yuus tu miit op wid im falara dem de so juudas kom a di plies wid wan gruup a suoja
5056,JHN,18,JNT,di ed priis dem an di farisii dem sen som a di man dem we gyaad gad ous de tu
5057,JHN,18,JNT,di uol a dem go iina di gyaadn wid lamp taach an aal saat a sitn fi fait wid
5058,JHN,18,JNT,so jiizas nou chuu im did don nuo wa did a go apm tu im waak op tu dem an aks dem se a uu unu a luk fa
5059,JHN,18,JNT,jiizas we kom fram nazaret dem se
5060,JHN,18,JNT,a mi dat jiizas se tu dem
5061,JHN,18,JNT,nou juudas di wan we sel im out did a tan op de wid dem so nou wen jiizas se a mi dat di suoja an di gyaad dem jraa bak an jrap a grong
5062,JHN,18,JNT,den jiizas aks dem wan neda taim se a uu unu a luk fa
5063,JHN,18,JNT,an dem se agen se wi a luk fi jiizas we kom fram nazaret
5064,JHN,18,JNT,mi jos don tel unu se a mi im jiizas se tu dem
5065,JHN,18,JNT,ef a mi unu a luk fa den mek dem man ya we de ya wid mi gwaan
5066,JHN,18,JNT,im se dis ya fi mek wa rait dong iina gad wod kom chuu
5067,JHN,18,JNT,it se no iivn wan a dem we yu gi mi mi no laas
5068,JHN,18,JNT,saiman piita did av wan suod an im jraa it out an chap aaf di rait iez a di sorvant fi di liida fi di priis dem
5069,JHN,18,JNT,di sorvant did niem malkos bot jiizas se tu piita se put bak yu suod iina it kies mi no fi jringk outa di kop we mi faada gi mi fi jringk outa
5070,JHN,18,JNT,mi no fi sofa
5071,JHN,18,JNT,afta dat de apm di suoja dem an dem liida plos di gyaad dem uol aan tu jiizas an tai op im an dem
5072,JHN,18,JNT,dem tek im kyari go a anas fos
5073,JHN,18,JNT,anas did a kaiyafas faadainlaa an kaiyafas did a di liida fi di priis dem fi da ier de
5074,JHN,18,JNT,nou kaiyafas did a di wan we did tel di juu liida dem se it wuda beta fi wan man ded fi di uol a di juu piipl dem saiman piita an wan neks wan a jiizas falara dem waak baka di suoja an gyaad dem wen dem did a kyari jiizas go a anas
5075,JHN,18,JNT,nou da ada falara ya did nuo di liida fi di priis dem an sieka dat im fala dem wen dem kyari jiizas go a di liida fi di priis dem yaad bot piita neehn go iin
5076,JHN,18,JNT,im tan outa duor a di giet
5077,JHN,18,JNT,di ada falara we did nuo di liida fi di priis dem kom bak out an taak tu di uman we did a wok a di giet an kyari piita go insaid
5078,JHN,18,JNT,yu a no wan a fiim falara dem tu
5079,JHN,18,JNT,wan sliev gyal we did a wok a di giet aks piita
5080,JHN,18,JNT,nuo mi no wan a dem im se tu ar
5081,JHN,18,JNT,nou it did wel kuol an so di sorvant dem an di ed priis gyaad dem did a tan op roun wan faiya we dem did mek fi kip dem waam
5082,JHN,18,JNT,piita did tan op de wid dem tu a waam op imself siem taim dis ya did a gwaan di liida fi di priis dem did a aks jiizas kwestiyan bout im falara dem an bout wa im tiich
5083,JHN,18,JNT,mi taak fi evribadi ier mi jiizas se tu im
5084,JHN,18,JNT,mi tiich iina di juu dem choch an iina di yaad we gad ous de we paat di juu piipl dem miit op tugeda
5085,JHN,18,JNT,mi no aid an se notn
5086,JHN,18,JNT,wa yu a aks mi dem sitn ya fa
5087,JHN,18,JNT,aks di piipl dem we ier wa mi se
5088,JHN,18,JNT,dem nuo wa mi se
5089,JHN,18,JNT,wen jiizas se dis ya wan a di gyaad dem shat im a baks iina im fies
5090,JHN,18,JNT,a so yu taak tu di liida fi di priis dem
5091,JHN,18,JNT,im aks jiizas
5092,JHN,18,JNT,so jiizas se tu im se ef mi se sitn rang den tel evribadi yaso wa mi se we rang
5093,JHN,18,JNT,bot ef mi onggl taak wa chuu wa mek yu baks mi
5094,JHN,18,JNT,den anas sen jiizas go a kaiyafas di liida fi di priis dem
5095,JHN,18,JNT,im did stil av jiizas tai op
5096,JHN,18,JNT,nou saiman piita did stil tan op a waam op imself so di piipl dem roun di faiya aks im se yu a no wan a im falara dem tu
5097,JHN,18,JNT,bot im tel dem nuo
5098,JHN,18,JNT,mi a no wan a dem im se
5099,JHN,18,JNT,di sumadi uufa iez piita did chap aaf did a fambili wid wan a di liida fi di priis dem sorvant dem
5100,JHN,18,JNT,ier im tu piita no yu mi si wid im iina di gyaadn
5101,JHN,18,JNT,piita se notn no go so an siem taim im se so wan ruusta kruo
5102,JHN,18,JNT,orli di neda maanin di juu liida dem tek jiizas fram kaiyafas ous an kyari im go a di palis we bilang tu pailat di man di ruoman dem put inchaaj a judiya
5103,JHN,18,JNT,di juu dem neehn go insaid im yaad kaa dem did waahn fi kip demself kliin iina gad yai so dat dem kuda get fi nyam di paasuova fuud
5104,JHN,18,JNT,so pailat kom out tu dem an aks dem se wa unu se da man ya du rang
5105,JHN,18,JNT,dem se tu im se ef im a no kriminal wi wudn kyari im kom tu yu
5106,JHN,18,JNT,den pailat se tu dem se tek im an diil wid im bies pan fuunu uona laa
5107,JHN,18,JNT,bot di juu liida dem se di laa no lou wi fi kil nobadi
5108,JHN,18,JNT,nou dis ya apm fi mek we jiizas did taak bout ou im did ago ded kom chuu pailat den go bak iina di palis im sen fi jiizas an aks im se yu a di juu dem king
5109,JHN,18,JNT,yu a se dis ya pan yu uon jiizas aks im bak ar ada piipl taak tu yu bout mi
5110,JHN,18,JNT,it komiin laka se mi a juu tu yu
5111,JHN,18,JNT,pailat aks im
5112,JHN,18,JNT,a fi yu uona piipl dem an yu ed priis dem kya yu kom a mi
5113,JHN,18,JNT,a we yu du
5114,JHN,18,JNT,so jiizas se tu im se mi no ruul laka di king dem we de iina di worl
5115,JHN,18,JNT,ef mi did ron tingz laka dem mi sorvant dem wuda tek op fi mi an fait fi mek dem no ares mi an gi mi uova tu di juu liida dem
5116,JHN,18,JNT,bot mi no ruul laka di king dem iina di worl
5117,JHN,18,JNT,so yu a king den pailat aks im
5118,JHN,18,JNT,jiizas ansa im an se king a di wod yu yuuz
5119,JHN,18,JNT,a dis mi did baan fa a dis ya mek mi kom iina di worl fi taak tu piipl bout di sitn dem we riili chuu
5120,JHN,18,JNT,evribadi we lov di chuut lisn we mi se
5121,JHN,18,JNT,di chuut a wa dat
5122,JHN,18,JNT,pailat aks im
5123,JHN,18,JNT,afta pailat aks jiizas dis ya im go out fi taak tu di juu dem wan neks taim
5124,JHN,18,JNT,im se tu dem mi no si notn we mi fi chaaj im fa
5125,JHN,18,JNT,bot a di naamal ting fi mi frii wan prizna gi unu wen a paasuova taim
5126,JHN,18,JNT,unu waahn mi lego di juu dem king gi unu
5127,JHN,18,JNT,dem shout bak se a no dis ya man ya wi waahn
5128,JHN,18,JNT,gi wi barabas
5129,JHN,18,JNT,nou barabas did fait gens di ruoman dem
5130,JHN,19,JNT,den pailat tek jiizas an mek im suoja dem biit im
5131,JHN,19,JNT,dem tek makabush mek kroun put it pan im ed
5132,JHN,19,JNT,den dem jres im op iina porpl ruob
5133,JHN,19,JNT,dem go op tu im uova an uova agen an se tu im se manaz an rispek tu di juu dem king an dem baks im iina im fies uova an uova agen
5134,JHN,19,JNT,so wan neda taim pailat kom out tu di juu dem an se unu luk si mi a tek im out tu unu ya so unu kyan si se mi no fain se im du notn rang den jiizas kom out a wier di maka kroun an di porpl ruob
5135,JHN,19,JNT,an pailat se tu tu dem se unu luk si di man ya wen di ed priis dem an dem we gyaad gad ous si im dem shout out niel im op pan di kraas mek im ded niel im op so pailat se tu dem se unu tek im niel im op unuself mi no si im du notn rang
5136,JHN,19,JNT,bot di juu liida dem stil baal out wi av wan laa we se im fi ded kaa im a taak bout ou im a gad bwai pikni
5137,JHN,19,JNT,wen pailat ier dem se dat de im kech im fried muo dan ou im did fried aredi
5138,JHN,19,JNT,so im go bak iina im palis an aks jiizas se wich paat yu kom fram
5139,JHN,19,JNT,bot jiizas no ansa im
5140,JHN,19,JNT,yu naa taak tu mi
5141,JHN,19,JNT,pailat se tu im
5142,JHN,19,JNT,yu no si se mi av di powa fi let yu go ar fi mek yu ded pan di kraas
5143,JHN,19,JNT,jiizas ansa im an se yu wudn av no powa uova mi ef gad neehn gi yu it
5144,JHN,19,JNT,so den di sumadi we kyari mi kom gi yu du wan wosa sin dan yu
5145,JHN,19,JNT,fram da taim de pailat chrai an chrai fi let im go
5146,JHN,19,JNT,bot di juu liida dem did kip aan a shout an se ef yu mek da man ya get we yu an siiza a no fren enibadi we se dem a king a fait gens siiza
5147,JHN,19,JNT,wen pailat ier dem se dat de im tek jiizas go outa duor an den im go sidong iina di joj siit we de a di plies we dem kaal stuon fluor
5148,JHN,19,JNT,iina di iibruu langwij it niem gabata
5149,JHN,19,JNT,a did di aaftanuun pan di die bifuo paasuova staat wen pailat se tu di juu liida dem se unu si unu king ya bot dem shout out se tek im we tek im we niel im pan di kraas mek im ded mi fi niel op unu king pan di kraas mek im ded
5150,JHN,19,JNT,pailat aks dem
5151,JHN,19,JNT,siiza a di onggl king wi av di ed priis dem se tu im
5152,JHN,19,JNT,so den pailat gi jiizas uova tu di juu liida dem fi dem kil im pan di kraas
5153,JHN,19,JNT,an dem tek im an kyari im we
5154,JHN,19,JNT,jiizas kyari im uona kraas go a wan plies dem kaal di skol plies iina di iibruu langwij dem kaal it golgota
5155,JHN,19,JNT,a deso dem niel im op fi ded wid tuu ada man wan pan im raitansaid di ada pan im lefansaid
5156,JHN,19,JNT,pailat mek dem rait wan sain put uova im ed we riid se jiizas we kom fram nazaret di juu dem king
5157,JHN,19,JNT,so nof a di juu dem we liv a jeruusilem riid di sain kaa di plies wich paat jiizas did get niel op did nier di siti
5158,JHN,19,JNT,di sain did rait iina iibruu latn an griik
5159,JHN,19,JNT,so di ed priis dem fi di juu piipl dem se tu pailat se chienj di juu dem king an rait da man ya se im a di juu dem king
5160,JHN,19,JNT,bot pailat ansa dem se wa mi rait a dat mi rait wen di suoja dem did don niel op jiizas pan di kraas fi ded dem tek im kluoz dem an shier dem op iina fuo wan set fi iich a dem
5161,JHN,19,JNT,bot dem neehn toch im anda kluoz
5162,JHN,19,JNT,nou im anda kluoz did mek outa wan piis a klaat di suoja dem se tu dem wan aneda se mek wi no tier tier it op
5163,JHN,19,JNT,mek wi chuo dais an si uu fi get it
5164,JHN,19,JNT,nou dis ya apm so dat wa gad wod se wuda kom chuu
5165,JHN,19,JNT,it se dem shier op mi kluoz mongks dem wan aneda an dem tek dais gyambl fi mi kluoz
5166,JHN,19,JNT,so a sed ting di suoja dem du
5167,JHN,19,JNT,jiizas mada did a tan op saida im kraas
5168,JHN,19,JNT,ar sista did de de tu plos yu did av mieri kluopas waif an mieri magdaliin
5169,JHN,19,JNT,wen jiizas si im mada an di falara we im did lov a tan op saida ar im se tu ar se uman tek im az yu uona bwai pikni
5170,JHN,19,JNT,den im se tu di falara se luk si yu mada de
5171,JHN,19,JNT,an fram da taim de di sed falara tek iin jiizas mada a im yaad
5172,JHN,19,JNT,afta dis wen jiizas si se evriting we did fi apm did apm im se mi torsti
5173,JHN,19,JNT,im did se dat so dat wa gad wod se wuda kom chuu
5174,JHN,19,JNT,wan jaar a sowa wain did de de so dem tek wan sponj an suok it iina di jaar a sowa wain
5175,JHN,19,JNT,afta dat dem put it pan wan isop tik an put it op tu jiizas lip
5176,JHN,19,JNT,wen im get di wain im se it don nou
5177,JHN,19,JNT,den im ben dong im ed an put im spirit iina gad an an ded
5178,JHN,19,JNT,nou kaaz a did di die bifuo di sabat an di juu liida dem neehn waahn di ded dem fi tan pan di kraas pan di sabat dem aks pailat fi brok dem fut an den tek dem dong aafa di kraas
5179,JHN,19,JNT,di sabat we did a kom a did wan speshal sabat so di suoja dem go brok di fut dem a di fos man we did get niel op wid jiizas den dem brok di neda wan fut dem
5180,JHN,19,JNT,bot wen dem si se jiizas did ded aredi dem no bada brok fi im fut dem
5181,JHN,19,JNT,so insteda brok jiizas fut dem wan a di suoja dem tek wan spier shub iina im said an blod an waata ron out sed taim
5182,JHN,19,JNT,di sumadi we si dem sitn ya apm taak bout dem so unu kyan biliiv iina jiizas
5183,JHN,19,JNT,wa im taak bout a chuu
5184,JHN,19,JNT,a no lai
5185,JHN,19,JNT,an im nuo se a chuu im a taak aal a dem sitn ya apm so wa gad wod se wuda kom chuu
5186,JHN,19,JNT,it se no iivn wan a im buon dem ago get brok
5187,JHN,19,JNT,an iina wan neks paat it se dem ago luk pan di wan we dem buor
5188,JHN,19,JNT,afta dem sitn ya apm juozif we kom fram arimatiya aks pailat fi gi im jiizas badi
5189,JHN,19,JNT,juozif a did wan a jiizas falara dem bot im neehn mek nobadi nuo kaaz im did fried a di juu liida dem
5190,JHN,19,JNT,so wen pailat tel im se im kuda did get jiizas badi im tek it kyari go we
5191,JHN,19,JNT,nikodiimos di man we did go luk fi jiizas a nait fala juozif
5192,JHN,19,JNT,im kyari bout sevntifaiv poun a baam fi jiizas badi
5193,JHN,19,JNT,di baam did mek outa mor an alo miks op tugeda iina wan
5194,JHN,19,JNT,dem tek jiizas badi an rap it op iina linin klaat wid swiit baam ail an dem luk bout im di wie juu piipl luk bout dem ded bifuo dem fi beri dem
5195,JHN,19,JNT,wan gyaadn did de wich paat jiizas get niel op
5196,JHN,19,JNT,iina di gyaadn yu did av wan nyuu tuum wan we nobadi neehn beri iina yet
5197,JHN,19,JNT,nou chuu a did di die bifuo di sabat an di tuum did de nier dem put jiizas badi iina it
5198,JHN,20,JNT,orli sonde maanin di fos die a di wiik wen it did stil daak mieri magdaliin go a di tuum an si se di stuon we did a kova di fronta di tuum did ruol we
5199,JHN,20,JNT,so shi ron go a saiman piita an di ada falara we jiizas did lov an se tu dem se dem tek di laad outa di tuum an wi no nuo we paat dem put im so piita an di ada falara lef go a di tuum
5200,JHN,20,JNT,di tuu a dem did a ron bot di wan we jiizas did lov ron lef piita an riich a di tuum fos
5201,JHN,20,JNT,im ben dong an luk iina di tuum an si di linin klaat dem we did rap roun jiizas badi bot im neehn go iin de
5202,JHN,20,JNT,den saiman piita we did a kom baka im riich an go chriet iina di tuum
5203,JHN,20,JNT,im si di linin klaat dem plos di beriyin klaat we did rap roun jiizas ed pudong iin de
5204,JHN,20,JNT,di ed klaat did fuol op an put wan said
5205,JHN,20,JNT,it neva de we di linin klaat dem did de
5206,JHN,20,JNT,afta dat di ada falara we riich di tuum fos go iin tu
5207,JHN,20,JNT,im si an im biliiv se jiizas did riili kom bak alaiv
5208,JHN,20,JNT,yu si aal nou dem neehn get we gad wod se bout ou jiizas did afi kom bak alaiv afta dat di tuu falara dem go baka dem yaad
5209,JHN,20,JNT,bot mieri did tan op outa duor siem wie a baal an ben dong a luk iina di tuum
5210,JHN,20,JNT,shi si tuu ienjel iina wait kluoz sidong wich paat jiizas badi did de wan we im ed did de an di ada wan we im fut did de
5211,JHN,20,JNT,dem aks ar se uman wa mek yu a baal
5212,JHN,20,JNT,dem tek we mi laad shi se tu dem an mi no nuo we paat dem put im
5213,JHN,20,JNT,wen shi se dat de shi ton roun an si sumadi tan op neks tu ar a did jiizas bot shi neehn si se a im
5214,JHN,20,JNT,uman im se tu ar wa mek yu a baal
5215,JHN,20,JNT,a uu yu a luk fa
5216,JHN,20,JNT,chuu mieri did tingk se a wan gyaadna a taak tu ar shi se tu im se sar ef a yu tek im we tel mi wich paat im de so mi kyan go fiim
5217,JHN,20,JNT,den jiizas se tu ar se mieri shi ton fi fies im an baal out iina di iibruu langwij rabonai dat miin tiicha
5218,JHN,20,JNT,jiizas se no uol aan pan mi kaa mi no gaan baka mi faada yet
5219,JHN,20,JNT,go tel yu breda dem se mi se mi a go baka mi faada an fi unu faada mi a go baka mi gad an fi unu gad
5220,JHN,20,JNT,mieri magdaliin fain jiizas falara dem an tel dem se mi si di laad an shi tel dem aal a wa jiizas tel ar
5221,JHN,20,JNT,da sed sonde de jiizas falara dem miit op tugeda iina di iivnin
5222,JHN,20,JNT,dem lak di duor dem kaa dem did fried a di juu liida dem
5223,JHN,20,JNT,jiizas kom iina di ruum an tan op wid dem an se piis wen taim im se dat de im shuo dem im an dem an im said
5224,JHN,20,JNT,an dem did glad kyaahn don wen dem si di laad
5225,JHN,20,JNT,so jiizas se tu dem wan neks taim se piis siem laka ou di faada sen mi iina di worl a siem wie so mi a sen unu iin de
5226,JHN,20,JNT,afta im se dat im bluo pan dem an se mek di uoli spirit kom iina unu laif
5227,JHN,20,JNT,ef unu paadn sumadi fi di rang we dem du gad ago paadn dem ef unu no paadn dem gad naa go paadn dem niida
5228,JHN,20,JNT,nou tamas we dem kaal didimos wan a jiizas twelv falara dem neehn iina di ruum wid di ada falara dem wen taim jiizas did kom iin de
5229,JHN,20,JNT,so di ada falara dem se tu im se wi si di laad bot im se tu dem se ef mi no si di niel uol dem iina im an dem an get fi put mi fingga iina dem an ef mi no get fi put fi mi an iina im said den mi naa go biliiv se a chuu unu a taak
5230,JHN,20,JNT,iet die afta dat jiizas falara dem did iina di sed ous an tamas did de de wid dem da taim ya
5231,JHN,20,JNT,iivn duo di duor dem did lak jiizas kom iin kom tan op mongks dem sed wie an se piis den im se tu tamas se put yu fingga yaso an luk pan mi an dem
5232,JHN,20,JNT,chrech out yu an an put it iina mi said
5233,JHN,20,JNT,tap ifanbot an biliiv wa yu si
5234,JHN,20,JNT,den tamas se tu im se yu a mi laad an mi gad so jiizas se tu im se a chuu yu si mi mek yu biliiv se a mi
5235,JHN,20,JNT,gad bles di piipl dem we no si mi bot biliiv iina mi siem wie
5236,JHN,20,JNT,jiizas du nof muo powaful sitn infronta im falara dem we no rait dong iina da buk ya
5237,JHN,20,JNT,bot dem ya rait dong so unu maita biliiv se jiizas a di krais gad bwai pikni an dat wen unu biliiv iina im unu kyan av laif we laas fi eva
5238,JHN,21,JNT,afta dis ya jiizas shuo imself tu im falara dem wan muo taim
5239,JHN,21,JNT,da taim ya im du it a di taibiiriyos sii
5240,JHN,21,JNT,dis a wa apm saiman piita tamas we dem kaal didimos nataniyel we kom fram kiena iina gyalalii zebidii bwai pikni dem an tuu a jiizas ada falara dem did de tugeda
5241,JHN,21,JNT,mi a go kech fish saiman piita se tu dem
5242,JHN,21,JNT,so dem ansa im se wi a kom wid yu
5243,JHN,21,JNT,dem go iina di buot bot da nait de dem no kech a ting
5244,JHN,21,JNT,orli iina di maanin jiizas did a tan op a di siisaid bot im falara dem neehn si se a im
5245,JHN,21,JNT,im kaal out tu dem an se brejrin unu naav no fish
5246,JHN,21,JNT,nuo dem ansa
5247,JHN,21,JNT,so im tel dem se fling uova unu net pan di raitansaid a di buot an unu wi fain som
5248,JHN,21,JNT,so dem du dat an dem kudn pul op bak di net sieka di uol iip a fish we dem kech wid it
5249,JHN,21,JNT,den di falara we jiizas did lov tel piita se a di laad sed taim saiman piita ier dat de im rap di likl kluoz we im did av aan roun im kaa im neehn av aan notn anda it an im jomp iina di waata
5250,JHN,21,JNT,di ada falara dem fala baka piita
5251,JHN,21,JNT,dem did a aal iin di net fula fish kaa dem neehn de faar fram shuor onggl bout onjrid yaad
5252,JHN,21,JNT,wen dem riich iin dem si kuol faiya wid fish an bred pan it
5253,JHN,21,JNT,jiizas se tu dem se kyari som a di fish we unu kech kom
5254,JHN,21,JNT,saiman piita klaim iina di buot an aal iin di net
5255,JHN,21,JNT,it did fula big fish wan onjrid an fifti chrii a dem bot wid aal dem mount a fish de di net neehn bos op
5256,JHN,21,JNT,kom nyam brekfas jiizas se tu dem
5257,JHN,21,JNT,bot non a dem neehn bier fies inof fi aks im se a uu yu
5258,JHN,21,JNT,kaa dem did nuo se a did di laad
5259,JHN,21,JNT,so jiizas kom tek di bred an gi dem an im du di sed ting wid di fish
5260,JHN,21,JNT,nou dat mek chrii taim jiizas shuo imself tu im falara dem afta im kom bak alaiv
5261,JHN,21,JNT,afta dem don nyam jiizas aks saiman piita se saiman jan bwai pikni yu lov mi muo dan ou yu lov dem ya
5262,JHN,21,JNT,yes laad saiman se yu nuo se mi lov yu
5263,JHN,21,JNT,so jiizas se fiid mi biebi shiip dem
5264,JHN,21,JNT,jiizas aks im agen se saiman jan bwai pikni yu lov mi fi chuu
5265,JHN,21,JNT,im ansa yes laad yu nuo se mi lov yu
5266,JHN,21,JNT,jiizas se tu im se tek kier a mi shiip dem
5267,JHN,21,JNT,fi di tord taim jiizas aks im se saiman jan bwai pikni yu lov mi
5268,JHN,21,JNT,piita did fiil a wie kaaz a chrii taim nou jiizas aks se yu lov mi
5269,JHN,21,JNT,so im se laad yu nuo evriting
5270,JHN,21,JNT,yu nuo se mi lov yu
5271,JHN,21,JNT,den jiizas se tu im se fiid mi shiip dem
5272,JHN,21,JNT,mi a tel yu fi chuu chuu wen yu did sumaala yu put aan yu uona kluoz an yu go eniwe yu waahn fi go bot wen yu get uol yu gweehn chrech out yu an dem an ada piipl gweehn put aan yu kluoz an tek yu go wich paat yu no waahn go
5273,JHN,21,JNT,nou jiizas did a taak bout di wie ou piita did ago ded an ou im did ago mek gad get big op kaaz a di wie im ded den jiizas se tu im se fala mi piita ton roun an si di falara we jiizas did lov
5274,JHN,21,JNT,di sed wan we did sidong saida jiizas wen taim dem did a nyam di laas sopa
5275,JHN,21,JNT,a im siem wan did aks jiizas se laad a uu ago sel yu out wen piita si im im se tu jiizas se laad wa gweehn apm tu im
5276,JHN,21,JNT,jiizas se tu im se ef mi waahn im fi liv til mi kom bak wa mek dat a bada yu
5277,JHN,21,JNT,yu jos fala mi
5278,JHN,21,JNT,so sieka jiizas se so it did a go roun mongks di breda an sista dem se da falara ya neehn ago ded
5279,JHN,21,JNT,bot a no dat jiizas did se im se ef mi waahn im fi liv til mi kom bak wa mek dat a bada yu
5280,JHN,21,JNT,a dis a di falara we si di uol a dem sitn ya fi imself an tel piipl bout dem
5281,JHN,21,JNT,a im rait dem dong an aal a wi nuo se a chuu im a taak
5282,JHN,21,JNT,jiizas du uol iip a ada sitn
5283,JHN,21,JNT,ef evriting did fi rait dong iina buk spies wudn de iina di worl fi uol aal a di buk dem we piipl wuda rait
5284,ACT,1,JNT,tiyafilas sa iina mi fos buk mi rait bout aal a di sitn dem we jiizas du an we im tiich fram di staat til di die im get tek op iina evn
5285,ACT,1,JNT,dat a did afta jiizas yuuz di uoli spirit fi tel im apasl dem we im did pik wa im waahn dem fi du
5286,ACT,1,JNT,afta im did sofa an ded pan di kraas im kom bak alaiv an shuo imself tu im apasl dem
5287,ACT,1,JNT,im pruuv tu dem iina nof difrant wie se im alaiv
5288,ACT,1,JNT,fi bout faati die im kip aan a shuo op mongks dem taim afta taim an taak tu dem bout gad kindom
5289,ACT,1,JNT,wan a di taim wen im did a iit wid dem im tel dem se tan a jeruusilem an wiet fi wa mi faada pramis fi gi unu di siem sitn we mi did tel unu bout
5290,ACT,1,JNT,kaaz jan baptaiz piipl wid waata bot kopl die fram nou gad ago baptaiz unu wid di uoli spirit
5291,ACT,1,JNT,so wen dem kom tugeda dem aks im se laad a nou yu ago kaaz di izrelait dem fi ruul agen
5292,ACT,1,JNT,im se tu dem se a onggl mi faada wan av di powa fi disaid wen dat ago apm
5293,ACT,1,JNT,an im no lou unu fi nuo dat
5294,ACT,1,JNT,bot di uoli spirit ago kom pan unu an ful unu op wid powa an unu wi tel piipl iina jeruusilem judiya samieriya an aal uova di worl bout mi
5295,ACT,1,JNT,az im don se dis tu dem gad tek im op iina evn rait infronta dem yai an wen im did a go op wan kloud aid im so dem kudn si im no muor
5296,ACT,1,JNT,dem did stil a luk iina di skai wen jiizas did a go op wen aal av a sodn tuu man we jres iina wait kluoz kom tan op saida dem an se tu dem se unu man we kom fram gyalalii wa mek unu tan op yaso wid unu yai faasn pan di skai
5297,ACT,1,JNT,da siem jiizas ya we unu si get tek op fram unu iina evn im ago kom bak di siem wie jos laik ou unu si im go op iina evn
5298,ACT,1,JNT,di apasl dem lef di il niem mount aliv an go baka jeruusilem bout aaf mail waak fram di mountn
5299,ACT,1,JNT,wen dem kech a jeruusilem dem go opstiez go a di ruum we dem did a stie
5300,ACT,1,JNT,piita jan jiemz an anju filip an tamas bartalimyuu an matyu jiemz alfiyos bwai pikni saiman we niem zelat an juudas jiemz bwai pikni aal a dem did de de
5301,ACT,1,JNT,di uol a dem did eva a miit tugeda fi prie dem di uman dem mieri jiizas mada an jiizas breda dem
5302,ACT,1,JNT,iina dem die de wen di biliiva dem gyada op fi wan a dem miitn bout onjrid an twenti a dem did de de piita tan op an se tu dem se breda an sista wa rait dong iina gad wod did afi apm
5303,ACT,1,JNT,lang bifuo it apm di uoli spirit did mek dievid taak bout juudas di wan we sel out jiizas an mek di piipl dem ares im
5304,ACT,1,JNT,jiizas did pik juudas fi bi wan a im apasl an so im a did wan a wi
5305,ACT,1,JNT,im yuuz di moni we im did get fi sel out jiizas an bai wan piis a lan
5306,ACT,1,JNT,pan da siem piis a lan de im faal dong ed wie an im beli bos an im chraip an evriting iina im flai out
5307,ACT,1,JNT,evribadi iina jeruusilem ier bout wa apm tu im so iina fi dem langwij dem kaal di piis a lan akeldama dat miin blod fiil kaaz it rait dong iina di buk we niem saamz se mek im ous emti out an nobadi no liv de an mek sumadi els tek fiim plies an du di wok we im shuda du
5308,ACT,1,JNT,so wan a di man dem we did de de wid wi aal di taim wen di laad jiizas did a muuv mongks wi fram wen jan did staat baptaiz tu di taim wen gad tek im op a evn wi niid wan a dem man de fi jain op wid wi an tel piipl se jiizas kom bak alaiv
5309,ACT,1,JNT,so di biliiva dem kaal out tuu sumadi niem wan a did juozif we dem kaal baasabas ar jostos an di ada wan niem mataiyas
5310,ACT,1,JNT,den dem prie laad yu nuo wa iina evribadi aat
5311,ACT,1,JNT,so shuo wi wich wan a dem yu pik fi tek uova di apasl wok we juudas did av
5312,ACT,1,JNT,kaaz juudas get wa im dizorv
5313,ACT,1,JNT,den dem jraa schraa an mataiyas get pik so im jain di gruup a ilevn apasl
5314,ACT,2,JNT,wen pentikas die kom aal a di piipl we biliiv iina jiizas did gyada op iina di siem plies
5315,ACT,2,JNT,aal av a sodn dem ier wan naiz a kom fram di skai
5316,ACT,2,JNT,di naiz soun laik wen wan chrang chrang briiz a bluo an it ful op di uol ous we dem did sidong
5317,ACT,2,JNT,den dem si som sitn we luk laik som likl faiya we shiep laik tong kom res pan evri wan a dem ed
5318,ACT,2,JNT,di uoli spirit tek kanchuol a aal a dem an gi dem powa fi taak iina som difrant difrant langwij
5319,ACT,2,JNT,nou yu did av som juu we aalwiez a worship gad an we kom fram aal uova di worl
5320,ACT,2,JNT,di uol a dem did a stie iina jeruusilem
5321,ACT,2,JNT,wen dem ier di big naiz wan kroud a dem gyada op
5322,ACT,2,JNT,dem did wel shak kaaz evri wan a dem did ier iina fi dem uona langwij wa di biliiva dem did a se
5323,ACT,2,JNT,dem did so shak dem kudn biliiv we dem did a ier so dem aks wiet aal a dem piipl ya we a taak no gyalalii dem kom fram
5324,ACT,2,JNT,so ou kom evri wan a wi a ier dem a taak iina fi wi uona langwij di langwij we wi taak fram wi a pikni
5325,ACT,2,JNT,evribadi ier dem uona langwij piipl we kom fram paatiya miid iilom piipl we kom fram mesopotiemiya judiya kyapaduoshiya pontos an iezha piipl we kom fram frijiya pamfiliya iijip an di paat a libiya we nier sairiin piipl we kom fram ruom an jos a tan de likl piipl we a juu an piipl we ton juu piipl we kom fram kriit an piipl we a arab wi ier di uol a dem a taak iina fi wi uona langwij bout di powaful sitn dem we gad du kaaz dem did so shak an kaaz wa dem di ier did kanfyuuz dem dem aks dem wan aneda a wa aal a dis miin
5326,ACT,2,JNT,bot som a dem laaf aafa di biliiva dem an se a jongk dem jongk man
5327,ACT,2,JNT,dem jringk tu moch wain we jos mek
5328,ACT,2,JNT,den piita tan op wid di ada ilevn apasl dem riez im vais an taak tu di kroud a piipl dem se aal a unu we a juu an aal a unu we liv iina jeruusilem mek a tel unu sopm an unu fi lisn gud wa mi a tel unu
5329,ACT,2,JNT,dem piipl ya no jongk laik unu tingk
5330,ACT,2,JNT,a jos nain aklak a maanin no man a dem sitn ya di prafit jowel did se wuda apm
5331,ACT,2,JNT,im se gad se iina di laas die dem mi ago put mi spirit iina piipl evriwe
5332,ACT,2,JNT,unu bwai pikni dem an unu gyal pikni dem ago priich mi mesij
5333,ACT,2,JNT,unu yong man dem ago get vijan fram gad an unu uol man dem ago andastan gad mesij chuu di jriim dem we dem get fram gad
5334,ACT,2,JNT,iina dem die de mi ago put mi spirit iina aal uu du we mi se dem fi du weda dem a man ar uman an dem ago priich mi mesij tu
5335,ACT,2,JNT,mi ago shuo som powaful sitn op iina di skai an shuo som sain pan da ort ya blod an faiya an wan ton a sumuok
5336,ACT,2,JNT,di son ago ton blak laik nait an di muun ago ton red laik blod bifuo di big an impuotant die kom fi di laad du som powaful sitn
5337,ACT,2,JNT,an evribadi we kaal pan di laad niem gweehn get siev
5338,ACT,2,JNT,unu izrel piipl ier we mi a se gad yuuz di mirikl sain an powaful sitn dem we im did mek jiizas du mongks unu fi shuo unu klier klier se im did a wok wid jiizas di man fram nazaret
5339,ACT,2,JNT,azkaadn tu im plan gad gi uova da man de tu unu kaaz a so im did set it op an im did don nuo se a so tingz did ago go
5340,ACT,2,JNT,an unu mek di piipl we a no juu kil im pan di kraas
5341,ACT,2,JNT,bot gad mek im kom bak alaiv an frii im fram det powa kaaz det kudn kip im dong fi eva
5342,ACT,2,JNT,dis a wa dievid did se bout im
5343,ACT,2,JNT,im se mi si di laad im eva infronta mi
5344,ACT,2,JNT,im aalwiez de wid mi rait saida mi
5345,ACT,2,JNT,notn kyaahn shiek mi
5346,ACT,2,JNT,sieka dat an kaaz mi aat api mi gi yu priez wid mi uona mout
5347,ACT,2,JNT,an mi shuor se evriting ago aarait iivn duo mi a wan man jos laik evribadi els bot mi a luk fi get aal wa gad pramis fi gi mi
5348,ACT,2,JNT,kaaz yu naa go figet mi an lef mi suol mongks di ded an yu naa go lef yu sorvant we aalwiez du wa yu se fi ratn iina di griev
5349,ACT,2,JNT,yu shuo mi wa mi fi du so dat mi kyan riili liv
5350,ACT,2,JNT,an kaaz yu de ya wid mi yu wi mek mi aat wel api
5351,ACT,2,JNT,breda an sista mi no afi fried fi taak tu unu bout wi faada dievid
5352,ACT,2,JNT,wi nuo se im ded an dem beri im an im tuum stil de ya op tu tide
5353,ACT,2,JNT,im a did wan prafit an im did nuo se gad did pramis im se im ago mek wan a im pikni sidong pan im chuon
5354,ACT,2,JNT,chuu gad did shuo dievid wa im ago du bifuo it apm dievid taak bout ou gad wuda mek krais jiizas kom bak alaiv afta im ded
5355,ACT,2,JNT,im se gad wudn lef im iina di griev ar mek im badi ratn
5356,ACT,2,JNT,gad did mek da siem jiizas de kom bak alaiv an di uol a wi did si wid wi uona yai
5357,ACT,2,JNT,so gad big op jiizas an put im fi sidong a im rait an
5358,ACT,2,JNT,an faada gad gi im bwai pikni di uoli spirit jos laik im did pramis
5359,ACT,2,JNT,so aal wa unu a si an a ier ya nou a jiizas mek dem a apm
5360,ACT,2,JNT,dievid neva get tek op iina evn bot im se di laad tel fi mi laad se sidong a mi rait an til mi mek yu enimi dem kom ton wan stuul fi yu put yu fut pan
5361,ACT,2,JNT,so mi waahn aal a unu izrel piipl fi nuo an andastan dis gad mek da siem jiizas ya laad an krais
5362,ACT,2,JNT,wen di piipl dem ier di sitn dem we piita se a laik sitn tab dem iina dem aat
5363,ACT,2,JNT,so dem aks piita an di ada apasl dem se wi breda wa wi fi du
5364,ACT,2,JNT,piita tel dem se aal a unu ton we fram unu sin dem an shuo se unu sari fi wa unu du get baptaiz iina jiizas krais niem an gad wi paadn unu fi unu sin dem
5365,ACT,2,JNT,ef unu du dat gad wi gi unu im gif dat a di uoli spirit
5366,ACT,2,JNT,wa gad pramis a fi unu an unu pikni dem an fi aal uu liv faar faar fram yaso a fi evribadi we gad ago kaal fi bi im pikni
5367,ACT,2,JNT,piita yuuz nof ada wod fi waan dem an fi beg di piipl dem se unu fi tek we unuself fram mongks di wikid piipl we a liv iina dem taim ya so dat di ponishment we ago kom pan dem no riich unu tu
5368,ACT,2,JNT,di wan dem we biliiv piita mesij get baptaiz an da die de di laad mek bout chrii touzn muor piipl jain di choch
5369,ACT,2,JNT,di piipl dem we biliiv piita mesij spen di uol a dem taim a lorn fram di apasl dem shier wa dem av wid wan aneda iit tugeda an prie tu gad tugeda
5370,ACT,2,JNT,aal a di piipl dem shuo nof rispek fi gad kaaz im did mek di apasl dem du nof nof mirikl an som powaful sitn mongks dem
5371,ACT,2,JNT,evribadi we biliiv iina jiizas did stie tugeda dem a did wan gruup an dem elp dem wan aneda wid wa dem niid
5372,ACT,2,JNT,dem sel som a di sitn dem we dem did av an gi tu wan aneda fram taim tu taim azkaadn tu wa dem niid
5373,ACT,2,JNT,evridie dem miit op iina di yaad we gad ous de
5374,ACT,2,JNT,dem go a wan aneda ous an iit fuud tugeda an dem aat did wel api
5375,ACT,2,JNT,dem did api fi shier wid wan aneda
5376,ACT,2,JNT,dem kip aan a priez gad an aal di piipl iina jeruusilem did api wid dem an taak gud bout dem
5377,ACT,2,JNT,evridie di laad jiizas siev muor an muor piipl an mek dem jain di choch
5378,ACT,3,JNT,wan die piita an jan did a go op a gad ous
5379,ACT,3,JNT,a did chrii aklak iina di die di taim wen piipl miit fi prie
5380,ACT,3,JNT,a di giet fi gad ous di giet we dem kaal giet byuutiful yu did av wan man we did kripl fram im baan
5381,ACT,3,JNT,evridie dem wuda put im a di giet fi beg sopm fram di piipl dem we a go iina di yaad we gad ous de
5382,ACT,3,JNT,wen di begaman si piita an jan bout fi go iin im beg dem som moni
5383,ACT,3,JNT,piita an jan luk chriet pan im an piita se tu im luk pan wi so di kripl man faasn im yai dem pan dem kaaz im fiil shuor se dem did a go gi im som moni
5384,ACT,3,JNT,den piita se tu im mi no av no moni at aal kyan gi yu
5385,ACT,3,JNT,bot wa mi av mi ago gi yu
5386,ACT,3,JNT,iina jiizas krais niem di wan we kom fram nazaret git op an waak
5387,ACT,3,JNT,den piita uol im rait an an elp im fi get op
5388,ACT,3,JNT,siem taim di man fut dem get chrang
5389,ACT,3,JNT,im jomp rait op an staat waak
5390,ACT,3,JNT,den im go wid dem iina di yaad we gad ous de a waak an a jomp op an dong an a priez gad
5391,ACT,3,JNT,wen di piipl dem si im a waak an a priez gad dem si se a di siem begaman we yuus tu de a di giet fi gad ous di giet we niem giet byuutiful
5392,ACT,3,JNT,dem did so shak dem kudn biliiv we apm tu im
5393,ACT,3,JNT,wen dem riich di plies we dem kaal salaman puoch dat a wan waak wie we av wan ous tap uova it di man did stil a uol aan pan piita an jan
5394,ACT,3,JNT,aal a di piipl dem did shak
5395,ACT,3,JNT,dem ron tugeda go we piita an jan an di man did de
5396,ACT,3,JNT,wen piita si dem im se tu dem se aal a unu izrel piipl wa unu shak so fa
5397,ACT,3,JNT,wa unu tan op a luk pan wi so fa
5398,ACT,3,JNT,unu tingk a chuu wi powaful ar chuu wi gud iina gad yai mek wi mek da man ya waak
5399,ACT,3,JNT,di gad fi iebriyam aizak an jiekob di gad fi wi faada faada dem im big op an gi nof rispek tu im sorvant jiizas
5400,ACT,3,JNT,a da siem jiizas de unu gi op an ton unu bak pan im infronta pailat iivn duo pailat did mek op im main fi let im go
5401,ACT,3,JNT,iivn duo jiizas aalwiez sorv gad an du we rait unu ton unu bak pan im an aks fi dem lego wan mordara insteda im
5402,ACT,3,JNT,unu kil di wan we gi piipl riil laif bot gad mek im kom bak alaiv
5403,ACT,3,JNT,an wi si aal a dat wid wi uona yai
5404,ACT,3,JNT,a jiizas powa mek da kripl man ya get beta
5405,ACT,3,JNT,so wa unu si apm tide onggl apm kaaz wi biliiv iina jiizas
5406,ACT,3,JNT,unu kyan si fi unuself se a jiizas powa mek im beta
5407,ACT,3,JNT,nou mi breda an sista mi nuo se unu an unu liida dem neva nuo wa unu did a du
5408,ACT,3,JNT,bot lang bifuo it apm gad tel im prafit dem se di wan we im wuda sen fi siev piipl wuda sofa an a siem so im mek it apm
5409,ACT,3,JNT,so ton we fram unu sin beg gad paadn an kom bak tu im so dat im wi tek we unu sin dem
5410,ACT,3,JNT,unu fi du dat so di laad gad wi sen wan taim fi unu spirit res an get chrang an im wi sen krais jiizas kom tu unu jiizas we im pik fi siev piipl
5411,ACT,3,JNT,jiizas afi tan a evn til di taim kom fi gad mek evriting nyuu
5412,ACT,3,JNT,a dat gad mek im prafit dem tel piipl fram wie bak wen
5413,ACT,3,JNT,kaaz muoziz did se di laad fuunu gad ago riez op wan prafit laik mi
5414,ACT,3,JNT,da prafit de ago bi fuunu an im ago kom fram mongks unu uona piipl
5415,ACT,3,JNT,unu mos lisn an du evriting we im se
5416,ACT,3,JNT,gad ago ton im bak pan enibadi we no lisn an we no du we da prafit de se an dem naa go bi paat a im piipl no muor
5417,ACT,3,JNT,an aal a di prafit dem fram samwel kom dong taak bout di sitn dem we a apm iina dem taim ya lang bifuo dem apm
5418,ACT,3,JNT,unu a di prafit dem pikni an gad did mek wan pramis tu unu faada faada dem an da pramis de a fi unu
5419,ACT,3,JNT,im tel iebriyam se mi ago yuuz fi yu pikni dem fi bles aal a di piipl dem pan ort
5420,ACT,3,JNT,so wen gad riez op jiizas im sorvant im sen im kom a unu fos fi bles unu
5421,ACT,3,JNT,im bles unu wen im kaaz unu fi ton we fram unu wikidnis
5422,ACT,4,JNT,piita an jan did stil a taak tu di piipl wen di priis dem di ed gyaad dem fi gad ous an di sadyusii dem kom op tu dem
5423,ACT,4,JNT,dem did wel beks kaaz di apasl dem did a tiich di piipl se jiizas did ded an kom bak alaiv
5424,ACT,4,JNT,an dem yuuz dat fi shuo se ded piipl ago kom bak alaiv tu
5425,ACT,4,JNT,dem grab piita an jan an kaaz nait did suun kom dem put dem iina jiel til di neks die
5426,ACT,4,JNT,bot nof a di piipl dem we did ier di apasl dem mesij biliiv it
5427,ACT,4,JNT,di gruup a man dem we biliiv iina jiizas nou a did bout faiv touzn
5428,ACT,4,JNT,di neks die di ruula dem di elda dem an di laa tiicha dem gyada op iina jeruusilem
5429,ACT,4,JNT,anos di liida fi di priis dem kaiyafas jan aligzanda an di ada man dem fram di liida fi di priis fambili did de de tu
5430,ACT,4,JNT,dem aada piita an jan fi kom tan op infronta dem an dem staat kwestiyan dem a uu gi unu di powa an di rait fi mek di kripl man get beta
5431,ACT,4,JNT,di uoli spirit tek kanchuol a piita den piita se tu dem unu we a di ruula dem an di elda dem fi di piipl sins unu a kwestiyan wi bout di gud we wi du fi di kripl man an ou im get beta lisn mi mi waahn aal a unu an evribadi we iina izrel fi nuo a jiizas krais we kom fram nazaret mek im beta
5432,ACT,4,JNT,jiizas we unu kil pan di kraas an we gad mek kom bak alaiv a im mek da kripl man ya tan op chrang infronta unu tide
5433,ACT,4,JNT,jiizas a di rakstuon we unu di bilda did fling we an we nou a di wan we a uol op di bildin
5434,ACT,4,JNT,a onggl jiizas wan kyan siev piipl an a fiim niem gad gi piipl
5435,ACT,4,JNT,nobadi els iina di uol worl kyaahn siev yu
5436,ACT,4,JNT,wen dem si ou piita an jan tan op chrang fi wa dem biliiv an wen dem lorn se dem a did jos aadineri sumadi we neva go a no skuul go lorn dem shak
5437,ACT,4,JNT,den dem si se di tuu a dem did nuo jiizas an did waak wid im fi a gud wail
5438,ACT,4,JNT,an kaaz di kripl man we did get beta did tan op wid dem dem kudn se notn
5439,ACT,4,JNT,so di liida dem gi aada fi di gyaad dem tek piita jan an di man outa di ruum we dem did a miit so dat di liida dem kuda taak wid dem wan aneda
5440,ACT,4,JNT,dem aks wa wi ago du wid dem man ya
5441,ACT,4,JNT,evribadi we liv iina jeruusilem si an nuo se a wan big mirikl dem man ya du tide so wi kyaahn fuul nobadi se it neva apm
5442,ACT,4,JNT,bot wi kyaahn mek ada piipl ier bout dem sitn ya
5443,ACT,4,JNT,so wi afi go waan dem man ya mek dem nuo se dem kyaahn priich tu di piipl dem an yuuz jiizas niem no muor
5444,ACT,4,JNT,den dem kaal iin piita an jan an waan dem se dem no fi priich ar tiich iina jiizas niem tu di piipl at aal at aal
5445,ACT,4,JNT,bot piita an jan ansa dem se unu joj fi unuself wa unu tingk it rait fi du iina gad yai fi du we unu se ar fi du we gad se
5446,ACT,4,JNT,kaaz wi kyaahn tap taak bout di sitn dem we wi did si an ier
5447,ACT,4,JNT,di liida dem chretn piita an jan agen den dem let dem go
5448,ACT,4,JNT,dem kudn mek op dem main ou fi ponish piita an jan kaaz aal a di piipl dem did a gi gad priez fi wa did apm
5449,ACT,4,JNT,dem did a gi priez kaaz di kripl man we did get beta did uova faati ier uol
5450,ACT,4,JNT,afta dem get let go piita an jan go bak tu di ada piipl we biliiv iina jiizas an go tel dem evriting we di liida fi di priis dem an di elda dem se tu dem
5451,ACT,4,JNT,wen dem ier di nyuuz aal a dem jain tugeda an staat prie tu gad
5452,ACT,4,JNT,dem se maasa gad a yu mek di evn an di ort an di sii an evriting we iina dem
5453,ACT,4,JNT,yu yuuz di uoli spirit fi mek yu sorvant dievid fi wi faada se wa mek di piipl we a no juu a rail op an a plan aal saat a sitn gens gad iivn duo dem kyaahn mek dem apm
5454,ACT,4,JNT,di king dem pan ort get demself redi fi fait an di ruula dem jain tugeda fi fait gens gad an gens fiim krais
5455,ACT,4,JNT,wi nuo fi shuor se a so it go kaaz erad ponchos pailat piipl we a no juu an di izrel piipl miit op iina da siti ya an plan fi kil jiizas yu sorvant we uoli
5456,ACT,4,JNT,dem kom tugeda fi du aal wa yu did don plan se wuda apm an it apm da wie de kaaz a yu powa an kaaz dat a wa yu did waahn fi apm
5457,ACT,4,JNT,so laad luk pan ou dem a chretn wi elp yu sorvant dem fi pred yu mesij an no fried a notn
5458,ACT,4,JNT,yuuz yu powa an mek piipl beta
5459,ACT,4,JNT,an mek wi yuuz di niem a yu sorvant jiizas fi du som powaful mirikl an som sain
5460,ACT,4,JNT,afta dem don prie di ous we dem did a miit get shiek op
5461,ACT,4,JNT,di uoli spirit tek kanchuol a dem an mek dem priich gad wod an no fried a notn
5462,ACT,4,JNT,aal a di piipl we biliiv iina jiizas a did wan iina dem aat an main
5463,ACT,4,JNT,nobadi neva se notn mi av a fi mi wan
5464,ACT,4,JNT,bot dem shier aal wa dem av mongks dem wan aneda
5465,ACT,4,JNT,di apasl dem kip aan tel piipl iina wan powaful wie bout ou jiizas kom bak alaiv an ou gad shuo dem nof nof lov iivn duo dem no dizorv it
5466,ACT,4,JNT,non a di piipl we biliiv iina jiizas neva shaat a notn kaaz di wan dem we av lan an ous wuda sel dem an kyari di moni we dem get kom gi di apasl dem
5467,ACT,4,JNT,di apasl dem wuda shier it op gi evribadi bies pan wa dem niid
5468,ACT,4,JNT,so juozif wan man fram saipros we elp tek kier a gad ous an we di apasl dem kaal baanabas baanabas miin bwai pikni we push piipl fi gwaan chos iina gad sel piis a lan we im did av an kyari di moni kom gi di apasl dem fi shier op
5469,ACT,5,JNT,nou yu did av wan man an im waif niem ananaiyas an sofaira
5470,ACT,5,JNT,dem did sel piis a lan we dem did av
5471,ACT,5,JNT,im mek op im main fi kip bak som a di moni we im get fi di lan an im waif did nuo bout it tu
5472,ACT,5,JNT,im kyari di res a di moni go gi di apasl dem
5473,ACT,5,JNT,den piita aks im se ananaiyas ou kom yu mek sietan tek kanchuol a yu an mek yu lai tu di uoli spirit
5474,ACT,5,JNT,yu kip bak som a di moni fi yuself an kom a gwaan laik se yu a gi evriting
5475,ACT,5,JNT,tel mi sopm di lan a no did fi yu bifuo yu sel it
5476,ACT,5,JNT,an afta yu sel it di moni a did fi yu an yu kuda du eniting we yu did waahn fi du wid it
5477,ACT,5,JNT,so wa mek yu tingk yu did afi lai
5478,ACT,5,JNT,a no piipl yu lai tu a gad yu lai tu
5479,ACT,5,JNT,wen ananaiyas ier dem wod de im jrap dong ded siem taim
5480,ACT,5,JNT,an evribadi we ier we apm kech dem fried
5481,ACT,5,JNT,so di yong man dem komiin kom rap op im badi an kyari im out go beri im
5482,ACT,5,JNT,bout chrii owa lieta im waif kom iin tu bot shi neva nuo wa did apm
5483,ACT,5,JNT,so piita aks ar se tel mi sopm dis a aal a di moni yu an yu ozban sel di lan fa
5484,ACT,5,JNT,shi se yes a aal a di moni dat we wi get fiit
5485,ACT,5,JNT,piita se tu ar se mek di tuu a unu mek op unu main fi si ef unu kuda lai tu di laad spirit an no get ponish
5486,ACT,5,JNT,luk di man dem we beri yu ozban tan op a di duor an dem a kom fi yu fi go beri yu tu
5487,ACT,5,JNT,siem taim shi jrap dong a im fut an ded
5488,ACT,5,JNT,den di yong man dem kom iin kom fain ar ded an dem kyari ar out go beri ar saida ar ozban
5489,ACT,5,JNT,evribadi iina di choch an evribadi we ier bout dem sitn ya kech dem fried
5490,ACT,5,JNT,di apasl dem mek nof sain an mirikl apm mongks di piipl dem
5491,ACT,5,JNT,an di uol a dem mek op dem main fi miit op tugeda pan salaman puoch
5492,ACT,5,JNT,nobadi we neva paat a dem gruup did mad inof fi go jain dem iivn duo aal a di piipl iina jeruusilem taak gud bout dem
5493,ACT,5,JNT,bot muor an muor piipl biliiv iina di laad an jain dem gruup uol iip a man an uman
5494,ACT,5,JNT,sieka aal wa did a apm piipl kyari out dem sik kom pudong iina di ruod pan dem chrecha so dat iivn piita sheda kuda faal pan dem
5495,ACT,5,JNT,kroud an kroud a piipl kom fram di toun dem roun jeruusilem
5496,ACT,5,JNT,dem kyari dem sik piipl an piipl we diiman spirit did tek set pan kom a di apasl dem an aal a dem get beta
5497,ACT,5,JNT,den di liida fi di priis dem an di sadyusii dem we did a fala im did wel beks kaaz evribadi did api wid di apasl dem
5498,ACT,5,JNT,so dem ares di apasl dem an put dem iina di prizn we aal kaina bad piipl de
5499,ACT,5,JNT,bot iina di nait wan a di laad ienjel dem uopm di prizn duor an let out di apasl dem
5500,ACT,5,JNT,di ienjel se go tan op iina di yaad we gad ous de an tel di piipl dem evriting bout da nyuu wie ya fi liv
5501,ACT,5,JNT,wen die lait dem go iina di yaad we gad ous de siem laik ou di ienjel did tel dem fi du an staat tiich di piipl dem
5502,ACT,5,JNT,wen di liida fi di priis dem an im falara dem riich im kaal tugeda aal a di juu liida dem fi wan miitn
5503,ACT,5,JNT,den im sen som suoja tu di prizn fi kyari di apasl dem kom infronta dem
5504,ACT,5,JNT,bot wen di afisa dem riich a di prizn dem neva fain di apasl dem
5505,ACT,5,JNT,so dem go bak go tel dem se wi fain di prizn lak op tait tait an di gyaad dem tan op a di duor bot wen wi uopm di duor wi no fain nobadi at aal
5506,ACT,5,JNT,wen di ed gyaad fi gad ous an di ed priis ier dem sitn de dem shak an staat wanda bout wa wuda kom out a aal a dis
5507,ACT,5,JNT,den sumadi kom tel dem se lisn di man dem we unu did put iina prizn mi si dem tan op iina di yaad we gad ous de a tiich di piipl so di ed gyaad an di afisa dem go fi di apasl dem
5508,ACT,5,JNT,bot dem neva rof dem op ar notn kaaz dem did fried se di piipl wuda stuon dem
5509,ACT,5,JNT,afta di ed gyaad fi gad ous kyari iin di apasl dem dem aada dem fi tan op infronta di liida dem an di liida fi di priis dem kwestiyan dem
5510,ACT,5,JNT,im se tu dem se wi neva aada unu chrang chrang se unu no fi tiich nobadi bout di sitn dem we da man de niem jiizas se unu fi tiich
5511,ACT,5,JNT,bot luk wa unu du
5512,ACT,5,JNT,unu ful op jeruusilem wid di sitn dem we im tiich
5513,ACT,5,JNT,an no onggl dat unu chrai put fiim blod pan wi an dem an se a wi kil im
5514,ACT,5,JNT,bot piita an di ada apasl dem se tu dem se wi afi du we gad se wi fi du bot wi no afi du wa piipl se wi fi du
5515,ACT,5,JNT,unu niel op jiizas pan di kraas an kil im bot di gad fi fi wi faada faada dem im mek im kom bak alaiv
5516,ACT,5,JNT,gad big op jiizas an put im fi sidong a im rait an
5517,ACT,5,JNT,im mek jiizas wan liida an di wan we ago siev piipl so dat di izrel piipl wuda get di chaans fi ton we fram dem sin shuo se dem sari an get dem sin paadn
5518,ACT,5,JNT,wi a tel piipl bout dem sitn ya we wi nuo an di uoli spirit we gad gi tu aal uu du we im se im a tel piipl bout dem sitn ya tu
5519,ACT,5,JNT,wen di juu liida dem ier dem sitn de dem get beks til dem blod staat bwail an dem redi fi kil di apasl dem
5520,ACT,5,JNT,bot wan farisii niem gyamieliyel wan a di laa tiicha dem we evribadi rispek tan op iina di miitn infronta aal a di liida dem an aada dem fi put di apasl dem outa duor likl bit
5521,ACT,5,JNT,afta dat im se tu di ada liida dem mi breda aal a wi a izrelait
5522,ACT,5,JNT,nou ier wa mi a se unu beta main wa unu bout fi du tu dem man ya
5523,ACT,5,JNT,kopl ier bak wan man niem tuodos shuo op an staat tel piipl bout ou im a wan powaful liida an bout fuo onjrid man did jain op wid im
5524,ACT,5,JNT,bot dem kil im an aal a im falara dem skyata aal uova di plies an a so dat did don
5525,ACT,5,JNT,afta dat wen di govament did a rait dong evribadi niem fi si umoch piipl did iina di konchri juudas we kom fram gyalalii go gens di govament an get som piipl fi jain op wid im
5526,ACT,5,JNT,dem kil im an aal a im falara dem skyata tu
5527,ACT,5,JNT,so ier mi wen it kom tu dem man ya lef dem no du notn fi ort dem
5528,ACT,5,JNT,kaaz ef di sitn we dem plan an di wok we dem a du ef a man kom op wid dem it naa kom tu notn
5529,ACT,5,JNT,bot ef a gad a gi dem powa fi du wa dem a du unu kyaahn tap dem unu wuda fain se unu onggl a fait gens gad
5530,ACT,5,JNT,im get dem fi lisn an du wa im se an dem kaal iin di apasl dem an mek di suoja dem biit dem
5531,ACT,5,JNT,den dem aada dem se no taak tu di piipl an yuuz jiizas niem eva agen afta dat dem let dem go
5532,ACT,5,JNT,so di apasl dem lef di miitn wel api kaaz gad did tingk dem gud inof fi mek dem sofa fi jiizas krais
5533,ACT,5,JNT,an evridie di apasl dem go a di yaad we gad ous de an iina piipl ous go tiich an priich di gud nyuuz se jiizas a di wan we gad sen fi siev piipl
5534,ACT,6,JNT,iina dem die de di gruup a piipl we biliiv iina jiizas did a gruo muo an muo
5535,ACT,6,JNT,di uman dem we a juu an we taak di griik langwij uufa ozban dem did ded staat mombl anda di kwaiyat gens di uman dem we a juu we onggl taak di juu langwij an uufa ozban dem did ded tu
5536,ACT,6,JNT,dem did a mombl se dem neva did a get fi dem shier a di moni an fuud we dem did fi get a die taim
5537,ACT,6,JNT,so di twelv apasl dem kaal wan miitn wid aal a di piipl we biliiv iina jiizas fi saat out di mata
5538,ACT,6,JNT,dem se tu dem se it wudn rait fi wi tap pred gad mesij bout jiizas fi go shier op moni an fuud fi di uman dem we ozban ded
5539,ACT,6,JNT,so breda an sista unu pik sevn man fram mongks unu
5540,ACT,6,JNT,evribadi mos si se dem mek di uoli spirit kanchuol dem laif an dem wel waiz
5541,ACT,6,JNT,wi wi put dem inchaaj a da wok ya an fi wi wok wi bi fi prie an pred gad mesij bout jiizas
5542,ACT,6,JNT,aal a di piipl dem we did biliiv iina jiizas did api fi du wa di apasl dem did se dem fi du
5543,ACT,6,JNT,so dem pik stiivn wan man we biliiv iina gad nof nof an we di uoli spirit kanchuol
5544,ACT,6,JNT,an dem pik filip prakoros nekenor timon paaminas an nikolas we did ton wan juu an we did kom fram antiyak
5545,ACT,6,JNT,dem put dem man ya fi tan op infronta di apasl dem an dem put dem an pan dem ed an prie fi dem
5546,ACT,6,JNT,gad mesij bout jiizas pred muo an muo an muo an muo piipl biliiv iina jiizas an wan uol iip a di priis dem biliiv di gud nyuuz tu
5547,ACT,6,JNT,stiivn a did wan man we gad did a yuuz fi du som powaful mirikl an sain mongks di piipl
5548,ACT,6,JNT,bot yu did av som man we kom fram di choch fi di piipl we get frii kaaz a so dem kaal demself
5549,ACT,6,JNT,som a dem kom fram sairiin aligzanjriya silisiya an iezha
5550,ACT,6,JNT,dem man ya staat fi aagyu wid stiivn bot dem fain se dem kudn manij im kaaz di spirit did mek im wel waiz an tel im aal wa im fi se
5551,ACT,6,JNT,so anda di kwaiyat dem get som man fi tel lai pan stiivn se wi ier da man ya se som torbl sitn bout muoziz an bout gad
5552,ACT,6,JNT,so dem rail op di piipl di elda dem an di laa tiicha dem
5553,ACT,6,JNT,dem ron dong pan stiivn grab im an jrag im go a di plies we di liida dem miit an mek im tan op infronta dem
5554,ACT,6,JNT,dem kyari iin som man fi tel lai pan stiivn
5555,ACT,6,JNT,dem se da man ya no tap taak torbl sitn gens da plies ya we uoli an gens di laa we gad gi muoziz fi gi wi
5556,ACT,6,JNT,wi ier im se di wan jiizas we kom fram nazaret ago mash dong da plies ya an mek wi liv difrant fram ou muoziz tel wi faada faada dem fi liv
5557,ACT,6,JNT,evribadi we did a sidong iina di plies we dem miit faasn dem yai pan stiivn an si se im fies did a shain laik wan ienjel
5558,ACT,7,JNT,den di liida fi di priis dem aks stiivn se dem sitn ya we dem a se bout yu dem a chuu
5559,ACT,7,JNT,stiivn ansa an se aal a unu we a mi breda an mi faada lisn we mi a se di gad we av im brait brait lait a shain roun im shuo imself tu wi faada iebriyam wen iebriyam did stil a liv iina mesopotiemiya
5560,ACT,7,JNT,dat a did bifuo im muuv go liv a ieran
5561,ACT,7,JNT,gad tel im se lef yu konchri an yu fambili an go tu di konchri we mi ago tel yu fi go
5562,ACT,7,JNT,so im lef im konchri kaldiya an go liv a ieran
5563,ACT,7,JNT,afta im faada ded gad sen im kom a da konchri ya we unu a liv nou
5564,ACT,7,JNT,gad neva gi im no lan iina di konchri no iivn wan likl piis we im kuda kaal fiim uon
5565,ACT,7,JNT,bot gad did pramis fi gi di uol a it tu im an im pikni dem wan die
5566,ACT,7,JNT,wen gad did mek da pramis de iebriyam neva av no pikni
5567,ACT,7,JNT,gad se tu iebriyam yu pikni dem ago liv laik chrienja iina wan konchri we a no fi dem
5568,ACT,7,JNT,di piipl we ruul da konchri de ago tek dem ton sliev an dem ago sofa fi fuo onjrid ier
5569,ACT,7,JNT,bot mi ago ponish di piipl we tek dem ton sliev an afta dat dem ago lef da konchri de an kom worship mi rait yaso
5570,ACT,7,JNT,den gad aada iebriyam fi get sorkomsaiz an fi sorkomsaiz aal a di man dem iina im fambili fi shuo se dem bilang tu gad
5571,ACT,7,JNT,so iet die afta aizak baan iebriyam sorkomsaiz im
5572,ACT,7,JNT,wen aizak bwai pikni jiekob baan aizak sorkomsaiz im an wen jiekob twelv bwai pikni dem baan im sorkomsaiz dem tu
5573,ACT,7,JNT,a dem twelv de a wi faada faada dem
5574,ACT,7,JNT,kaaz wi faada faada dem did bad main gens juozif dem sel im tu som man we tek im go ton sliev dong a iijip
5575,ACT,7,JNT,bot gad did de wid im an siev im outa aal a im chobl
5576,ACT,7,JNT,im mek im waiz an mek fiero di king a iijip spirit tek im
5577,ACT,7,JNT,so fiero pik im fi ruul uova iijip an di uol a im palis
5578,ACT,7,JNT,den staavieshan tek iijip an kienan an kaaz uol iip a piipl fi sofa an wi faada dem kudn get no fuud
5579,ACT,7,JNT,wen jiekob ier se fuud de a iijip im sen wi faada dem dong de fi di fos taim fi go bai fuud
5580,ACT,7,JNT,wen dem go bak dong de di sekan taim juozif mek im breda dem nuo uu im bi an fiero get fi nuo bout juozif fambili
5581,ACT,7,JNT,afta dat juozif sen fiim faada jiekob an im uol fambili aal sevntifaiv a dem
5582,ACT,7,JNT,so jiekob imself go dong a iijip an im an wi faada faada dem liv dong de til dem ded
5583,ACT,7,JNT,lieta dem muuv dem badi go beri dem iina di griev we iebriyam did bai a shekem
5584,ACT,7,JNT,iebriyam did bai da piis a lan de fram iemuor bwai pikni dem
5585,ACT,7,JNT,wen di taim did nier fi gad du wa im did pramis iebriyam di piipl iina iijip did get nofa an nofa til di taim wen wan neks king we neehn nuo notn bout juozif staat ruul uova iijip
5586,ACT,7,JNT,im tek advaantij a wi faada faada dem an mek dem sofa
5587,ACT,7,JNT,im fuos dem fi fling out dem likl pikni dem outa dem ous so dem wuda ded
5588,ACT,7,JNT,roun dem taim de muoziz did baan
5589,ACT,7,JNT,im a did wan pritipriti biebi
5590,ACT,7,JNT,im faada an mada did av im iina dem ous a tek kier a im fi chrii mont
5591,ACT,7,JNT,wen dem did afi put im outa di ous fiero daata fain im an tek im fi ar uona pikni an gruo im op
5592,ACT,7,JNT,dem tiich muoziz aal a di waiz sitn dem we di iijip piipl dem nuo an im ton wan big impuotant man we se an du som big impuotant sitn
5593,ACT,7,JNT,wen muoziz ton faati ier uol im mek op im main fi go luk fi fiim piipl di izrel piipl dem
5594,ACT,7,JNT,an wen im si wan a dem a get biit op fi no riizn im ron go elp im an kil di iijip man we did a biit im op
5595,ACT,7,JNT,muoziz tingk se fiim uona piipl wuda andastan se gad did a yuuz im fi tek dem outa dem sofarieshan bot dem neva andastan
5596,ACT,7,JNT,di neks die muoziz si tuu izrel man a fait
5597,ACT,7,JNT,im chrai fi paat dem an se tu dem se luk man di tuu a unu a breda so wa unu a fait fa
5598,ACT,7,JNT,bot di man we did a biit op di ada wan push we muoziz an se uu mek yu ruula an joj uova wi
5599,ACT,7,JNT,a kil yu waahn kom kil mi laik ou yu kil di iijip man yeside
5600,ACT,7,JNT,wen muoziz ier wa di man se im ron we go a midiyan go liv an ton farina an get tuu bwai pikni de
5601,ACT,7,JNT,afta faati ier did paas muoziz did iina di dezot nier mount sainai we wan ienjel kom tu im iina wan bush we did de pan faiya
5602,ACT,7,JNT,wen muoziz siit im shak
5603,ACT,7,JNT,so wen im go nier fi go si wa riili did a gwaan im ier di laad vais
5604,ACT,7,JNT,di laad se mi a di gad fi yu faada faada dem di gad fi iebriyam aizak an jiekob
5605,ACT,7,JNT,muoziz did so fried im staat fi chrimbl an im kudn luk pan di bush no muor
5606,ACT,7,JNT,den di laad se tu im tek aaf yu slipaz dem yu a tan op pan uoli grong
5607,ACT,7,JNT,mi luk an mi si ou mi piipl dem iina iijip a sofa
5608,ACT,7,JNT,mi ier ou dem a gruon so mi kom dong fi frii dem
5609,ACT,7,JNT,so kom mi ago sen yu bak dong a iijip
5610,ACT,7,JNT,a da siem muoziz ya dem did ton dem bak pan wen dem se a uu mek yu wan ruula an wan joj
5611,ACT,7,JNT,a im siem wan gad sen tu dem fi ruul dem an fi frii dem wid di elp a di ienjel we did taak tu im fram di bush
5612,ACT,7,JNT,im liid dem outa iijip
5613,ACT,7,JNT,an im du som powaful mirikl an sain iina iijip a di red sii an iina di dezot fi faati ier
5614,ACT,7,JNT,dis a di siem muoziz we tel di izrelait dem se gad ago sen unu wan prafit jos laik mi fram mongks unu uona piipl
5615,ACT,7,JNT,da siem muoziz ya did de de wid di izrel piipl we did gyada op iina di dezot
5616,ACT,7,JNT,im did de de wid wi faada faada dem an wid di ienjel we did taak tu im pan mount sainai
5617,ACT,7,JNT,an a im did get gad wod di wod we laas fi eva an a im kyari it kom gi wi
5618,ACT,7,JNT,bot wi faada faada dem mek op dem main se dem naa du wa im se dem fi du
5619,ACT,7,JNT,insteda dat dem push im wan said an staat wish iina dem aat fi go baka iijip
5620,ACT,7,JNT,dem se tu ieran bil op som gad fi wi we wi kyan kyari infronta wi kaaz di wan muoziz di wan we liid wi outa iijip wi no nuo wa apm tu im a da taim de dem did mek di faalz gad we luk laik wan bulkou
5621,ACT,7,JNT,dem bon sakrifais gi it an dem did wel api wid di sitn wa dem mek wid dem uona an
5622,ACT,7,JNT,bot gad ton we fram dem an lef dem fi worship di staar dem iina di skai
5623,ACT,7,JNT,dis a di siem ting wa rait dong iina di buk we di prafit dem rait unu izrel piipl a mi unu did kil animal an gi an bon sakrifais tu iina di dezot fi faati ier
5624,ACT,7,JNT,unu kyari di tent wich paat unu worship di faalz gad we niem molak an unu kyari wid unu di staar fi fuunu gad riefan
5625,ACT,7,JNT,an unu mek dem faalz gad de an unu worship dem
5626,ACT,7,JNT,so mi ago mek unu get kyari we go faar faar paas babilan
5627,ACT,7,JNT,iina di dezot wi faada faada dem did av wid dem di tent we shuo se gad did de mongks dem
5628,ACT,7,JNT,gad did tel muoziz fi mek it an im mek it siem laik ou gad did shuo im
5629,ACT,7,JNT,lieta wi faada faada dem get di tent fram fi dem faada
5630,ACT,7,JNT,dem kyari it wid dem wen dem go wid jashwa
5631,ACT,7,JNT,dem kyari it wid dem wen dem tek uova di konchri wich paat gad did ron out di piipl dem bifuo di izrelait dem riich
5632,ACT,7,JNT,an di tent did de op tu di taim wen king dievid did a ruul
5633,ACT,7,JNT,sieka ou dievid liv gad did api wid im
5634,ACT,7,JNT,dievid beg gad fi lou im fi bil op wan ous fiim wich paat aal a jiekob piipl kyan worship im
5635,ACT,7,JNT,bot a salaman bil wan ous fi gad
5636,ACT,7,JNT,bot wi nuo se di muos ai gad no liv iina ous we man mek
5637,ACT,7,JNT,wan a im prafit se di laad se evn a mi chuon we mi ruul fram an di ort a mi fut stuul
5638,ACT,7,JNT,so wa kaina ous yu ago bil fi mi
5639,ACT,7,JNT,ar wa kaina plies unu kyan gi mi fi liv
5640,ACT,7,JNT,no mi mek aal a dem sitn ya
5641,ACT,7,JNT,unu piipl unu stoban an aadiez an no waahn lisn tu gad mesij
5642,ACT,7,JNT,unu aat komiin jos laik di piipl dem we no biliiv iina gad
5643,ACT,7,JNT,unu eva ago gens wa di uoli spirit waahn siem laik we unu faada faada dem did du wich wan a gad prafit dem fi unu faada faada dem neva mek sofa
5644,ACT,7,JNT,dem aal kil gad mesinja dem we did tel dem fram wie bak wen se di wan we aalwiez du we rait did a kom
5645,ACT,7,JNT,bot unu sel im out an kil im
5646,ACT,7,JNT,iivn duo gad sen im ienjel dem tu unu fi gi unu im laa unu naa du we im se
5647,ACT,7,JNT,wen di juu liida dem ier dis dem beks wid im so til dem staat grain dem tiit
5648,ACT,7,JNT,bot di uoli spirit tek kanchuol a stiivn
5649,ACT,7,JNT,im faasn im yai op iina di skai an si gad brait brait lait iina evn an jiizas tan op a gad raitansaid
5650,ACT,7,JNT,im se luk mi si evn uopm op an di man we gad pik tan op a gad raitansaid
5651,ACT,7,JNT,wen dem ier dat dem baal out pan tap a dem vais kova op dem iez an di uol a dem ron dong pan im wan taim
5652,ACT,7,JNT,dem ron im outa di siti an staat stuon im
5653,ACT,7,JNT,an di wan dem we did a stuon im pudong dem kluoz a di fut a wan yong man we niem saal
5654,ACT,7,JNT,wen dem did a stuon im stiivn prie an se laad jiizas mi put mi spirit iina yu an
5655,ACT,7,JNT,den im jrap pan im nii an kaal out laad no uol da sin ya gens dem
5656,ACT,7,JNT,afta im se dat im ded
5657,ACT,8,JNT,an saal did de de an im did biliiv se dem did rait fi kil stiivn
5658,ACT,8,JNT,da die de wan torbl sofarieshan tek di choch iina jeruusilem
5659,ACT,8,JNT,an aal a di biliiva dem did get skyata skyata aal uova judiya an samieriya
5660,ACT,8,JNT,onggl di apasl dem neva get skyata skyata
5661,ACT,8,JNT,som man we worship gad beri stiivn an dem ala an baal fi im
5662,ACT,8,JNT,bot saal staat wok aad aad fi mash op di choch
5663,ACT,8,JNT,im did a go fram ous tu ous an a jrag out man an uman an fling dem iina prizn
5664,ACT,8,JNT,di biliiva dem we did get skyata skyata priich di gud nyuuz bout jiizas evriwe dem go
5665,ACT,8,JNT,filip go dong a wan siti iina samieriya an priich tu dem bout krais jiizas
5666,ACT,8,JNT,wen di kroud a piipl ier filip an si di mirikl dem wa im did a du aal a dem lisn gud tu wa im did a se
5667,ACT,8,JNT,wikid spirit baal out an kom outa nof piipl an nof kripl piipl an piipl we kudn muuv at aal get beta
5668,ACT,8,JNT,so di uol a di piipl dem iina di siti did wel api
5669,ACT,8,JNT,nou yu did av wan man iina di toun niem saiman
5670,ACT,8,JNT,fi wan lang taim im did a wok uobiya an di piipl dem kudn biliiv som a di powaful sitn dem we im wuda du
5671,ACT,8,JNT,an im yuus tu kliem se im a wan big impuotant sumadi
5672,ACT,8,JNT,evri jak man iina samieriya fram di likl man tu di big impuotant wan dem lisn tu im
5673,ACT,8,JNT,dem se da man ya a di gad we niem di griet powa
5674,ACT,8,JNT,a im kom dong kom ton saiman
5675,ACT,8,JNT,dem did lisn tu im aad aad kaaz fi wan lang lang taim dem kudn biliiv di sitn dem we dem si im du
5676,ACT,8,JNT,bot wen dem biliiv di gud nyuuz we filip did a priich bout gad kindom an jiizas krais evribadi man an uman go get baptaiz
5677,ACT,8,JNT,aal saiman biliiv an get baptaiz tu
5678,ACT,8,JNT,im fala filip evriwe im go an im kudn biliiv di mirikl dem we filip did a du
5679,ACT,8,JNT,wen di apasl dem iina jeruusilem ier se di piipl iina samieriya biliiv an staat fala gad wod dem sen piita an jan tu dem
5680,ACT,8,JNT,wen dem riich dem prie fi dem dat di uoli spirit wuda kom tek kanchuol a dem
5681,ACT,8,JNT,kaaz di uoli spirit neva tek kanchuol a non a dem yet
5682,ACT,8,JNT,filip did onggl baptaiz dem kaaz dem did biliiv di gud nyuuz bout jiizas so piita an jan put dem an pan dem an di uoli spirit kom liv iina dem
5683,ACT,8,JNT,wen saiman si se piipl get di uoli spirit wen di apasl dem put dem an pan dem im chrai fi bai powa fram dem
5684,ACT,8,JNT,im se gi mi da powa ya tu mek mi kyan put mi an pan piipl an mek dem get di uoli spirit
5685,ACT,8,JNT,piita se mi uop se yu an yu moni go a el kaaz yu tingk se yu kuda bai di uoli spirit wa gad gi piipl yu no av no paat iina da wok ya kaaz yu aat no rait iina gad yai
5686,ACT,8,JNT,ton we fram di wikid sitn dem we yu a tingk bout an prie an beg gad fi paadn yu
5687,ACT,8,JNT,da wie de im maita paadn yu fi di wikid sitn dem we yu av iina yu aat kaaz mi si se yu grojful an bad main an sin av yu laik wan prizna
5688,ACT,8,JNT,den saiman se tu dem unu prie tu di laad fi mi so dat non a di sitn dem we unu taak bout wi no apm tu mi
5689,ACT,8,JNT,afta piita an jan don tel di piipl wa dem nuo bout di laad an priich di gud nyuuz dem go baka jeruusilem
5690,ACT,8,JNT,pan di wie dem priich di gud nyuuz iina nof samaritan dischrik
5691,ACT,8,JNT,nou wan a di laad ienjel go tu filip an se tu im git op an go tek di sout ruod di ruod we go fram jeruusilem tu gaaza
5692,ACT,8,JNT,piipl no riili yuuz da ruod de agen
5693,ACT,8,JNT,so filip get op an lef
5694,ACT,8,JNT,wen im did a chravl pan di ruod im bok op wan man we kom fram iitiyuopiya
5695,ACT,8,JNT,im a did wan impuotant man
5696,ACT,8,JNT,a im did inchaaj a aal a di moni fi kyandiis kwiin fi iitiyuopiya
5697,ACT,8,JNT,im did go a jeruusilem fi go worship gad an wen im a go baka im yaad im did sidong iina im aas an bogi kyaat a riid di buk we di prafit aizaiya rait
5698,ACT,8,JNT,di spirit tel filip se gwaan go jain da bogi de an stie kluos tu it
5699,ACT,8,JNT,den filip ron op tu di bogi an ier di man a riid sitn we di prafit aizaiya rait
5700,ACT,8,JNT,filip aks im se yu andastan wa yu a riid
5701,ACT,8,JNT,di man se ou mi fi andastan ef nobadi no elp mi an tel mi we it miin
5702,ACT,8,JNT,so im aks filip fi kom op kom sidong wid im
5703,ACT,8,JNT,di paat a gad wod we di man did a riid dis a wa it se dem tek im an liid im we laik ou dem wuda liid wan shiip go a di plies fi kil im an siem laik ou wan biebi shiip tan op an no mek wan soun wen dem a kot aaf im wul a siem so im neva se a wod
5704,ACT,8,JNT,dem shiem im an tek im mek preke an im neva get no jostis
5705,ACT,8,JNT,nobadi kyan taak bout fiim pikni pikni dem
5706,ACT,8,JNT,kaaz dem kil im
5707,ACT,8,JNT,di man aks filip se tel mi sopm a uu di prafit did a taak bout imself ar sumadi els
5708,ACT,8,JNT,so filip staat a di siem paat we im did a riid an priich tu im di gud nyuuz bout jiizas
5709,ACT,8,JNT,dem did stil a gwaan pan di ruod wen dem kech a wan plies we waata de
5710,ACT,8,JNT,di man we inchaaj a di moni se tu filip luk si waata de wa fi tap mi fram get baptaiz rait nou
5711,ACT,8,JNT,so di man aada im jraiva fi tap di bogi
5712,ACT,8,JNT,den im an filip go dong iina di puul a waata an filip baptaiz im
5713,ACT,8,JNT,afta dem kom op outa di waata aal av a sodn gad spirit jos tek we filip an di man we inchaaj a di moni neva si im agen
5714,ACT,8,JNT,so im ed fi im yaad a gi gad priez
5715,ACT,8,JNT,den filip si se gad spirit tek im go a azuotos
5716,ACT,8,JNT,fram deso im gwaan priich gad wod tu aal di toun dem til im riich a sesuriiya
5717,ACT,9,JNT,roun dem siem taim de saal stil did a chretn fi kil aaf di biliiva dem
5718,ACT,9,JNT,im go tu di liida fi di priis dem an aks im fi gi im leta fi kyari go gi di liida fi di juu dem choch a damaskos
5719,ACT,9,JNT,so dat ef im fain nobadi we a fala wa jiizas tiich weda man ar uman im wuda ares dem an kyari dem bak go a jeruusilem
5720,ACT,9,JNT,wen dem did de pan dem wie an did nier damaskos aal av a sodn wan brait brait lait fram evn shain roun saal
5721,ACT,9,JNT,im jrap a grong an ier sumadi se tu im se saal saal wa mek yu a mek mi sofa
5722,ACT,9,JNT,saal aks a uu yu sa
5723,ACT,9,JNT,jiizas ansa mi a jiizas di wan we yu a mek sofa
5724,ACT,9,JNT,git op an go iina di toun
5725,ACT,9,JNT,sumadi iin de wi tel yu wa yu mos du
5726,ACT,9,JNT,di man dem we did a chravl wid saal tan op de bot dem did so shak dem kudn se a wod
5727,ACT,9,JNT,dem ier di sumadi we did a taak tu saal bot dem neva si nobadi
5728,ACT,9,JNT,saal get op bot wen im uopm im yai dem im kudn si a ting
5729,ACT,9,JNT,so dem uol im an an liid im go a damaskos
5730,ACT,9,JNT,fi chrii die saal kudn si notn an im neehn nyam ar jringk notn niida
5731,ACT,9,JNT,nou yu did av wan man iina damaskos niem ananaiyas we did biliiv iina jiizas
5732,ACT,9,JNT,iina wan vijan di laad se tu im se ananaiyas im ansa yes laad
5733,ACT,9,JNT,di laad se tu im se go uova juudas ous pan chriet chriit an aks fi wan man fram taasos niem saal
5734,ACT,9,JNT,im de de a prie an get wan vijan a wan man niem ananaiyas we kom kom put im an pan im fi mek im kyan si agen
5735,ACT,9,JNT,ananaiyas se bot laad nof piipl tel mi bout da man de an di uol iip a wikid sitn dem we im du tu yu piipl dem iina jeruusilem
5736,ACT,9,JNT,an im get di powa an di rait fram di ed priis fi kom dong ya kom ares enibadi we kaal pan yu niem
5737,ACT,9,JNT,bot di laad se tu ananaiyas se gwaan kaaz mi pik da man ya fi sorv mi
5738,ACT,9,JNT,mi pik im fi go tel piipl bout mi piipl we a no juu di king dem an di izrel piipl dem tu
5739,ACT,9,JNT,mi ago shuo im umoch im afi go sofa fi fi mi siek
5740,ACT,9,JNT,so ananaiyas go a di ous we saal did de
5741,ACT,9,JNT,im go iina di ous put im an pan saal an se breda saal di laad jiizas di wan we yu did si wen yu did de pan yu wie a kom ya im sen mi tu yu
5742,ACT,9,JNT,im sen mi so yu wi kyan si agen an fi mek di uoli spirit kom liv iina yu
5743,ACT,9,JNT,siem taim im a taak som sitn we komiin laik fish skiel jrap aafa saal yai an im kuda si agen
5744,ACT,9,JNT,den im get op an get baptaiz
5745,ACT,9,JNT,an afta saal get sopm fi iit im get bak chrang agen
5746,ACT,9,JNT,saal tan a damaskos fi kopl die wid di piipl dem we biliiv iina jiizas
5747,ACT,9,JNT,saal neva wies no taim
5748,ACT,9,JNT,im staat priich siem taim iina di juu dem choch se jiizas a gad bwai pikni
5749,ACT,9,JNT,an aal a di piipl we ier im shak
5750,ACT,9,JNT,so dem staat fi aks dem wan aneda se a no da siem man ya did a chrai fi kil aaf di piipl dem iina jeruusilem we worship jiizas
5751,ACT,9,JNT,a no im kom dong ya fi ares piipl an kyari dem go baka di ed priis
5752,ACT,9,JNT,bot gad gi saal muor an muor powa fi priich
5753,ACT,9,JNT,im did a pruuv fram gad wod se jiizas a di wan we gad sen fi siev piipl
5754,ACT,9,JNT,an di juu dem we liv iina damaskos did kanfyuuz kaaz dem kudn fain notn rang wid wa im did a tiich
5755,ACT,9,JNT,afta wan lang taim paas dem siem juu de gyada op an plan fi kil saal
5756,ACT,9,JNT,bot saal did fain out bout it
5757,ACT,9,JNT,die an nait dem wach di siti giet fi si ef dem kuda kech im fi kil im
5758,ACT,9,JNT,so wan nait som a saal falara dem tek im an let im dong iina wan baaskit chuu wan uol iina di siti waal
5759,ACT,9,JNT,wen saal kech a jeruusilem im chrai fi jain op wid di piipl dem we biliiv iina jiizas bot aal a dem did fried a im kaaz dem neva biliiv se im did riili get siev
5760,ACT,9,JNT,bot baanabas elp im
5761,ACT,9,JNT,im tek im tu di apasl dem
5762,ACT,9,JNT,im tel dem ou saal si di laad jiizas wen im did a go a damaskos ou di laad taak tu im an ou im neva fried fi priich tu di piipl iina damaskos bout jiizas
5763,ACT,9,JNT,so saal tan wid di apasl dem an muuv roun wid dem iina jeruusilem
5764,ACT,9,JNT,an im neva fried fi priich tu di piipl bout jiizas
5765,ACT,9,JNT,im taak bout jiizas an riizn wid di juu dem we taak griik
5766,ACT,9,JNT,bot dem chrai fi kil im
5767,ACT,9,JNT,wen di piipl we biliiv iina jiizas fain out se di juu dem did a chrai fi kil saal dem tek im dong a sesuriiya an sen im we go a taasos
5768,ACT,9,JNT,den di choch dem we did iina judiya gyalalii an samieriya get a briek fram di sofarieshan we dem did a go chuu fi a wail
5769,ACT,9,JNT,di choch gruo muor an muor kaaz dem di a du we de laad waahn dem fi du an di uoli spirit did a wok wid dem
5770,ACT,9,JNT,wail piita did a go fram plies tu plies im go a lida go luk fi gad piipl
5771,ACT,9,JNT,im fain wan man dong de niem ieniyas we did kripl fi iet ier an kudn get op outa im bed
5772,ACT,9,JNT,piita se tu im se ieniyas jiizas krais mek yu beta git op an ruol op yu bed siem taim ieniyas get op
5773,ACT,9,JNT,evribadi we liv iina lida an sheran ton tu di laad wen dem si wa apm tu im
5774,ACT,9,JNT,nou yu did av wan uman we biliiv iina jiizas we liv a japa
5775,ACT,9,JNT,shi did niem tabita bot iina griik shi niem daakas
5776,ACT,9,JNT,shi did eva a du gud an a elp puo piipl
5777,ACT,9,JNT,wail piita did de a lida shi tek sik an ded
5778,ACT,9,JNT,dem wash ar badi an put it iina wan opstiez ruum
5779,ACT,9,JNT,lida neva faar fram japa
5780,ACT,9,JNT,so wen di piipl we biliiv iina jiizas ier se piita did de a lida dem sen tuu man tu im wid wan mesij se ori op kum ya kwik kwik so piita get op siem taim an go wid dem
5781,ACT,9,JNT,wen im kech de dem kyari im opstiez tu di ruum
5782,ACT,9,JNT,aal a di uman dem uufa ozban did ded tan op saida im a baal an a shuo im aal a di kluoz dem we daakas yuus tu mek wen shi did alaiv
5783,ACT,9,JNT,piita sen aal a dem outa di ruum
5784,ACT,9,JNT,den im go dong pan im nii an prie tu gad
5785,ACT,9,JNT,den im ton tu di ded uman an se tabita git op shi uopm op ar yai dem an wen shi si piita shi sidong op
5786,ACT,9,JNT,im uol ar an an elp ar tan op
5787,ACT,9,JNT,den im kaal aal a gad piipl an di uman dem uufa ozban dem did ded tu an shuo dem se daakas kom bak alaiv
5788,ACT,9,JNT,piipl aal uova japa ier bout wa apm an ton tu di laad
5789,ACT,9,JNT,piita tan a japa fi wan gud likl wail wid saiman wan man we mek leda
5790,ACT,10,JNT,nou yu did av wan man dong a sesuriiya niem kaaniiliyos
5791,ACT,10,JNT,im a did paat a wan big gruup a suoja we kom fram itali an im a did ed fi onjrid a dem
5792,ACT,10,JNT,im an im uol fambili aalwiez worship gad
5793,ACT,10,JNT,nof taim im wuda elp puo piipl an im aalwiez a prie tu gad
5794,ACT,10,JNT,wan die roun chrii aklak kaaniiliyos get wan vijan
5795,ACT,10,JNT,iina im vijan im si wan a gad ienjel kom tu im
5796,ACT,10,JNT,di ienjel se tu im se kaaniiliyos kaaniiliyos faasn im yai pan di ienjel an staat kech im fried
5797,ACT,10,JNT,im aks a wa laad
5798,ACT,10,JNT,di ienjel ansa im se gad ier yu prieya dem an im si di gud sitn dem we yu du fi puo piipl
5799,ACT,10,JNT,gad memba di sitn dem we yu du an tu im dem komiin laik wan sakrifais
5800,ACT,10,JNT,nou sen som man go a japa an tel dem fi bring bak wan man niem saiman an we dem kaal piita tu
5801,ACT,10,JNT,im a stie a saiman ous di wan we mek leda an we liv a di siisaid
5802,ACT,10,JNT,afta di ienjel we taak tu im lef kaaniiliyos kaal tuu a im speshal sorvant dem an wan a im suoja we sorv im an we aalwiez worship gad
5803,ACT,10,JNT,im tel dem evriting we di ienjel tel im an sen dem go a japa
5804,ACT,10,JNT,di neks die roun twelv aklak wen dem did riich nier di siti piita go op pan di ous tap fi prie
5805,ACT,10,JNT,piita did get onggri an waahn sopm fi iit an wail im did a wiet fi di fuud im get wan vijan
5806,ACT,10,JNT,iina im vijan im si evn uopm op an sitn laik wan big big shiit a kom dong tu ort laik se piipl did a uol di fuo kaana dem an a let it dong
5807,ACT,10,JNT,iina di shiit im si aal kaina animal animal we av fuo fut animal we kraal pan dem beli an av kuol blod an som wail bod
5808,ACT,10,JNT,den im ier wan vais se tu im se piita git op kil som a dem animal ya an nyam dem
5809,ACT,10,JNT,piita se uu mi
5810,ACT,10,JNT,nuo laad ou mi fi du dat
5811,ACT,10,JNT,mi neva nyam non a dem sitn de we di laa se no fi nyam kaaz dem no kliin
5812,ACT,10,JNT,den di vais se tu piita di sekan taim se no tek notn we gad mek kliin an se it doti an no gud fi iit
5813,ACT,10,JNT,im ier di vais se di siem ting chrii taim an den di shiit get tek op bak iina evn
5814,ACT,10,JNT,siem taim piita de de a chrai fi figa out wa di vijan miin di man dem we kaaniiliyos did sen fain saiman ous an did tan op a di giet
5815,ACT,10,JNT,dem kaal out loud an aks ef saiman piita de de
5816,ACT,10,JNT,piita did stil a tingk bout di vijan wen di uoli spirit se tu im se luk piita chrii man a luk fi yu
5817,ACT,10,JNT,so git op an go dongstiez tu dem
5818,ACT,10,JNT,no fried fi go wid dem kaaz a mi mek dem kom fi yu
5819,ACT,10,JNT,so piita go dongstiez tu dem an se tu dem se si mi ya a mi unu a luk fa
5820,ACT,10,JNT,wa unu a luk fi mi fa
5821,ACT,10,JNT,di man dem ansa im se a kaaniiliyos wan ed man fi onjrid suoja sen wi
5822,ACT,10,JNT,aal a di juu dem tingk im a gud sumadi an dem shuo im nof rispek
5823,ACT,10,JNT,wan a gad ienjel tel im fi sen fi yu so im kyan ier wa yu av fi se
5824,ACT,10,JNT,den piita tek dem iina a di ous an put dem op fi di nait
5825,ACT,10,JNT,di neks die piita di man dem we did kom fi im an som a di breda dem fram japa ed out fi kaaniiliyos yaad
5826,ACT,10,JNT,di die afta dat piita riich a sesuriiya
5827,ACT,10,JNT,kaaniiliyos did a wiet pan dem so im gyada op aal a im fambili an fren dem iina im ous til dem kom
5828,ACT,10,JNT,wen piita go iina di ous kaaniiliyos miit im a di duor an jrap a im fut fi worship im
5829,ACT,10,JNT,bot piita elp im fi get op
5830,ACT,10,JNT,im se tan op man mi a jos wan man siem laik yu
5831,ACT,10,JNT,piita did stil a taak tu kaaniiliyos wen im go iina di ous an fain wan uol iip a piipl a wiet pan im
5832,ACT,10,JNT,so piita se tu dem aal a unu nuo se azkaadn tu di juu dem laa it no rait fi wan juu av notn fi du wid piipl we a no juu ar fi go a dem yaad
5833,ACT,10,JNT,bot gad shuo mi se mi no fi luk pan nobadi an tingk se dem no kliin ar se it rang fi mi kip kompni wid dem
5834,ACT,10,JNT,so wen yu sen kom kaal mi mi neva aks no kwestiyan mi jos kom
5835,ACT,10,JNT,so nou dat mi de ya tel mi wa mek yu sen fi mi
5836,ACT,10,JNT,kaaniiliyos se tu im se fuo die ago siem chrii aklak iina di die ya mi did de iina mi ous a prie
5837,ACT,10,JNT,aal av a sodn mi si wan man iina som brait brait kluoz a tan op infronta mi
5838,ACT,10,JNT,im se tu mi se kaaniiliyos gad ier yu prieya an im memba wa yu du fi puo piipl
5839,ACT,10,JNT,nou sen som man go a japa fi wan man niem saiman we dem kaal piita
5840,ACT,10,JNT,im a stie a saiman yaad di wan we mek leda an we liv a di siisaid
5841,ACT,10,JNT,so mi sen fi yu siem taim an mi riili api se yu nais inof fi kom
5842,ACT,10,JNT,gad de ya wid wi an aal a wi wel waahn fi ier evriting we gad tel yu fi tel wi
5843,ACT,10,JNT,den piita staat taak tu dem
5844,ACT,10,JNT,im se nou mi riili andastan se gad no paashal bot enibadi no mata wich konchri dem kom fram ef dem worship im an aalwiez du we rait im wi tek dem fiim piipl
5845,ACT,10,JNT,unu nuo di mesij we gad sen kom tu di izrel piipl
5846,ACT,10,JNT,di mesij we se dat gad ago yuuz jiizas we a laad fi evribadi fi mek tingz rait wid im an piipl
5847,ACT,10,JNT,unu nuo bout di big impuotant sitn dem we apm aal uova judiya
5848,ACT,10,JNT,it staat iina gyalalii afta jan priich tu di piipl an tel dem fi ton we fram dem sin an get baptaiz
5849,ACT,10,JNT,unu nuo ou gad did gi jiizas we kom fram nazaret im uoli spirit an powa
5850,ACT,10,JNT,jiizas go aal bout a du gud sitn an aal a di piipl we di devl did kanchuol jiizas frii dem kaaz gad did de wid im
5851,ACT,10,JNT,wi did si evriting we im du iina jeruusilem an di res a juu konchri dem
5852,ACT,10,JNT,dem niel im pan di kraas an kil im
5853,ACT,10,JNT,bot gad mek im kom bak alaiv chrii die lieta an kaaz piipl fi si im
5854,ACT,10,JNT,a no evribadi did si im onggl wi di wan dem we gad did pik fram wie bak wen wi we iit an jringk wid im afta im kom bak alaiv
5855,ACT,10,JNT,jiizas aada wi fi priich tu di piipl an fi mek dem nuo se a im a di wan we gad pik fi joj piipl we a liv an piipl we ded
5856,ACT,10,JNT,aal a di prafit dem taak bout im an se gad wi paadn enibadi we biliiv iina jiizas fi aal a dem sin kaaz dem chos iina jiizas
5857,ACT,10,JNT,piita did stil a priich wen aal av a sodn di uoli spirit kom dong an tek kanchuol a aal a di piipl we did a lisn tu di mesij
5858,ACT,10,JNT,di juu dem we biliiv iina jiizas an we did kom wid piita did shak
5859,ACT,10,JNT,dem did shak fi si se gad gi di uoli spirit iivn tu di piipl we a no juu
5860,ACT,10,JNT,dem nuo se dem get di uoli spirit kaaz dem did ier di piipl we a no juu a taak iina tongz an a priez gad
5861,ACT,10,JNT,den piita se gad gi di uoli spirit tu dem piipl ya siem laik wi so enibadi kyan tap dem fram get baptaiz
5862,ACT,10,JNT,so piita gi aada fi dem get baptaiz iina jiizas krais niem
5863,ACT,10,JNT,den di piipl a kaaniiliyos ous aks im fi stie wid dem fi a likl wail
5864,ACT,11,JNT,di apasl dem an di ada breda an sista dem aal uova judiya we biliiv iina jiizas ier se di piipl we a no juu biliiv gad wod tu
5865,ACT,11,JNT,so wen piita go baka jeruusilem di biliiva dem we sorkomsaiz did tingk im rang an staat aagyu wid im
5866,ACT,11,JNT,dem se tu im se yu go a di ous a piipl we a no juu an iit wid dem
5867,ACT,11,JNT,so piita tel dem evri singgl ting we apm fram staat tu finish
5868,ACT,11,JNT,im se mi did de iina di siti dong a japa a prie an get wan vijan
5869,ACT,11,JNT,iina mi vijan mi si sitn laik wan big big shiit get let dong fram di skai
5870,ACT,11,JNT,it did komiin laik piipl did uol di fuo kaana dem an a let it dong tu we mi did de
5871,ACT,11,JNT,wen mi luk iina di shiit mi si aal kaina animal animal we av fuo fut animal we kraal pan dem beli an av kuol blod an som wail bod
5872,ACT,11,JNT,den mi ier wan sumadi se tu mi piita git op
5873,ACT,11,JNT,kil som a dem animal ya an nyam dem
5874,ACT,11,JNT,an mi ansa im se uu mi
5875,ACT,11,JNT,nuo laad ou mi fi du dat
5876,ACT,11,JNT,mi neva nyam non a dem de sitn de we di laa se yu no fi nyam kaaz dem no kliin
5877,ACT,11,JNT,den di vais fram evn se tu mi di sekan taim se no tek notn we gad mek kliin an se it doti an no gud fi iit
5878,ACT,11,JNT,chrii taim di siem ting apm an den di shiit get tek op bak iina evn
5879,ACT,11,JNT,siem taim dat apm chrii man we kom fram sesuriiya riich a di ous we wi did a stie
5880,ACT,11,JNT,di uoli spirit tel mi fi go wid dem an no ich
5881,ACT,11,JNT,dem siks breda ya did go a sesuriiya wid mi an aal a wi go iina kaaniiliyos ous
5882,ACT,11,JNT,im tel wi ou im did si wan ienjel kom tu im iina im ous an tel im fi sen som man go a japa go kaal saiman piita
5883,ACT,11,JNT,im wi priich wan mesij tu yu
5884,ACT,11,JNT,da mesij de wi tel yu an evribadi iina yu ous ou unu kyan get siev
5885,ACT,11,JNT,den siem taim mi staat taak tu dem di uoli spirit tek kanchuol a dem siem laik ou im did tek kanchuol a wi di fos taim
5886,ACT,11,JNT,a da taim de mi memba ou di laad did se jan baptaiz piipl wid waata bot gad ago baptaiz unu wid di uoli spirit
5887,ACT,11,JNT,so ef gad gi di uoli spirit tu di piipl we a no juu siem laik ou im did gi wi di uoli spirit kaaz wi biliiv iina jiizas a uu mi fi go fait gens gad
5888,ACT,11,JNT,wen dem ier aal we piita se dem tap aagyu wid im
5889,ACT,11,JNT,insteda dat dem staat priez gad an se so den gad gi di piipl we a no juu di chaans fi ton we fram dem sin an get siev so dem kyan liv fi eva an eva
5890,ACT,11,JNT,afta di juu dem kil stiivn sofarieshan tek di piipl dem we biliiv iina jiizas an kaaz som a dem fi get skyata skyata
5891,ACT,11,JNT,dem skyata go klier a foniisiya saipros an antiyak an evriwe dem go dem priich di gud nyuuz bot a onggl di juu dem wan dem did a priich tu
5892,ACT,11,JNT,bot yu did av som man we kom fram saipros an sairiin we did mongks dem piipl de we kom a antiyak
5893,ACT,11,JNT,dem man de staat tu priich di gud nyuuz bout di laad jiizas tu di piipl we a no juu tu
5894,ACT,11,JNT,di laad gad did de wid dem an im gi dem powa fi priich an wan uol iip a piipl biliiv an ton tu di laad
5895,ACT,11,JNT,nyuuz bout wa did a apm iina antiyak riich di piipl dem iina jeruusilem we biliiv iina di laad so di liida dem sen baanabas go a antiyak
5896,ACT,11,JNT,wen im riich an si ou gad did gud tu dem iivn duo dem neva dizorv it im did wel api an elp push aal a dem fi gwaan chos iina di laad wid aal a dem aat
5897,ACT,11,JNT,baanabas a did wan gud man
5898,ACT,11,JNT,di uoli spirit did tek kanchuol a im laif an im did biliiv nof nof
5899,ACT,11,JNT,sieka im uol iip muor piipl ton tu di laad an get siev
5900,ACT,11,JNT,den baanabas lef go a taasos fi go luk fi saal an wen im fain im im kyari im baka antiyak wid im
5901,ACT,11,JNT,so fi wan uol ier baanabas an saal miit op wid di choch piipl an tiich kroud an kroud a piipl
5902,ACT,11,JNT,an dong a antiyak a di fos plies we di biliiva dem get di niem kristiyan
5903,ACT,11,JNT,roun dem siem taim de som prafit fram jeruusilem kom dong a antiyak
5904,ACT,11,JNT,wan a dem we niem agabos tan op fi priich
5905,ACT,11,JNT,di uoli spirit tek kanchuol a im an mek im taak bout ou wan torbl staavieshan ago tek di uol worl
5906,ACT,11,JNT,wa agabos se apm wen taim klaadiyos did a ruul uova ruom so di piipl dem we biliiv iina jiizas mek op dem main fi elp gad piipl we de iina judiya
5907,ACT,11,JNT,evribadi gi wa dem kuda gi an dem gi bies pan wa dem av
5908,ACT,11,JNT,dem sen di moni wid baanabas an saal go gi di choch liida dem a jeruusilem
5909,ACT,12,JNT,roun dem taim de king erad gi aada fi ares som a di choch piipl dem
5910,ACT,12,JNT,im du dat kaaz im did plan fi mek dem sofa aad aad
5911,ACT,12,JNT,im mek dem kil jiemz jan breda wid wan suod
5912,ACT,12,JNT,wen im si se wa im did du tu jiemz mek di juu dem api im gi aada fi ares piita tu
5913,ACT,12,JNT,dis apm wen di paasuova alidie did a gwaan
5914,ACT,12,JNT,afta erad mek im suoja dem ares piita im put im iina prizn
5915,ACT,12,JNT,im put fuo gruup a suoja fi gyaad im an iich gruup did av fuo suoja
5916,ACT,12,JNT,erad did plan fi joj piita infronta evribadi wen di paasuova alidie don
5917,ACT,12,JNT,so dem kip piita lak op iina prizn bot di choch piipl dem did a prie tu gad wid aal a dem aat fi im
5918,ACT,12,JNT,pan da siem nait de di nait bifuo erad did plan fi joj piita infronta evribadi piita did a sliip bitwiin tuu suoja
5919,ACT,12,JNT,dem did tai im op wid tuu chien an dem did av tuu suoja infronta di duor a gyaad di prizn
5920,ACT,12,JNT,aal av a sodn wan a di laad ienjel dem tan op infronta piita an wan brait brait lait shain iina di prizn
5921,ACT,12,JNT,im lik piita iina im said an wiek im op
5922,ACT,12,JNT,im se git op kwik siem taim di chien jrap aafa piita an
5923,ACT,12,JNT,di ienjel se tu piita se bokl yu belt an put aan yu slipaz
5924,ACT,12,JNT,so piita du dat
5925,ACT,12,JNT,den di ienjel se tu im se put aan yu lang jakit an fala mi
5926,ACT,12,JNT,piita fala di ienjel outa di prizn bot im neva tingk se wa di ienjel did a du did riili a apm
5927,ACT,12,JNT,im did tingk se a wan vijan
5928,ACT,12,JNT,afta di tuu a dem paas di fos an di sekan gyaad dem riich di aiyan giet we liid iina di siti
5929,ACT,12,JNT,di giet uopm itself fi dem an dem go chuu di giet an waak dong wan naro chriit
5930,ACT,12,JNT,aal av a sodn di ienjel disapier lef piita
5931,ACT,12,JNT,a da taim de piita kom tu imself an se nou mi nuo fi riil se di laad sen im ienjel an frii mi fram erad an di sitn dem we di juu dem did tingk erad did ago du tu mi
5932,ACT,12,JNT,wen piita si wa riili apm im go a mieri ous dat a jan maak mada
5933,ACT,12,JNT,nof piipl did gyada op an did a prie
5934,ACT,12,JNT,wen im nak a di giet wan sliev gyal niem ruoda go tu im
5935,ACT,12,JNT,wen shi ier di vais an fain out se a did piita di wie ou shi did so api shi ron bak iina di ous an no uopm di giet
5936,ACT,12,JNT,shi tel evribadi se a piita outa duor
5937,ACT,12,JNT,bot dem se tu ar se yu ed a tek yu bot shi kip aan a tel dem se a im out de fi riil an dem kip aan a se tu ar se a mosi im ienjel aal da taim de piita did stil a di giet a nak
5938,ACT,12,JNT,wen dem uopm di duor an si im dem did wel shak
5939,ACT,12,JNT,so piita mek wan sain wid im an an se shhh tap unu naiz den im tel dem ou di laad gad sen wan a im ienjel an frii im outa prizn
5940,ACT,12,JNT,im se tel jiemz an di ada breda dem bout wa apm
5941,ACT,12,JNT,afta dat im lef an go a wan neda plies
5942,ACT,12,JNT,wen die lait di suoja dem did fried an wel kanfyuuz kaaz non a dem kudn tel wa apm tu piita
5943,ACT,12,JNT,afta erad sorch fi piita an kudn fain im im kwestiyan di gyaad dem an gi aada fi tek dem an kil dem
5944,ACT,12,JNT,den erad lef judiya an go a sesuriiya go stie
5945,ACT,12,JNT,erad did riili riili beks wid di piipl dem fram taiya an saidan
5946,ACT,12,JNT,so di piipl dem jain op tugeda iina wan gruup an go fi miit di king
5947,ACT,12,JNT,bot fos dem manij fi get blastos we di inchaaj a di king palis fi elp dem
5948,ACT,12,JNT,den dem go beg di king paadn an mek piis wid im kaaz dem get fi dem fuud fram di king konchri
5949,ACT,12,JNT,wen di die kom we erad did set fi miit wid dem im put aan im speshal king kluoz sidong pan im speshal siit fi joj an taak tu di piipl dem
5950,ACT,12,JNT,wen di piipl dem ier di king dem staat fi shout out an a se a no jos wan naamal man dis a taak im soun laik im a wan gad
5951,ACT,12,JNT,siem taim wan a di laad ienjel chraik dong erad kaaz im tek di priez fi imself insteda mek di piipl dem priez gad
5952,ACT,12,JNT,di siknis we im get mek worm staat nyam im til im ded
5953,ACT,12,JNT,bot muor an muor piipl ier gad wod an staat biliiv iina jiizas
5954,ACT,12,JNT,afta baanabas an saal don wa dem did go a jeruusilem fi du dem lef an tek jan maak wid dem
5955,ACT,13,JNT,nou yu did av som prafit an som tiicha mongks di biliiva dem we did de a antiyak man laik baanabas simiyan we dem kaal naiga luushos fram sairiin manoyen im an erad di ruula a did gud gud fren fram dem a pikni an saal
5956,ACT,13,JNT,dem did a sorv di laad an a kip we fram fuud wen di uoli spirit se tu dem se frii op baanabas an saal so dem kyan du di wok we mi did pik dem fi du
5957,ACT,13,JNT,so afta dem taim fi kip we fram fuud an prie did don dem put dem an pan baanabas an saal ed prie fi dem an sen dem aaf
5958,ACT,13,JNT,di uoli spirit sen out di tuu a dem an dem lef go dong a siluukiya an fram deso dem siel go saipros
5959,ACT,13,JNT,wen dem riich a salamis dem staat priich gad wod iina di juu dem choch
5960,ACT,13,JNT,dem did av jan wid dem fi elp dem wid di wok
5961,ACT,13,JNT,afta dem chravl kraas di uol konchri til dem riich wie a pafos dem miit wan uobiya man wan juu we niem barjiizas we a did wan faalz prafit
5962,ACT,13,JNT,barjiizas an di govana fi di konchri sorjiyos paalos a did fren
5963,ACT,13,JNT,di govana a did wan man we brait an av nof sens
5964,ACT,13,JNT,im sen kaal baanabas an saal kaaz im did waahn fi ier gad wod
5965,ACT,13,JNT,bot elimas di uobiya man iina di griik langwij a so dem kaal im tan op chrang gens baanabas an saal a chrai fi mek di govana ton gens di gud nyuuz
5966,ACT,13,JNT,bot di uoli spirit tek kanchuol a saal we dem kaal paal an im luk chriet pan elimas an se tu im se yu komiin laik sietan pikni yu aalwiez a go gens evriting we rait yu ful op a lai an yu a wan uol jinal
5967,ACT,13,JNT,yu naa tap chrai fi mek di laad chuut komiin laik se it a lai
5968,ACT,13,JNT,rait nou gad ago chraik yu dong an blain yu an yu naa go kyan si di son lait fi nou
5969,ACT,13,JNT,siem taim im yai dem get fag op an daak an im staat fiil im wie roun an a chrai fi fain sumadi fi uol im an an liid im we im waahn fi go
5970,ACT,13,JNT,wen di govana si evriting wa apm im biliiv an wa paal an baanabas did a tiich bout di laad jiizas did riili kaaz im fi wanda aad aad
5971,ACT,13,JNT,paal an di man dem we did a chravl wid im siel fram pafos go a porga iina pamfiliya bot jan lef dem an ton bak go a jeruusilem
5972,ACT,13,JNT,dem lef porga an go a pisidiyan antiyak
5973,ACT,13,JNT,pan di sabat dem go iina di juu dem choch go sidong
5974,ACT,13,JNT,afta sumadi riid fram di laa buk an fram di prafit dem di liida dem fi di juu dem choch sen wan mesij tu dem se breda ef unu av wan mesij we kyan elp bil op di piipl dem unu taak op
5975,ACT,13,JNT,so paal get op an mek wan sain wid im an tu di piipl an se aal a unu izrel piipl an piipl we a no juu we worship gad ier wa mi a se di gad fi di izrel piipl pik wi faada faada dem
5976,ACT,13,JNT,im mek im piipl gruo muo an muo an get nof an chrang wen dem did a liv iina iijip
5977,ACT,13,JNT,den im yuuz im powa an frii dem outa da konchri de
5978,ACT,13,JNT,fi bout faati ier out iina di bush we nobadi neva liv im tek kier a dem an put op wid dem bad brok wie
5979,ACT,13,JNT,im mek dem kil aaf an mash op di piipl dem fram sevn difrant konchri we did liv iina kienan an tek fi dem konchri gi fiim piipl
5980,ACT,13,JNT,aal a dem sopm ya tek bout fuo onjrid an fifti ier fi apm
5981,ACT,13,JNT,afta dat gad riez op liida mongks dem wan afta di ada til di taim wen im gi dem samwel di prafit
5982,ACT,13,JNT,den di piipl aks samwel fi pik wan king gi dem
5983,ACT,13,JNT,so gad pik saal kish bwai pikni we kom fram benjamin chraib an im ruul dem fi faati ier
5984,ACT,13,JNT,gad tek we di king pozishan fram saal an gi dievid
5985,ACT,13,JNT,gad taak gud bout dievid im se mi si se dievid jesi bwai pikni a wan man we wi tingk ou mi wuda tingk an we wi du evriting we mi waahn im fi du
5986,ACT,13,JNT,da siem man ya dievid gad pik wan a im pikni pikni dem di wan niem jiizas an sen im fi kom siev di izrel piipl kaaz a dat im did pramis dem faada faada se im wuda du
5987,ACT,13,JNT,bifuo jiizas did kom jan priich tu di izrel piipl dem se dem fi ton we fram dem sin an get baptaiz
5988,ACT,13,JNT,wen jan did suun don di wok we gad gi im fi du im se tu di piipl dem se unu tingk se mi a di wan we fi kom bot mi a no im
5989,ACT,13,JNT,nuo bot di wan we fi kom suun kom an mi no iivn gud inof fi tek aaf im slipaz aafa im fut
5990,ACT,13,JNT,breda an sista we a iebriyam pikni an aal a unu we a no juu we rispek gad a wi di mesij kom tu bout ou gad siev piipl
5991,ACT,13,JNT,bot di piipl dem we liv iina jeruusilem an dem ruula dem neva andastan se jiizas a di wan we did kom fi siev dem
5992,ACT,13,JNT,di sitn dem we di prafit rait an we di piipl an dem liida dem riid bout iina dem choch evri sabat dem mek aal a dem sitn de kom chuu wen dem ton dem bak pan jiizas an sen im fi go ded
5993,ACT,13,JNT,iivn duo dem neva fain notn fi chaaj im fa dem beg pailat fi kil im pan di kraas
5994,ACT,13,JNT,afta di izrel piipl dem du aal we di prafit dem se dem wuda du tu jiizas dem tek im badi aafa di kraas an beri it iina wan griev
5995,ACT,13,JNT,bot gad mek im kom bak alaiv an difrant difrant taim fi kopl die wel jiizas shuo imself tu di piipl dem we did kom wid im fram gyalalii tu jeruusilem
5996,ACT,13,JNT,a dem siem piipl de a tel piipl bout im nou
5997,ACT,13,JNT,gad did mek wan pramis tu wi faada faada dem
5998,ACT,13,JNT,an wi de ya fi tel unu di gud nyuuz bout di pramis
5999,ACT,13,JNT,im kip im pramis we im did mek tu wi faada faada dem wen im mek jiizas kom bak alaiv
6000,ACT,13,JNT,kaaz it rait dong iina saam tuu se yu a fi mi bwai pikni tide tide mi ton yu faada
6001,ACT,13,JNT,gad mek krais jiizas ded an kom bak alaiv an im kyaahn ded agen
6002,ACT,13,JNT,an dis a wa gad did se bout dat mi ago elp yu an gi yu di siem speshal pramis we mi did gi dievid
6003,ACT,13,JNT,an it rait dong wan neks plies se yu naa go mek yu sorvant we aalwiez du we yu waahn im fi du ded an ratn
6004,ACT,13,JNT,kaaz afta dievid du we gad did waahn im fi du mongks fiim piipl we im gruo op wid im ded an dem beri im mongks im faada faada dem griev an im badi ratn
6005,ACT,13,JNT,bot di wan we gad mek ded an kom bak alaiv fiim badi neva ratn
6006,ACT,13,JNT,so mi breda an sista mi waahn unu fi nuo dis so wi a tel unu se sieka wa jiizas du gad waahn unu fi nuo se unu kyan get paadn fuunu sin dem
6007,ACT,13,JNT,sieka wa jiizas du evribadi we biliiv iina im gad mek dem no gilti no muor an frii dem fram dem sin wen muoziz laa kudn du dat
6008,ACT,13,JNT,main wa di prafit dem se kech unu dem se luk ya aal a unu we a bad chat we gad se unu ago get joj
6009,ACT,13,JNT,kaaz mi ago du som sopm iina da taim ya dat unu wuda neva biliiv iivn ef sumadi tel unu
6010,ACT,13,JNT,wen paal an baanabas did a lef di juu dem choch di piipl dem beg dem fi kom taak tu dem agen bout dem sitn ya di neks sabat
6011,ACT,13,JNT,afta di juu dem choch uova nof a di juu dem an di piipl dem we did ton juu fala paal an baanabas
6012,ACT,13,JNT,paal an baanabas did a taak tu dem an a tel dem no fi tap chos gad fi shuo dem lov iivn duo dem neva dizorv it
6013,ACT,13,JNT,di neks sabat nieli di uol toun gyada op fi ier gad wod
6014,ACT,13,JNT,wen di juu dem si di kroud dem get red yai an staat bad main paal an staat chat bout se wa im a se bout jiizas a lai an chat bad sitn bout paal tu
6015,ACT,13,JNT,bot paal an baanabas neva fried fi tel dem di chuut
6016,ACT,13,JNT,dem se wi did afi priich gad wod tu unu fos bifuo wi kuda priich tu di piipl we a no juu kaaz a dat gad tel wi fi du
6017,ACT,13,JNT,bot unu ton unu bak pan gad mesij an se a lai wi a tel
6018,ACT,13,JNT,da wie de unu ton unu bak pan gad
6019,ACT,13,JNT,an unu tingk se unu neva gud inof fi liv wid im fi eva an eva laik wa im did pramis
6020,ACT,13,JNT,so fram nou aan wi a lef unu an go priich gad mesij tu di piipl dem we a no juu
6021,ACT,13,JNT,dis a wa di laad gad aada wi fi du im se mi pik yu laik wan lait fi mek di piipl we a no juu nuo bout mi fi tel piipl aal uova di worl bout di wan we kom fi siev dem
6022,ACT,13,JNT,wen di piipl we a no juu ier dis dem api so til
6023,ACT,13,JNT,dem gi tangks an priez fi gad mesij
6024,ACT,13,JNT,an aal a di wan dem we gad did pik fi liv fi eva biliiv di mesij an get siev
6025,ACT,13,JNT,so gad wod did a pred aal uova di konchri
6026,ACT,13,JNT,bot di juu dem rail op di uman dem we rich an we worship gad an di big impuotant man dem iina di toun
6027,ACT,13,JNT,dem du som torbl sitn gens paal an baanabas an mek dem sofa an ron dem outa dem toun
6028,ACT,13,JNT,so paal an baanabas shiek aaf di dos aafa dem fut fi mek dem nuo se gad no api wid dem an im ago joj dem
6029,ACT,13,JNT,den dem go we go a aikoniyom
6030,ACT,13,JNT,an di choch piipl dem did wel api an di uoli spirit did tek kanchuol a dem
6031,ACT,14,JNT,di siem ting we did apm tu paal an baanabas iina antiyak apm iina aikoniyom
6032,ACT,14,JNT,di tuu a dem go iina di juu dem choch an taak tu piipl we a juu an piipl we a no juu
6033,ACT,14,JNT,wa dem se did so powaful dat nof nof piipl we a juu an piipl we a no juu biliiv iina jiizas
6034,ACT,14,JNT,bot som a di juu dem we mek op dem main se dem naa biliiv di gud nyuuz bout jiizas rail op di piipl dem we a no juu an paizn dem main gens di breda dem
6035,ACT,14,JNT,so paal an baanabas tan de fi wan lang taim
6036,ACT,14,JNT,an dem neva fried fi priich fi di laad
6037,ACT,14,JNT,di mesij we dem did a priich bout ou di laad lov piipl iivn duo dem no dizorv it di laad pruuv se a chuu dem did a taak wen im gi dem powa fi du aal kaina mirikl an sain
6038,ACT,14,JNT,di piipl we liv iina di toun ton gens dem wan aneda sieka wa paal an baanabas did a priich
6039,ACT,14,JNT,som biliiv di juu dem an som biliiv wa paal an baanabas se
6040,ACT,14,JNT,wen di piipl we a juu di piipl we a no juu an dem ruula dem chrai fi mek paal an baanabas sofa an fi stuon dem paal an baanabas fain out wa dem did a plan fi du an ron we go a lischra an dorbi iina likuoniya an di dischrik dem nier de
6041,ACT,14,JNT,dong deso dem gwaan priich di gud nyuuz
6042,ACT,14,JNT,iina lischra yu did av wan kripl man a sidong
6043,ACT,14,JNT,im did baan wid im tuu fut dem kripl so im neva waak fram im baan
6044,ACT,14,JNT,im did a lisn tu paal a priich bout jiizas
6045,ACT,14,JNT,paal luk chriet pan im an si se im did biliiv iina gad inof se gad kuda get im beta
6046,ACT,14,JNT,so paal kaal out tu im an se git op an tan op chriet siem taim di man jomp op an staat waak
6047,ACT,14,JNT,wen di kroud si wa paal du dem staat baal out iina di likuoniyan langwij dem se di gad dem ton man an kom dong fram evn tu wi
6048,ACT,14,JNT,dem se baanabas a zuus di ed fi di gad dem an dem kaal paal ormiiz di mout piis fi di gad dem kaaz a im did a taak di muos
6049,ACT,14,JNT,outsaida di siti nier di giet dem did av wan ous fi di piipl we worship zuus
6050,ACT,14,JNT,di ed priis fi zuus kom wid som bulkou an som flowaz kaaz im an di piipl did waahn fi bon sakrifais gi baanabas an paal dem
6051,ACT,14,JNT,bot wen baanabas an paal ier bout wa dem did plan fi du dem tier dem kluoz an ron out tu di kroud an baal out tu dem se oi oi wa unu a du dem sitn de fa
6052,ACT,14,JNT,no dwiit wi a jos man siem laik unu wi onggl kom fi tel unu di gud nyuuz
6053,ACT,14,JNT,wi a tel unu fi ton we fram dem woklis sitn ya an ton tu gad di gad we liv fi eva an we mek evn an ort an di sii an evriting iina dem
6054,ACT,14,JNT,fos taim im yuus tu lef aal a di piipl iina di worl we a no juu fi du we dem waahn fi du
6055,ACT,14,JNT,bot gad aalwiez mek piipl nuo ou im gud tu dem
6056,ACT,14,JNT,im du dis wen im mek im rien faal fram evn an mek dem fiil bier a ier taim so unu av nof fuud fi iit an im mek unu aat api
6057,ACT,14,JNT,iivn afta paal se aal a dem sitn de dem stil did av a aad taim bifuo dem kuda get di piipl fi no bon sakrifais tu dem
6058,ACT,14,JNT,den som juu kom fram antiyak an aikoniyom an win uova di kroud
6059,ACT,14,JNT,dem get dem fi stuon paal an wen dem tingk se im ded dem jrag im badi go fling it outa di siti
6060,ACT,14,JNT,bot wen di piipl dem we biliiv iina jiizas gyada op roun im badi paal get op an go bak iina di siti
6061,ACT,14,JNT,di neks die im an baanabas lef go a dorbi
6062,ACT,14,JNT,dem priich di gud nyuuz iina dorbi an uol iip a piipl biliiv iina jiizas
6063,ACT,14,JNT,den dem go baka lischra aikoniyom an antiyak a elp di piipl dem we biliiv iina jiizas fi get chrang iina wa dem biliiv
6064,ACT,14,JNT,dem tel dem fi eng aan pan di chuut we dem biliiv bout jiizas
6065,ACT,14,JNT,dem tel dem se wi afi go chuu nof sofarieshan fi get iina gad kindom
6066,ACT,14,JNT,iina aal a di choch dem paal an baanabas pik elda gi dem fi liid dem
6067,ACT,14,JNT,an afta dem spen taim a prie an kip we fram fuud paal an baanabas ton di liida dem an di choch piipl dem uova tu di laad jiizas we dem biliiv iina
6068,ACT,14,JNT,afta paal an baanabas paas chuu pisidiya dem go a pamfiliya an afta dem priich gad wod tu di porga piipl dem dem lef an go dong a ataliya
6069,ACT,14,JNT,di tuu a dem lef ataliya an siel bak go a antiyak
6070,ACT,14,JNT,a antiyak dem did lef fram afta di piipl dem we biliiv iina jiizas did prie fi dem an sen dem fi go priich gad wod tu ada piipl
6071,ACT,14,JNT,dem did aks gad fi tek kier a dem an bles dem
6072,ACT,14,JNT,nou dat dem don di wok dem kom bak tu di choch piipl we did sen dem out
6073,ACT,14,JNT,wen dem riich a antiyak paal an baanabas gyada op di choch piipl an tel dem evriting we gad did gi dem powa fi du an ou gad gi di piipl we a no juu di chaans fi biliiv iina im
6074,ACT,14,JNT,an dem tan wid di piipl a antiyak we biliiv iina jiizas fi wan lang taim
6075,ACT,15,JNT,den som man kom fram judiya kom a antiyak
6076,ACT,15,JNT,dem staat fi tiich di piipl we biliiv iina jiizas se ef unu no get sorkomsaiz azkaadn tu we muoziz laa se unu kyaahn get siev
6077,ACT,15,JNT,paal an baanabas aagyu chrang chrang gens wa dem man de did a tiich an tan op tu dem an mek dem nuo se dem rang
6078,ACT,15,JNT,so di choch pik paal an baanabas an som ada biliiva fi go wid dem a jeruusilem fi go taak tu di apasl an elda dem bout di mata
6079,ACT,15,JNT,di choch sen dem aaf an wen dem did a go chuu foniisiya an samieriya dem tel di piipl dem we biliiv iina jiizas ou nof a di piipl we a no juu iina antiyak biliiv di gud nyuuz
6080,ACT,15,JNT,dat mek di biliiva dem wel api
6081,ACT,15,JNT,wen dem riich a jeruusilem di choch di apasl dem an di elda dem tek dem iin
6082,ACT,15,JNT,den paal an baanabas tel dem evriting we gad mek dem du mongks di piipl we a no juu
6083,ACT,15,JNT,den som a di choch piipl dem we a paat a di farisii gruup tan op an se di piipl we a no juu afi get sorkomsaiz an wi afi aada dem fi kip muoziz laa tu
6084,ACT,15,JNT,di apasl an di elda dem mek op dem main fi miit an diil wid di prablem
6085,ACT,15,JNT,afta dem did a aagyu fi wan gud wail piita get op an taak tu dem
6086,ACT,15,JNT,im se mi breda unu nuo ou lang taim ago gad pik mi fram mongks unu an yuuz mi fi tel di piipl we a no juu di gud nyuuz so dem wuda biliiv iina jiizas
6087,ACT,15,JNT,gad di wan we nuo evribadi aat gi dem im uoli spirit an dat shuo se im tek dem fi im piipl siem laik ou im did du wid wi
6088,ACT,15,JNT,gad shuo se wi no difrant fram dem
6089,ACT,15,JNT,im paadn dem fi dem sin kaaz dem biliiv iina im
6090,ACT,15,JNT,so tel mi nou wa mek unu waahn flai iina gad fies fi go presha im piipl fi du wa gad neva aada dem fi du sitn we no iivn wi ar fi wi faada faada dem kuda du
6091,ACT,15,JNT,nuo man wi biliiv a chuu wi laad jiizas lov wi iivn duo wi no dizorv it wai im siev wi jos laik ou im siev dem
6092,ACT,15,JNT,evribadi iina di miitn kip kwaiyat an lisn tu paal an baanabas wail dem tel dem bout di mirikl an di powaful sitn dem wa gad gi dem powa fi du mongks di piipl we a no juu
6093,ACT,15,JNT,wen dem don taak jiemz taak op an se breda unu lisn tu mi
6094,ACT,15,JNT,simiyan jos tel wi ou gad shuo se im kier fi di piipl we a no juu wen im tek som a dem fi bi im uona piipl
6095,ACT,15,JNT,wa di prafit dem se grii wid dis kaaz it rait dong se lieta aan mi ago kom bak kom bil op bak dievid kindom we did get mash dong
6096,ACT,15,JNT,mi ago bil it bak op an mek it chrang agen so dat aal di piipl we a no juu we bilang tu mi an di res a piipl iina di worl wi ton tu di laad
6097,ACT,15,JNT,a di laad se dem sitn ya an piipl nuo dem sitn de fram wie bak wen
6098,ACT,15,JNT,so jiemz se tu dem se ier mi nou mi fiil se wi fi lef di piipl we a no juu an no chrai fi mek it aad fi dem ton tu gad
6099,ACT,15,JNT,insteda dat wa wi fi du a rait an tel dem se dem no fi nyam no fuud we piipl tek bon sakrifais gi faalz gad ton we fram aal saat a seks sin no nyam miit fram animal we eng ar we dem blod neva bliid out wen dem get kil an no nyam ar jringk blod
6100,ACT,15,JNT,kaaz fi wan lang lang taim evri sabat dem riid muoziz laa iina di juu dem choch an dem priich evriting we rait dong iina da laa de iina evri toun
6101,ACT,15,JNT,den di apasl dem di elda dem an aal a di choch piipl dem mek op dem main fi sen som man fram di choch go a antiyak
6102,ACT,15,JNT,so dem pik tuu a dem liida juudas we niem baasabas an sailas an sen dem wid paal an baanabas
6103,ACT,15,JNT,dis a di leta we dem gi dem fi gi di choch wi di apasl an elda dem we a unu breda a rait an a sen oudi tu aal a unu we de a antiyak siriya an silisiya we biliiv iina jiizas
6104,ACT,15,JNT,wi ier se som man fram wi gruup kom a mek chobl fi unu an a chrai fi mes op unu ed wid di sitn dem we dem a tiich bot wi neva sen dem ar wi neva gi dem no rait fi du wa dem a du
6105,ACT,15,JNT,so aal a wi mek op wi main fi pik som man an sen dem tu unu wid wi gud gud fren dem baanabas an paal
6106,ACT,15,JNT,dem tuu man ya nieli ded a du di wok we wi laad jiizas krais gi dem fi du
6107,ACT,15,JNT,so wi a sen juudas an sailas wid dem fi tel unu wid dem uona mout di siem sitn wa wi rait iina da leta ya
6108,ACT,15,JNT,di uoli spirit tingk se it bes fi wi no put no muo presha pan unu dan wa wi bout fi tel unu nou an wi tingk so tu
6109,ACT,15,JNT,unu no fi nyam no fuud we piipl tek bon sakrifais gi faalz gad no nyam ar jringk no blod no nyam miit fram animal we eng ar we blod neva bliid out wen dem ded
6110,ACT,15,JNT,unu fi kip we fram aal saat a seks sin
6111,ACT,15,JNT,ef unu kip we fram aal a dem sitn de unu a du di rait ting
6112,ACT,15,JNT,unu tek kier
6113,ACT,15,JNT,so afta dem sen aaf di man dem dem go a antiyak gyada op aal a di piipl we biliiv iina jiizas an gi dem di leta
6114,ACT,15,JNT,wen dem riid out di leta loud di piipl did api kaaz it elp bil dem op iina wa dem biliiv
6115,ACT,15,JNT,juudas an sailas a did prafit tu so dem taak nof sopm we elp fi mek di piipl we biliiv iina jiizas get chrang iina wa dem biliiv
6116,ACT,15,JNT,afta juudas an sailas spen kopl wiik wid dem di choch piipl dem prie fi gad bles dem an mek im piis protek dem an sen dem bak tu di liida dem iina jeruusilem we did sen dem kom antiyak
6117,ACT,15,JNT,bot paal an baanabas tan a antiyak an tiich an priich gad wod
6118,ACT,15,JNT,an nof muor tiicha an priicha did iina di choch
6119,ACT,15,JNT,som taim afta dat paal se tu baanabas se mek wi go bak go luk fi di breda an sista dem iina aal a di toun dem we wi did priich gad wod go si ou dem a du
6120,ACT,15,JNT,baanabas did waahn kyari jan we dem kaal maak wid dem tu
6121,ACT,15,JNT,bot paal neva tingk it rait fi tek im wid dem
6122,ACT,15,JNT,im tan op chrang gens it kaaz di fos taim wen dem did a pred di gud nyuuz wen dem riich a pamfiliya jan maak did ton bak bifuo dem don di wok
6123,ACT,15,JNT,paal an baanabas kech op an tingz get so bad dat dem kudn sekl it
6124,ACT,15,JNT,so baanabas tek maak wid im an siel go a saipros bot paal pik sailas an lef out afta di biliiva dem prie an aks di laad fi tek kier a dem
6125,ACT,15,JNT,so dem paas chuu siriya an silisiya an elp di piipl dem we biliiv iina jiizas fi tan op chrang iina wa dem biliiv
6126,ACT,16,JNT,den paal go a dorbi an lischra
6127,ACT,16,JNT,nou yu did av wan choch breda de niem timoti
6128,ACT,16,JNT,im mada a did wan juu we biliiv iina jiizas bot im faada a did griik
6129,ACT,16,JNT,di choch piipl iina lischra an aikoniyom taak gud bout im
6130,ACT,16,JNT,paal did waahn timoti fi go wid im so im mek timoti get sorkomsaiz
6131,ACT,16,JNT,im du dis kaaz di juu dem we did liv iina di ieriya did nuo se timoti faada a did griik
6132,ACT,16,JNT,dat miin se timoti neva did sorkomsaiz
6133,ACT,16,JNT,an iina evri toun we dem go dem gi di piipl dem we biliiv iina jiizas di ruul dem we di apasl an di elda dem iina jeruusilem did se di piipl we a no juu fi fala
6134,ACT,16,JNT,so di choch piipl dem get chrangga an chrangga iina wa dem biliiv an evridie muor an muor piipl jain dem gruup
6135,ACT,16,JNT,di uoli spirit wudn lou dem fi priich di gud nyuuz iina iezha so dem muuv chuu frijiya an gyaliesha
6136,ACT,16,JNT,wen dem riich a misiya dem chrai fi go iina bitiniya bot di uoli spirit neva lou dem
6137,ACT,16,JNT,so dem paas chuu misiya an go dong a chuowas
6138,ACT,16,JNT,iina di nait paal get wan vijan
6139,ACT,16,JNT,im si wan man fram masiduoniya tan op an a beg im aad aad se kom uova masiduoniya kom elp wi afta paal get di vijan wi mek op wi main se gad did waahn wi fi go priich di gud nyuuz tu dem so wi chrai siem taim fi go a masiduoniya
6140,ACT,16,JNT,den wi tek wan buot fram chuowas an fala wan chriet lain go a samachries
6141,ACT,16,JNT,di neks die wi siel go a niyapolis
6142,ACT,16,JNT,fram deso wi siel go a filipai
6143,ACT,16,JNT,filipai a did wan big impuotant siti iina da ieriya a masiduoniya de we a did wan ruoman parish
6144,ACT,16,JNT,pan di sabat die wi go chuu di siti giet go a di rivasaid
6145,ACT,16,JNT,wi go de kaaz wi did uop fi fain wan plies we piipl gyada op fi prie tu gad
6146,ACT,16,JNT,so wi sidong an staat fi taak tu di uman dem we did gyada op de
6147,ACT,16,JNT,yu did av wan uman mongks dem fram taiyataira niem lidiya we yuus tu sel som dier porpl klaat
6148,ACT,16,JNT,shi did lov gad so moch dat shi aalwiez a du di sitn dem we shi nuo gad waahn ar fi du
6149,ACT,16,JNT,di laad toch ar aat mek shi andastan an biliiv wa paal did a se
6150,ACT,16,JNT,afta shi an di piipl we liv a ar ous get baptaiz shi beg wi fi kom a ar yaad
6151,ACT,16,JNT,shi se ef unu tek mi fi wan a di laad piipl we riili biliiv iina im kom tan a mi yaad
6152,ACT,16,JNT,shi win wi uova so wi go wid ar
6153,ACT,16,JNT,wen wi did a go a di plies we piipl prie tu gad wan gyal we dem tek ton sliev miit wi
6154,ACT,16,JNT,shi did av wan diiman iina ar we mek shi kuda tel piipl we ago apm iina di fyuucha
6155,ACT,16,JNT,shi yuus tu mek nof moni fi ar maasta dem we shi wok fa laik wan riida uman
6156,ACT,16,JNT,shi kip aan a fala baka wi an paal an a baal out dem man ya a di muos ai gad sorvant dem
6157,ACT,16,JNT,dem a priich an a tel unu di wie ou unu fi get siev
6158,ACT,16,JNT,die afta die shi kip aan a du di siem ting
6159,ACT,16,JNT,bot paal get riili riili beks
6160,ACT,16,JNT,so im ton roun an se tu di spirit we did iina di gyal se iina jiizas krais niem
6161,ACT,16,JNT,kom outa ar an di spirit kom out siem taim
6162,ACT,16,JNT,bot wen ar maasta dem si se dem naa go kyaahn mek no muor moni aafa ar dem grab paal an sailas an jrag dem go a di maakit plies infronta di joj dem
6163,ACT,16,JNT,wen dem put dem infronta di joj dem dem se yu si dem man ya a bier chobl dem a kaaz iina wi toun
6164,ACT,16,JNT,dem a juu an dem a tiich an a tel wi fi du som sitn we fi wi laa no lou wi fi du kaaz wi a ruoman piipl
6165,ACT,16,JNT,di piipl iina di kroud jain iin an staat fi biit paal an sailas
6166,ACT,16,JNT,so di joj dem tier aaf paal an sailas dem kluoz an gi aada fi biit dem wid tik
6167,ACT,16,JNT,afta dem don biit dem bad bad dem put dem iina prizn an gi aada fi di waadn lak dem dong tait tait fi mek shuor se dem kyaahn get we
6168,ACT,16,JNT,di waadn put dem iina wan lak op we de faar faar anda di grong iina di prizn
6169,ACT,16,JNT,den im faasn dem fut iina som evi wud
6170,ACT,16,JNT,roun migl nait paal an sailas did a prie an a sing priez tu gad an di ada prizna dem did a lisn
6171,ACT,16,JNT,aal av a sodn wan powaful ortkwiek apm we shiek dong tu di prizn grong
6172,ACT,16,JNT,aal di prizn duor dem flai uopm an di prizna dem chien bos aaf
6173,ACT,16,JNT,wen di waadn wiek op an si di prizn duor dem uopm op im did bout fi tek im suod an kil imself kaaz im did shuor se a brok di prizna dem did brok out
6174,ACT,16,JNT,bot paal baal out tu im se no kil yuself kaaz aal a wi stil de ya so di waadn kaal tu sumadi fi gi im wan lamp
6175,ACT,16,JNT,im buolt iina di prizn fling dong imself a paal an sailas fut a chrimbl
6176,ACT,16,JNT,den im tek dem outa duor an aks dem se sa wa mi afi du fi get siev
6177,ACT,16,JNT,dem se tu im se biliiv iina di laad jiizas an yu wi get siev yu an aal uu liv iina yu ous
6178,ACT,16,JNT,den paal an sailas priich gad mesij tu im an tu aal uu liv iina im ous
6179,ACT,16,JNT,an siem taim da nait de di waadn tek dem an luk aafa dem kot
6180,ACT,16,JNT,an rait afta dat im an evribadi iina im ous get baptaiz
6181,ACT,16,JNT,di waadn kyari dem go a im yaad an gi dem som fuud fi iit
6182,ACT,16,JNT,an im an im uol fambili did wel api se dem ton tu gad an biliiv iina im
6183,ACT,16,JNT,di neks maanin di ruoman ruula dem sen di poliis fi go tel di waadn fi let go di man dem
6184,ACT,16,JNT,di waadn tel paal se di ruula dem sen aada fi mi let unu go
6185,ACT,16,JNT,so unu frii fi go nou so gwaan iina piis
6186,ACT,16,JNT,bot paal se tu di poliis man dem se dem biit wi op iina di uopm infronta evribadi wen dem neva iivn chrai wi fi si ef wi did du notn rang iivn duo a ruom wi kom fram an dem lak wi op iina prizn
6187,ACT,16,JNT,an nou dem waahn fi aid an sen wi we
6188,ACT,16,JNT,dem mosi mad dem afi kom liid wi out demself di poliis man dem go tel di ruula dem wa paal an sailas se
6189,ACT,16,JNT,an wen dem fain out se a ruom paal an sailas did kom fram dem fraitn so til
6190,ACT,16,JNT,so di ruula dem kom beg dem paadn an tel dem ou dem sari fi wa dem du tu dem
6191,ACT,16,JNT,afta dem liid dem out dem beg dem uova an uova fi lef di siti
6192,ACT,16,JNT,wen dem lef di prizn dem go a lidiya yaad
6193,ACT,16,JNT,dem taak tu di breda an sista dem an tel dem no fi tap biliiv iina jiizas
6194,ACT,16,JNT,afta dat dem lef di siti
6195,ACT,17,JNT,afta dem paas chuu amfipolis an apoluoniya dem riich a tesalonaika we di juu dem did av wan choch
6196,ACT,17,JNT,an laik im aalwiez du paal go iina di juu dem choch
6197,ACT,17,JNT,fi chrii sabat im yuuz gad wod fi aagyu wid dem
6198,ACT,17,JNT,im shuo dem an elp dem fi andastan wa it miin wen gad wod se krais jiizas did afi sofa an kom bak alaiv
6199,ACT,17,JNT,im se da siem jiizas ya we mi a tel unu bout a im a di wan we gad sen kom fi siev piipl
6200,ACT,17,JNT,som a di juu dem biliiv wa paal did a se a chuu so dem jain paal an sailas som uol iip a griik piipl we worship gad an nof uman uufa ozban dem a did tapatap man
6201,ACT,17,JNT,bot di juu dem get beks se so moch piipl did jain op wid paal an sailas
6202,ACT,17,JNT,so dem gyada op som woklis aigla fram di maakit faam wan pasi an staat fi kik op rompos galang bad an ton di siti opsaid dong
6203,ACT,17,JNT,di juu liida dem go stuon jiesn yaad a luk fi paal an sailas fi jrag dem infronta di ruula dem
6204,ACT,17,JNT,wen dem no fain dem dem jrag jiesn an som a di choch breda dem infronta di siti ruula dem a baal out dem piipl ya we mek chobl evriwe dem kom ya tu an jiesn tek dem iin an a kip dem iina im ous aal a dem a go gens siiza laa a chat bout ou wan neks king de bout niem jiizas an di kroud a piipl an di siti ruula dem did get kanfyuuz wen dem ier wa di juu liida an dem pasi did a se
6205,ACT,17,JNT,afta di siti ruula dem kalek biel moni fi jiesn an di ada breda dem dem let dem go
6206,ACT,17,JNT,wen nait kom di breda an sista dem sen we paal an sailas siem taim go a beriya
6207,ACT,17,JNT,wen dem riich de dem go a di juu dem choch
6208,ACT,17,JNT,di juu dem we de a tesalonaika did lak op dem main gens gad mesij
6209,ACT,17,JNT,bot di wan dem we de a beriya dem lisn gud kaaz dem did wel waahn ier di mesij
6210,ACT,17,JNT,so evridie dem luk aad aad iina gad wod fi si ef wa paal did a se mach op wid wa rait dong iina gad wod
6211,ACT,17,JNT,so nof a dem biliiv aal nof a di griik uman dem we kom fram rich fambili an di impuotant man dem tu
6212,ACT,17,JNT,bot wen di juu dem fram tesalonaika ier se paal did a priich gad wod iina beriya dem kom deso tu fi kom rail op di kroud
6213,ACT,17,JNT,den siem taim di breda an sista dem sen we paal go a sii bot sailas an timoti tan a beriya
6214,ACT,17,JNT,di wan dem we go wid paal siel wid im go klier a atenz
6215,ACT,17,JNT,den afta paal gi dem wan mesij fi tel sailas an timoti fi mikies kom tu im dem lef im
6216,ACT,17,JNT,paal did a wiet fi sailas an timoti iina atenz wen im spirit muuv iina im kaaz im did so mad wen im si ou di siti ful op a faalz gad
6217,ACT,17,JNT,so evridie im go a di juu dem choch an iina di maakit go taak tu di piipl dem we did de de piipl we a juu an piipl we a no juu we worship gad
6218,ACT,17,JNT,som tiicha we did bilang tu wan gruup we niem epikyuuriyan an som we bilang tu wan neda gruup we niem stowik did a aagyu wid paal
6219,ACT,17,JNT,an som ada wan aks a wa da likl bodbrien moutamasi man ya a chat bout
6220,ACT,17,JNT,an som ada piipl ansa se it soun laik im a chat bout som kaina gad we wi no nuo bout
6221,ACT,17,JNT,dem se dat kaaz paal did a priich di gud nyuuz bout jiizas an ou gad mek ded piipl kom bak alaiv
6222,ACT,17,JNT,so dem aks paal fi kom wid dem go miit di ieriyapagos liida dem
6223,ACT,17,JNT,dem se tu im se wi wuda laik fi nuo bout di nyuu sitn dem we yu a tiich so yu kyan tel wi bout it
6224,ACT,17,JNT,kaaz di sitn dem we wi ier yu a tiich wi neva ier dem bifuo so wi waahn fi nuo wa dem miin
6225,ACT,17,JNT,aal a di atenz piipl an di farina dem we liv de spen dem taim a du notn muor dan a tel dem wan aneda bout eniting nyuu we dem ier an a lisn tu eniting nyuu we enibadi av fi tel dem
6226,ACT,17,JNT,so paal tan op infronta di ieriyapagos an se tu dem se atenz piipl mi si se unu av nof nof gad we unu worship iina evri wie
6227,ACT,17,JNT,kaaz wen mi did a muuv roun an a tek a gud luk pan di plies dem we unu go worship mi aal si wan alta wid dem wod ya rait dong pan it tu di gad we wi no nuo
6228,ACT,17,JNT,wel di wan we unu worship an no nuo bout a im mi a tel unu bout
6229,ACT,17,JNT,di gad we mek di worl aal a di piipl dem di animal dem an di chrii dem we iina it a im ruul uova evn an ort
6230,ACT,17,JNT,im no liv iina ous we man mek fi gad wid dem uona an
6231,ACT,17,JNT,an im no niid nobadi fi du notn fiim laik se im niid notn fram dem kaaz a im gi evribadi laif an aal di sitn dem we dem niid
6232,ACT,17,JNT,gad mek wan man fos an aal di ada chraib a piipl iina di worl kom fram da wan man de
6233,ACT,17,JNT,an iivn bifuo im mek dem gad mek op im main wen an wich paat a di ort dem ago liv
6234,ACT,17,JNT,gad du dat so piipl wuda si se dem niid im
6235,ACT,17,JNT,da wie de dem maita sorch fiim an chrai fi fain im iivn duo im no de faar fram non a wi
6236,ACT,17,JNT,kaaz a im mek wi gi wi laif an mek wi kyan muuv bout
6237,ACT,17,JNT,an iivn wan a fuunu uona piipl we rait paim se di siem ting im se aal a wi a gad pikni tu
6238,ACT,17,JNT,so sins wi a gad pikni wi no fi tingk se gad tan laik wan faalz gad we man tingk op an mek outa guol ar silva ar kot outa stuon
6239,ACT,17,JNT,so fos taim wen piipl neva nuo gad im neva ponish dem
6240,ACT,17,JNT,bot nou im a aada evribadi evriwe fi ton we fram dem sin an beg gad paadn kaaz im set wan die wen im ago joj aal a di piipl iina di worl
6241,ACT,17,JNT,an im av wan speshal man we ago joj piipl fiim an da man de ago joj evribadi di wie ou dem fi get joj im no paashal
6242,ACT,17,JNT,an gad mek da man de kom bak alaiv afta im did ded fi mek evribadi si se a no no juok ting im a diil wid
6243,ACT,17,JNT,wen dem ier se man ded an kom bak alaiv som a dem laaf an aal tek im mek preke bot som a dem se wi wi ier som muor bout dis fram yu wan neks taim
6244,ACT,17,JNT,so paal lef outa di miitn wid di ieriyapagos liida dem
6245,ACT,17,JNT,bot som piipl biliiv paal an jain op wid im
6246,ACT,17,JNT,som a dem we biliiv a did daiyoniisis im a did wan memba fi di ieriyapagos an wan uman niem damaris an som muor piipl tu
6247,ACT,18,JNT,afta dat paal lef atenz an go a korint
6248,ACT,18,JNT,iina korint paal miit wan juu niem akwila we did baan iina pontos
6249,ACT,18,JNT,im an im waif prisila did no tuu lang muuv fram itali kaaz klaadiyos did gi aada se aal a di juu dem fi lef ruom
6250,ACT,18,JNT,paal jain op wid dem an kaaz im an dem du di siem kaina wok im tan wid dem an wok wid dem fi dem wok a did fi mek tent
6251,ACT,18,JNT,evri sabat paal go a di juu dem choch an go aagyu wid di juu dem an wid di griik piipl dem fi chrai win dem uova
6252,ACT,18,JNT,nou wen sailas an timoti kom fram masiduoniya paal tap mek tent an yuuz aal a im taim fi priich di mesij an tel di juu dem se jiizas a di wan we gad sen fi siev piipl
6253,ACT,18,JNT,wen dem go gens im an kos im out im tan op tu dem shiek di dos aafa im kluoz fi mek dem nuo se gad no api wid dem an im ago joj dem
6254,ACT,18,JNT,den im tel dem se fram nou aan ef gad joj an ponish unu a fuunu faalt mi no rispans fram nou aan mi wi go tu di piipl we a no juu
6255,ACT,18,JNT,den paal lef di juu dem choch an go a taitos jostos ous
6256,ACT,18,JNT,jostos a did wan man we a no juu bot im worship gad an im ous did de rait saida di juu dem choch
6257,ACT,18,JNT,krispos uu a di liida fi di juu dem choch an evribadi iina im ous biliiv iina di laad
6258,ACT,18,JNT,an nof a di korintiyan piipl dem we ier biliiv tu an get baptaiz
6259,ACT,18,JNT,an iina di nait di laad se tu paal iina wan vijan no fried taak op an no kip kwaiyat kaaz mi de ya wid yu an nobadi kyaahn du notn fi ort yu kaaz mi av nof piipl iina da siti ya
6260,ACT,18,JNT,so im tan de fi wan ier an siks mont an tiich dem bout gad mesij
6261,ACT,18,JNT,nou afta gyaliyo did ton govana fi akaiya di juu dem gyada op an grab paal an jrag im infronta di joj dem se da man ya a chrai fi get piipl fi worship gad iina wan wie we go gens di laa bot jos az paal did bout fi se sopm gyaliyo se tu di juu dem se ef a did sopm bad ar sopm wikid im did du it wuda rait fi mi lisn tu unu
6262,ACT,18,JNT,bot sins unu a aagyu bout wod an niem an fi unu laa unu diil wid dat unuself
6263,ACT,18,JNT,mi naa go joj dem sitn de
6264,ACT,18,JNT,so im aada som suoja fi ron dem outa di kuot ous
6265,ACT,18,JNT,so dem grab sostoniiz di ruula fi di juu dem choch an staat biit im infronta di kuot ous
6266,ACT,18,JNT,bot gyaliyo neva pie dem no main
6267,ACT,18,JNT,afta paal tan wid dem iina korint fi wan lang taim im tel di breda an sista dem babai
6268,ACT,18,JNT,den im an prisila an akwila tek wan ship wa did a siel go a siriya
6269,ACT,18,JNT,wen dem riich a senkriya paal get im ier kot aaf fi kip wan pramis we im did mek tu gad
6270,ACT,18,JNT,wen dem riich a efisos paal lef prisila an akwila an im go iina di juu dem choch go taak tu dem
6271,ACT,18,JNT,so wen dem aks im fi tan likl langga paal se nuo
6272,ACT,18,JNT,so im tel dem babai an se ef gad waahn mi fi kom bak tu unu agen mi wi kom bak
6273,ACT,18,JNT,den im go pan wan ship an lef fram efisos an wen im riich a sesuriiya im go op a jeruusilem go tel di choch piipl oudi
6274,ACT,18,JNT,den im lef go dong a antiyak
6275,ACT,18,JNT,afta im tan de fi a likl wail paal lef an chravl chuu gyaliesha an frijiya a tel di choch dem fi tan op chrang fi wa dem biliiv
6276,ACT,18,JNT,roun dem siem taim de wan juu niem apalos we did baan iina aligzanjriya kom a efisos
6277,ACT,18,JNT,im a did wan man we wel brait kyan taak gud an we nuo gad wod gud
6278,ACT,18,JNT,im did lorn bout di laad jiizas an taak op chrang an tiich di sitn dem we rait bout jiizas
6279,ACT,18,JNT,bot im onggl di nuo bout ou jan baptaiz piipl im neva nuo bout ou jiizas se piipl fi get baptaiz
6280,ACT,18,JNT,an im neva fried so im staat fi taak chrang chrang iina di juu dem choch bot wen prisila an akwila ier im dem tek im wan said an tiich im so im kuda andastan gad wod beta
6281,ACT,18,JNT,wen apalos did waahn kraas uova go a akaiya di breda an sista dem push im fi gwaan
6282,ACT,18,JNT,dem rait wan leta tu di breda an sista dem uova de an tel dem fi tek im iin an chriit im gud
6283,ACT,18,JNT,di wan dem we did biliiv kaaz gad did so gud tu dem wen apalos riich im du uol iip fi elp dem
6284,ACT,18,JNT,im aagyu aad aad wid di juu dem infronta evribadi an shuo dem klier klier fram gad wod se jiizas a di wan we gad sen fi siev piipl
6285,ACT,19,JNT,apalos did de a korint wen paal did a chravl chuu di ili paat a di konchri an riich a efisos
6286,ACT,19,JNT,im si som a di piipl dem we biliiv iina jiizas de an se tu dem se unu did get di uoli spirit wen unu biliiv iina jiizas
6287,ACT,19,JNT,dem se nuo wi neva iivn ier se uoli spirit de
6288,ACT,19,JNT,so paal aks dem agen se wen unu did get baptaiz wa dat did miin
6289,ACT,19,JNT,dem se wi get baptaiz kaaz wi biliiv wa jan tiich
6290,ACT,19,JNT,paal se jan baptaiz piipl we ton we fram dem sin an shuo se dem sari fi wa dem du
6291,ACT,19,JNT,an im tel di izrel piipl fi biliiv iina di wan we did fi kom afta im dat a jiizas
6292,ACT,19,JNT,wen dem ier wa paal se dem get baptaiz iina jiizas niem
6293,ACT,19,JNT,an wen paal put im an pan dem di uoli spirit tek kanchuol a dem an dem staat taak iina wan chrienj wie we nobadi no nuo ar andastan an gi out mesij we kom fram gad
6294,ACT,19,JNT,a did bout twelv man did de de
6295,ACT,19,JNT,so die afta die fi bout chrii mont paal go iina di juu dem choch an im neva fried fi aagyu wid dem an chrai fi get dem fi biliiv se wa im did a se bout gad kindom a chuu
6296,ACT,19,JNT,bot wen som a dem we did aadiez mek op dem main no fi biliiv di mesij an infronta evribadi chat som torbl sitn gens di wie ou di laad se piipl fi liv paal lef dem an tek di piipl dem we biliiv iina jiizas wid im
6297,ACT,19,JNT,an evridie paal tiich dem iina di big ruum we tairanos yuuz fi taak tu nof piipl
6298,ACT,19,JNT,paal kip dis op fi tuu ier so dat evribadi we liv iina iezha ier di laad wod weda dem a juu ar griik
6299,ACT,19,JNT,gad gi paal powa fi du som powaful mirikl so dat aal korchiv an iepran we im did yuuz fi waip im fies an jrai im an piipl kyari go gi di sik piipl dem an dem get beta an di piipl dem we did av diiman di diiman kom outa dem
6300,ACT,19,JNT,an yu did av som juu we did a go roun an a chrai fi aada diiman fi kom outa piipl
6301,ACT,19,JNT,dem did a yuuz di laad jiizas niem fi du it so dem wuda se iina di niem a jiizas krais we paal priich mi a aada yu fi kum outa da sumadi ya
6302,ACT,19,JNT,wan man niem siiva we a did di liida fi di juu priis dem did av sevn bwai pikni we did a du dem sitn de
6303,ACT,19,JNT,bot di diiman ansa dem bak an se mi nuo jiizas an mi nuo bout paal
6304,ACT,19,JNT,bot yu a uu yu bi
6305,ACT,19,JNT,den di man we di diiman did kanchuol jomp pan dem an biit dem op bad bad
6306,ACT,19,JNT,im biit dem an tier aaf dem kluoz dat dem ron outa di ous niekid an kot op kot op
6307,ACT,19,JNT,evribadi we liv iina efisos ier bout dis weda dem a juu ar griik an wen dem ier bout it dem kech dem fried an dem priez di laad jiizas
6308,ACT,19,JNT,uol iip a di wan dem we did biliiv tan op infronta evribadi an tel dem bout di rang sitn dem we dem did a du
6309,ACT,19,JNT,an uol iip a dem we yuus tu wok aal kaina uobiya gyada op dem uobiya buk dem an bon dem op infronta evribadi
6310,ACT,19,JNT,an wen dem kount op umoch di buk dem wot dem fain out se dem did wot fifti touzn dala
6311,ACT,19,JNT,an sieka aal wa did apm muor an muor piipl get fi ier bout di laad mesij an biliiv it
6312,ACT,19,JNT,afta aal a dem sitn ya apm paal mek op im main fi go op a jeruusilem so im chravl chuu masiduoniya an akaiya
6313,ACT,19,JNT,an im se afta mi spen som taim op de mi afi go a ruom fi a likl wail
6314,ACT,19,JNT,so afta im sen tuu a di piipl we wok wid im timoti an irastos go a masiduoniya im tan iina iezha fi wan likl wail
6315,ACT,19,JNT,roun dem siem taim de som siiros chobl staat op
6316,ACT,19,JNT,piipl did a se aal saat a sopm bout di wie ou di laad se piipl wi get fi liv fi eva
6317,ACT,19,JNT,nou yu did av wan man we niem dimiichriyos we yuus tu mek tingz outa silva
6318,ACT,19,JNT,im yuus tu mek som likl likl ous we luk jos laik di big wan fi di faalz gad we niem aatimis
6319,ACT,19,JNT,an di woka dem yuus tu mek uol iip a moni aafa dem
6320,ACT,19,JNT,dimiichriyos gyada op aal a di piipl we du di siem kaina wok laik im an di piipl we du sitn kluos tu wa im du an se tu dem se piipl unu nuo se wi mek nof nof moni aafa da wok ya
6321,ACT,19,JNT,an unu si an ier fi unuself ou di wan paal a get piipl fi biliiv se di gad dem we man mek wid dem an a no gad at aal
6322,ACT,19,JNT,an dat naa jos apm iina efisos it a apm aal uova iezha
6323,ACT,19,JNT,ef dis ting no tap it ago mash op wi bizniz
6324,ACT,19,JNT,an no onggl dat bot piipl ago staat tingk se di ous fi di powaful gad aatimis no wot notn no muor
6325,ACT,19,JNT,an piipl aal uova iezha an di uol worl we yuus tu worship ar naa go worship ar no muor
6326,ACT,19,JNT,wen dem ier wa dimiichriyos se dem get mad an staat baal out pan tap a dem vais an a se aatimis gad fi di efisos piipl dem yu laaj di uol siti did rail op
6327,ACT,19,JNT,so dem grab gaiyos an ieristaakos di man fram masiduoniya we did a chravl wid paal an staat jrag dem go a di plies iina di siti we piipl aalwiez gyada op wen sitn speshal a apm
6328,ACT,19,JNT,paal did waahn fi go iina da speshal plies de fi go taak tu di piipl dem bot di biliiva dem wudn mek im go
6329,ACT,19,JNT,aal som a paal fren dem we di bilang tu di gruup a ruula dem we inchaaj a di siti sen wan mesij tu im an beg im no fi go de
6330,ACT,19,JNT,som a di piipl did a shout wan ting an som did a shout sitn els kaaz dem did iina wan big miks op
6331,ACT,19,JNT,muos a dem neva iivn nuo wa dem did de de fa
6332,ACT,19,JNT,som a di piipl iina di kroud tingk se aligzanda a did di prablem kaaz di juu dem did push im op front
6333,ACT,19,JNT,so im uol op im an fi di kroud kip kwaiyat so im kuda taak fi imself fi mek dem nuo se im an im fren dem neva du notn
6334,ACT,19,JNT,bot wen di kroud lorn se im a wan juu aal a dem staat baal out aatimis gad fi di efisos piipl dem yu laaj an dem kip dis op fi bout tuu owa
6335,ACT,19,JNT,di man we inchaaj fi tel di piipl iina di siti bout notn impuotant we di liida dem mek op dem main fi du ar se im get di kroud fi sekl dong
6336,ACT,19,JNT,den im se tu dem se efisos piipl uu out de no nuo se a wi inchaaj fi tek kier a di ous fi di powaful aatimis an ar stuon we jrap fram evn we wi worship
6337,ACT,19,JNT,so sins nobadi kyaahn se dem sitn ya no go so unu fi sekl unuself an tap dis fuulinish we a kaaz so moch chobl
6338,ACT,19,JNT,kaaz unu kyari dem tuu man ya komiin ya iivn duo dem no tiif notn outa di ous fi wi gad ar se notn bad bout ar
6339,ACT,19,JNT,so ef dimiichriyos an di man dem we du di siem kaina wok laik im av no prablem wid enibadi di kuot uopm regila an joj de de
6340,ACT,19,JNT,so mek dem kyari it go deso
6341,ACT,19,JNT,bot ef unu waahn notn els unu afi go diil wid dat wen di liida dem fi di siti kaal di piipl fi miit
6342,ACT,19,JNT,kaaz rait nou di ruoman ruula kuda chaaj wi fi aal a wa apm ya tide laik ou nobadi kyaahn gi no gud riizn fi wa apm
6343,ACT,19,JNT,afta im don taak im aada dem fi lef di bildin an go a dem yaad
6344,ACT,20,JNT,afta di el an powda ous iina di siti sekl dong paal sen fi di biliiva dem
6345,ACT,20,JNT,im taak tu dem an elp dem fi tan op chrang iina wa dem biliiv an den im tel dem babai an lef fi go a masiduoniya
6346,ACT,20,JNT,afta im paas chuu da ieriya de an taak tu di biliiva dem an elp dem tan op chrang iina wa dem biliiv im riich a griis we im spen chrii mont
6347,ACT,20,JNT,bot kaaz di juu dem did set op deriks fi kil im wen im did a go siel go siriya im mek op im main fi go bak chuu masiduoniya
6348,ACT,20,JNT,an sowpata piros bwai pikni fram beriya ieristaakos sikondos fram tesalonaika gaiyos fram dorbi an timoti taikikos an chrofimos fram iezha go wid paal
6349,ACT,20,JNT,dem did go bifuo wi an did de a chuowas a wiet fi wi
6350,ACT,20,JNT,so afta di paasuova alidie wi siel fram filipai
6351,ACT,20,JNT,an it tek wi faiv die fi riich a chuowas an jain di wan dem we did a wiet fi wi an wi tan de fi sevn die
6352,ACT,20,JNT,pan di fos die a di wiik wen wi gyada op fi brok bred paal staat taak tu di piipl
6353,ACT,20,JNT,an kaaz im did plan fi lef di neks die paal priich til migl nait
6354,ACT,20,JNT,nou uol iip a lamp did iina di ruum opstiez we wi did av di miitn
6355,ACT,20,JNT,an wan yong man niem yuutikos did a sidong pan wan winda
6356,ACT,20,JNT,an wen paal did a priich im jrap iina wan diip diip sliip
6357,ACT,20,JNT,im did stil iina diip sliip wen im jrap chuu di winda fram di tord fluor an wen dem pik im op im ded
6358,ACT,20,JNT,bot paal go dongstiez an chrech out imself uova di yong man badi an og im op
6359,ACT,20,JNT,den im se tu di piipl we did de de se unu no bada baal im stil alaiv
6360,ACT,20,JNT,den paal go bak opstiez an afta im brok bred an iit im taak wid dem fi wan lang taim so til die lait
6361,ACT,20,JNT,afta dat im lef
6362,ACT,20,JNT,som a di biliiva dem fala di yong man go a im yaad
6363,ACT,20,JNT,im did alaiv an dem did wel api
6364,ACT,20,JNT,wi tek wan ship an siel go a asos we paal wuda jain wi pan di ship
6365,ACT,20,JNT,paal did set tingz op da wie ya kaaz im did mek op im main fi tek fut an no siel go a asos
6366,ACT,20,JNT,wen im miit op wid wi a asos im jain wi pan di ship an wi siel go a mitaliine
6367,ACT,20,JNT,wi siel out fram deso an di neks die wi riich a kaiyas
6368,ACT,20,JNT,di neks die wi riich a samos an di die afta dat wi riich a miletos paal neva waahn spen no taim iina iezha so im did mek op im main fi siel paas efisos kaaz im did a ori fi si ef im kuda riich jeruusilem bifuo pentikas
6369,ACT,20,JNT,fram miletos im sen sumadi go a efisos wid wan mesij fi tel di choch elda dem fi kom miit im
6370,ACT,20,JNT,wen dem riich im se tu dem se unu nuo ou mi liv di uol taim mi did de ya wid unu fram di fos die mi riich iina iezha til nou ou mi ombl miself an sorv di laad
6371,ACT,20,JNT,an unu nuo ou mi baal sieka aal di sofarieshan we mi did afi go chuu sieka aal wa di juu dem du tu mi
6372,ACT,20,JNT,an unu nuo se wen mi did a priich tu unu mi neva kip bak notn fram unu we kuda elp unu
6373,ACT,20,JNT,an mi neva fried fi tiich unu infronta evribadi an fi go fram ous tu ous a tiich
6374,ACT,20,JNT,an mi neva fried fi tel piipl we a juu an piipl we a griik fi ton we fram dem sin shuo se dem sari fi wa dem du ton tu gad an biliiv iina jiizas
6375,ACT,20,JNT,an nou di uoli spirit push mi fi go a jeruusilem an mi a go iivn duo mi no nuo wa ago apm tu mi wen mi riich bot di uoli spirit waan mi se iina evri toun we mi go dem ago lak mi op iina prizn an mek mi sofa
6376,ACT,20,JNT,bot fi mi laif no wot notn tu mi kaaz di onggl ting we mi a liv fa a fi mek shuor se mi don mi wok an du aal we mi laad jiizas gi mi fi du fi tel evribadi bout di gud nyuuz ou gad lov wi iivn duo wi no dizorv it
6377,ACT,20,JNT,an aal a unu we mi did go roun an priich tu bout gad kindom mi nuo se unu naa go si mi fies agen
6378,ACT,20,JNT,so mi a tel aal a unu klier klier se ef eni a unu ded iina unu sin a no fi mi faalt
6379,ACT,20,JNT,kaaz mi neva kip bak notn fram unu wen mi did a priich tu unu bout wa gad waahn unu fi du
6380,ACT,20,JNT,an siem laik ou wan shepad luk aafa im shiip dem a siem so unu fi tek kier a unuself an gad choch we di uoli spirit put unu inchaaj a an we im mek im uon wen im bwai pikni ded pan di kraas
6381,ACT,20,JNT,mi nuo se afta mi lef som man ago kom mongks unu we komiin laik som torbl wail animal an dem ago kom mash op di choch
6382,ACT,20,JNT,an di taim ago kom wen iivn som a unu uona piipl ago tiich som torbl sitn we go gens di chuut fi get som a unu fi fala dem
6383,ACT,20,JNT,so wach unuself an memba ou nait an die fi chrii ier mi neva tap waan evri wan a unu iivn duo mi did afi go chuu nof sofarieshan
6384,ACT,20,JNT,so nou mi a put unu iina gad an an lef unu wid di mesij bout ou gad lov unu iivn duo wi no dizorv it
6385,ACT,20,JNT,da mesij de wi tek kier a unu an elp unu tan op chrang an gi unu aal wa gad pramis fi gi aal a im piipl
6386,ACT,20,JNT,mi neva red yai nobadi fi dem moni ar dem dier kluoz
6387,ACT,20,JNT,unu wel nuo se wid mi uona tuu an dem mi tek kier a aal we mi did niid an aal we di piipl we wok wid mi did niid tu
6388,ACT,20,JNT,iina evriting we mi du mi shuo unu se wi afi wok aad so wi kyan av inof fi shier wid di wan dem we no av notn
6389,ACT,20,JNT,an unu fi memba wa wi laad jiizas se im se ef yu gi sumadi sopm it mek yu muo api dan ef sumadi gi yu sopm
6390,ACT,20,JNT,afta im don taak tu di elda dem paal an aal a dem go dong pan dem nii an prie
6391,ACT,20,JNT,an aal a dem staat fi baal loud loud an og op paal an kis im
6392,ACT,20,JNT,an wa mek dem baal so a kaaz im tel dem se dem naa go si im fies agen
6393,ACT,20,JNT,den dem fala im go a di ship
6394,ACT,21,JNT,an wen di taim kom wi lef dem an siel go chriet a kos an di neks die wi riich a ruodz an fram deso wi ed fi patara
6395,ACT,21,JNT,wi fain wan ship we a kraas uova go a foniisiya so wi go pan it an siel out
6396,ACT,21,JNT,wen wi riich we wi kuda si saipros an wi paas it pan di lefansaid wi siel go a siriya
6397,ACT,21,JNT,wi tap a taiya kaaz di ship did fi lef di sitn dem we it did a kyari de
6398,ACT,21,JNT,afta wi fain di biliiva dem wi tan wid dem fi sevn die
6399,ACT,21,JNT,di uoli spirit shuo di biliiva dem wa did ago riich paal iina jeruusilem so dem beg im uova an uova no fi go op de
6400,ACT,21,JNT,an wen a did taim fi wi lef dem wi shub out agen
6401,ACT,21,JNT,aal a dem wid dem waif an pikni fala wi outa di siti
6402,ACT,21,JNT,afta wi go dong pan wi nii an prie pan di biich wi tel wan aneda babai
6403,ACT,21,JNT,den wi go bak pan di ship an dem go baka dem yaad
6404,ACT,21,JNT,wi gwaan siel fram taiya til wi riich a talomieyis
6405,ACT,21,JNT,an afta wi se oudi tu di biliiva dem wi tan wid dem fi wan die
6406,ACT,21,JNT,di neks die wi lef an go a sesuriiya an go tan a filip yaad
6407,ACT,21,JNT,im a did wan a di man dem we priich di gud nyuuz an wan a di sevn man dem we di biliiva dem iina jeruusilem did pik fi luk aafa di uman dem uufa ozban did ded
6408,ACT,21,JNT,filip did av fuo daata we neva marid an di fuo a dem a did prafit
6409,ACT,21,JNT,afta wi did de de fi kopl die wan prafit niem agabos kom dong fram judiya
6410,ACT,21,JNT,im kom op tu wi tek paal belt an tai op im uona an an fut an se di uoli spirit se a siem so di juu dem iina jeruusilem ago tai op di man uu uon da belt ya an ton im uova tu di piipl dem we a no juu
6411,ACT,21,JNT,wen wi ier dis wi an di ada biliiva dem fram di ieriya beg paal uova an uova se du no go op a jeruusilem
6412,ACT,21,JNT,den paal ansa wi se wa unu a du a baal unu a baal an a brok mi aat
6413,ACT,21,JNT,wel mi redi no onggl fi dem tai mi op bot aal ef a ded mi ago ded iina jeruusilem mi redi fi ded fi mi laad jiizas krais
6414,ACT,21,JNT,wen wi si se wi kudn get im fi chienj im main an no go wi gi op an jos se laad mek we yu waahn fi apm apm afta dat wi get wi sitn dem an shub out go a jeruusilem
6415,ACT,21,JNT,som a di biliiva dem fram sesuriiya kom wid wi tu an liid wi go a nieson ous we wi did fi stie
6416,ACT,21,JNT,nieson did kom fram saipros an im a did wan biliiva fram wie bak wen
6417,ACT,21,JNT,wen wi riich a jeruusilem di biliiva dem did api fi tek wi iin
6418,ACT,21,JNT,di neks die paal go wid wi fi go taak tu jiemz an aal di elda dem fi di choch did de de
6419,ACT,21,JNT,afta paal go iin an tel dem oudi im staat tel dem evriting wa gad did a du sieka fi im wok mongks di piipl we a no juu
6420,ACT,21,JNT,wen dem ier dis dem priez gad
6421,ACT,21,JNT,den dem se tu im se breda yu si di touzn an touzn a juu iina jeruusilem we biliiv iina jiizas an aal a dem biliiv an fala di laa dong tu di laas leta
6422,ACT,21,JNT,wel dem ier se yu a tiich aal a di juu dem we liv mongks di piipl we a no juu se dem fi ton we fram we muoziz tiich no sorkomsaiz dem pikni ar liv laik ou juu fi liv
6423,ACT,21,JNT,so wa wi ago du wen dem ier se yu de ya
6424,ACT,21,JNT,wel dis a wa wi waahn yu fi du wi av fuo man mongks wi we did mek wan pramis tu gad kyari dem wid yu go a gad ous an pie di moni we dem fi pie fi get bak kliin an yu wi get kliin tu
6425,ACT,21,JNT,afta dat dem kyan kot aaf dem ier
6426,ACT,21,JNT,da wie de evribadi wi nuo se wa dem se bout yu a no chuu
6427,ACT,21,JNT,dem wi si se yu liv laik ou di laa se wi fi liv
6428,ACT,21,JNT,bot yu si di piipl we a no juu we biliiv wi did rait tu dem bout wa wi did mek op wi main fi du aredi
6429,ACT,21,JNT,wi tel dem se dem no fi nyam miit we piipl did tek bon sakrifais gi faalz gad ar miit wid blod stil iina it ar animal we eng an dem fi kip we fram aal saat a seks sin
6430,ACT,21,JNT,so di neks die paal tek di fuo man dem an im an dem du wa di laa se fi du fi get kliin iina gad yai
6431,ACT,21,JNT,den im go a gad ous an mek di liida dem nuo se im set di taim fi gi op sakrifais fi im an di man dem
6432,ACT,21,JNT,wen di sevn die dem aalmuos don di juu we kom fram iezha we did si paal iina di yaad we gad ous de rail op di kroud an grab aan pan paal an staat baal out aal uu a juu unu kom elp wi diil wid da man ya a da man ya a tiich evribadi evriwe fi ton gens wi piipl wi laa an da uoli plies ya an fi mek it wosa im aal kyari som griik piipl go iina di paat a gad ous we di laa se onggl juu fi go an mek it no uoli no muor
6433,ACT,21,JNT,dem se dis kaaz dem did si chrofimos we kom fram efisos iina di siti wid paal bifuo so dem tek it se paal did mek im go iina di paat a gad ous we onggl juu fi go
6434,ACT,21,JNT,di uol siti did rail op an aal a di piipl dem rosh paal
6435,ACT,21,JNT,dem grab im an jrag im outa di yaad we gad ous de an shot di duor kwik kwik
6436,ACT,21,JNT,wen dem did a chrai fi kil im sumadi sen go tel di ed fi touzn suoja se a pie chobl a gwaan iina di siti
6437,ACT,21,JNT,im tek som suoja an som a dem liida siem taim an ron dong pan di kroud
6438,ACT,21,JNT,wen di kroud si di ed fi touzn suoja an di ada suoja dem wid im dem tap biit paal
6439,ACT,21,JNT,den di ed fi touzn suoja kom an ares im an aada di ada suoja dem fi tai im op wid tuu chien
6440,ACT,21,JNT,den im aks a uu da man ya an a wa im du
6441,ACT,21,JNT,som a di piipl iina di kroud kaal out wan sitn an som ada piipl kaal out sitn els
6442,ACT,21,JNT,di ed fi touzn suoja kudn get no we wid wa di kroud did a se so im gi aada fi dem kyari im go iina di suoja kyamp
6443,ACT,21,JNT,wen dem riich a di step di suoja dem afi tek op paal an kyari im kaaz di kroud did a galang bad
6444,ACT,21,JNT,di kroud a piipl did a fala dem an a baal out mek wi kil im gi wi im mek wi kil im wen dem did out fi kyari paal iina di suoja kyamp im se tu di ed fi touzn suoja se mi kyan se sopm tu yu
6445,ACT,21,JNT,di ed fi touzn suoja aks im se yu kyan taak griik
6446,ACT,21,JNT,so a no yu a di ijipshan we jos di ada die did kaaz piipl fi fait gens di govament an we did liid di fuo touzn bad man dem go out iina di dezot
6447,ACT,21,JNT,paal ansa im se mi a wan juu
6448,ACT,21,JNT,mi baan an gruo iina taasos wan big impuotant siti iina silisiya
6449,ACT,21,JNT,mi a beg yu gi mi a chaans fi taak tu di piipl dem
6450,ACT,21,JNT,wen di ed fi touzn suoja lou im fi taak tu di piipl dem paal tan op pan di step an riez im an fi kwaiyat dong di piipl dem
6451,ACT,21,JNT,wen dem get kwaiyat im taak tu dem iina fi dem juu langwij
6452,ACT,22,JNT,aal a unu we uolda dan mi an aal a unu we a di siem iej laik mi lisn tu wa mi av fi se tu unu
6453,ACT,22,JNT,wen dem ier se im a taak tu dem iina di aramik langwij dem kwaiyat dong iivn muor
6454,ACT,22,JNT,den paal se mi a wan juu
6455,ACT,22,JNT,mi baan iina taasos we de iina silisiya bot mi gruo op rait yaso iina jeruusilem
6456,ACT,22,JNT,fi mi tiicha a did gyamieliyel an im tiich mi fi fala di laa we gad gi fi wi faada faada dem aad aad
6457,ACT,22,JNT,an siem laik ou unu siiros bout gad a siem so mi did wel siiros tu
6458,ACT,22,JNT,mi yuus tu mek piipl we fala di wie ou jiizas se piipl fi liv sofa bad bad til dem aal ded an tai op man an uman an mek dem get lak op iina prizn
6459,ACT,22,JNT,di liida fi di priis dem an di uol gruup a elda dem kyan tel unu bout mi kaaz dem did aal gi mi leta fi kyari tu wi breda dem iina damaskos we a juu
6460,ACT,22,JNT,so mi go de go ares di piipl dem we did a fala di wie ou jiizas se dem fi liv an kyari dem kom a jeruusilem kom ponish dem
6461,ACT,22,JNT,wen mi did de pan mi wie an aalmuos riich damaskos aal av a sodn wan brait brait lait fram evn kom uova mi dat a did bout migl die
6462,ACT,22,JNT,den mi jrap a grong an ier wan vais se tu mi se saal saal wa mek yu a mek mi sofa
6463,ACT,22,JNT,so mi aks a uu yu sa
6464,ACT,22,JNT,im se tu mi se mi a jiizas di nazariin we yu a mek sofa
6465,ACT,22,JNT,di man dem we did de de wid mi si di lait bot dem neva ier di vais we did a taak tu mi
6466,ACT,22,JNT,so mi aks wa mi fi du laad
6467,ACT,22,JNT,di laad se tu mi se git op an go a damaskos
6468,ACT,22,JNT,wen yu riich de yu wi ier wa mi pik yu fi du
6469,ACT,22,JNT,sins mi kudn si kaaz di brait brait lait we did shain uova mi did blain mi di man dem we did de de wid mi uol mi an an liid mi go a damaskos
6470,ACT,22,JNT,wan man niem ananaiyas we riili worship gad an liv di wie ou di laa se wi fi liv an we aal di juu we liv de taak gud bout kom tu mi an tan op saida mi
6471,ACT,22,JNT,im se tu mi se breda saal luk si agen siem taim mi luk op an siim
6472,ACT,22,JNT,den im se tu mi se di gad we wi faada faada dem worship pik yu fi nuo wa im plan fi du fi si im sorvant we aalwiez du wa im waahn im fi du an fi ier da wan de taak tu yu imself
6473,ACT,22,JNT,im du dat kaaz im waahn yu fi go tel piipl evriwe wa yu si an wa yu ier
6474,ACT,22,JNT,so wa yu a wiet fa nou
6475,ACT,22,JNT,git op kaal pan gad niem get baptaiz an mek gad wash we yu sin
6476,ACT,22,JNT,afta mi go baka jeruusilem mi did iina gad ous a prie an mi get wan vijan
6477,ACT,22,JNT,iina mi vijan mi si di laad an im se tu mi se ori op kom outa jeruusilem faas faas kaaz dem naa go biliiv wa yu av fi tel dem bout mi
6478,ACT,22,JNT,so mi se tu im se laad aal a dem wel nuo se mi yuus tu go a di juu dem choch an biit an lak op enibadi we biliiv iina yu
6479,ACT,22,JNT,an wen dem did a kil yu sorvant stiivn mi did tan op de an did a se ye im fi ded an did aal a tek kier a di kluoz fi di man dem we did a kil im
6480,ACT,22,JNT,den di laad se tu mi gwaan kaaz mi ago sen yu faar faar tu di piipl dem we a no juu
6481,ACT,22,JNT,di kroud did a lisn tu paal til im taak bout se di laad sen im tu di piipl we a no juu
6482,ACT,22,JNT,den dem staat baal out pan tap a dem vais da man ya fi ded kil im aal im so aal im no fi liv wail dem did stil a baal out pan tap a dem vais a bak aaf dem jakit an a fling dot iina di ier di ed fi touzn suoja aada di ada suoja dem fi kyari paal go bak iina di suoja kyamp
6483,ACT,22,JNT,im tel dem fi biit paal wid wan wip so im wi tel dem wa im du mek di kroud a rail op gens im so
6484,ACT,22,JNT,afta dem tai im op an chrech im out fi biit im paal aks di ed fi onjrid suoja we did tan op de di laa gi yu no rait fi biit mi wan man we kom fram ruom wen yu no iivn kyari mi go a kuot an se mi gilti fi notn
6485,ACT,22,JNT,wen di ed fi onjrid suoja ier dis im go tu di ed fi touzn suoja an tel im wa im ier an aks im se wa yu ago du
6486,ACT,22,JNT,yu no nuo se da man ya kom fram ruom
6487,ACT,22,JNT,so di ed fi touzn suoja aks paal tel mi sopm yu kom fram ruom
6488,ACT,22,JNT,paal ansa im se ye man mi kom fram ruom
6489,ACT,22,JNT,di ed fi touzn suoja se mi did afi pie wan uol iip a moni fi ton ruoman
6490,ACT,22,JNT,so paal se bot a ruom mi baan an gruo
6491,ACT,22,JNT,den di suoja dem we did out fi biit paal fi mek im taak dem bak aaf fram im
6492,ACT,22,JNT,an di ed fi touzn suoja did fraitn wen im fain out se im did mek dem tai op paal wan man we kom fram ruom
6493,ACT,22,JNT,di neks die di ed fi touzn suoja did riili waahn fi nuo wa mek di juu dem did a go gens paal
6494,ACT,22,JNT,so im let im go an aada di ed priis an di liida dem fi miit
6495,ACT,22,JNT,den im mek paal tan op infronta dem
6496,ACT,23,JNT,paal luk chriet pan di liida dem an se tu dem se mi breda aal a mi laif op tu tide mi liv rait an mi kanchens naa go bada mi wen mi tan op infronta gad
6497,ACT,23,JNT,wen im se dat ananaiyas di liida fi di priis dem aada di man dem we did tan op de fi baks paal pan im mout
6498,ACT,23,JNT,den paal se tu im se gad ago chraik yu dong yu wait wash waal yu yu sidong de laik wan joj we a du wa di laa se bot yu brok di laa an aada dem fi baks mi
6499,ACT,23,JNT,di man dem we did tan op saida im aks im se a di liida fi gad priis dem yu a chat tu so
6500,ACT,23,JNT,paal ansa se mi breda mi neva nuo se im a did di liida fi di priis dem kaaz it rait dong iina gad wod se yu no fi chat bad bout di ruula fi yu piipl
6501,ACT,23,JNT,bot wen paal si se som a dem a did sadyusii an som a dem a did farisii im shout out iina di miitn mi breda mi a wan farisii an mi faada a wan farisii tu
6502,ACT,23,JNT,a kaaz mi biliiv se ded piipl ago kom bak alaiv mek dem a joj mi
6503,ACT,23,JNT,wen im se dis di sadyusii an di farisii dem staat kwaril mongks dem wan aneda so di gruup plit op iina tuu
6504,ACT,23,JNT,kaaz di sadyusii dem se nobadi kyaahn ded an kom bak alaiv no ienjel no de ar no spirit no de bot di farisii dem biliiv iina aal a dem sitn de
6505,ACT,23,JNT,di sadyusii dem an di farisii dem shout aafa wan aneda louda an louda til som a di laa tiicha fram di farisii gruup get op an taak chrang chrang an wan a dem se wi no fain notn rang wid da man ya
6506,ACT,23,JNT,sopuoz a wan spirit ar wan ienjel did taak tu im fi chuu
6507,ACT,23,JNT,wen di kwaril get riili riili bad di ed fi touzn suoja kech im fried kaaz im tingk se dem wuda tier op paal
6508,ACT,23,JNT,so im aada im suoja dem fi go dong go tek we paal fram mongks dem an kyari im bak iina di suoja kyamp
6509,ACT,23,JNT,di neks nait di laad tan op saida paal an tel im se tek aat kaaz siem ou yu tel di jeruusilem piipl dem bout mi a siem so yu afi go tel di piipl dem iina ruom bout mi tu
6510,ACT,23,JNT,di neks maanin di juu dem mek wan siikrit plan an som a dem swier se tonda ruol an brok dem nek dem naa nyam ar jringk notn til dem kil paal
6511,ACT,23,JNT,yu did av uova faati a dem we se so
6512,ACT,23,JNT,dem go tu di ed priis an di elda dem an se tu dem se wi swier se tonda ruol an brok wi nek wi naa nyam ar jringk notn til wi kil paal
6513,ACT,23,JNT,so wi a aks yu an di liida dem fi beg di ed fi touzn suoja fi kyari im kom dong tu yu laik se yu out fi mek op yu main bout im kies
6514,ACT,23,JNT,tel im se yu waahn fi kwestiyan im som muor
6515,ACT,23,JNT,wi redi fi kil im iivn bifuo im riich nier ya
6516,ACT,23,JNT,bot paal sista bwai pikni ier bout ou dem plan fi gyang paal so im go tu di suoja kyamp an go tel paal bout it
6517,ACT,23,JNT,so paal kaal wan a di ed fi onjrid suoja an se tu im se kyari da yuut man ya tu di ed fi touzn suoja kaaz im av sopm fi tel im
6518,ACT,23,JNT,so im kyari im tu ed fi touzn suoja an se tu im se di prizna we niem paal kaal mi an aks mi fi kyari da yuut man ya tu yu kaaz im av sopm fi tel yu
6519,ACT,23,JNT,di ed fi touzn suoja tek im go wan said an aks im se wa yu av fi tel mi
6520,ACT,23,JNT,im ansa im se di juu dem plan fi aks yu fi kyari paal dong tu di liida dem tumaro
6521,ACT,23,JNT,dem plan fi mek it luk laik se dem waahn fi kwestiyan im som muor
6522,ACT,23,JNT,bot no mek dem presha yu an yu go du wa dem se kaaz muor dan faati a dem a aid an a wiet fi gyang im
6523,ACT,23,JNT,dem swier blain se dem naa nyam ar jringk notn til dem kil im
6524,ACT,23,JNT,dem redi an a wiet rait ya nou fi ier ef yu ago du wa dem a aks yu fi du
6525,ACT,23,JNT,den di ed fi touzn suoja sen we di yuut man afta im tel im se no tel nobadi se yu tel mi dem sitn ya
6526,ACT,23,JNT,afta dat im kaal tuu ed fi onjrid suoja an tel dem se get tuu onjrid suoja sevnti man we raid aas an tuu onjrid man we fait wid spier an get redi fi go a sesuriiya nain aklak tinait
6527,ACT,23,JNT,an av som aas redi fi paal raid an mek shuor se im riich govana fiiliks sief
6528,ACT,23,JNT,di ed fi touzn suoja rait wan leta se govana fiiliks sa dis a klaadiyos lisiyas
6529,ACT,23,JNT,oudi di juu dem kyapcha da man ya an did out fi kil im
6530,ACT,23,JNT,bot wen mi lorn se im did kom fram ruom mi get wan gruup a suoja an go siev im fram dem
6531,ACT,23,JNT,sins mi did waahn fi nuo wa rang dem did se im did du mi kyari im go dong tu dem liida
6532,ACT,23,JNT,mi fain se som a di juu dem did a aagyu wid im bout som sitn fi du wid dem laa bot im neehn du notn fi wi kil im ar lak im op fa
6533,ACT,23,JNT,wen mi lorn se dem did a set op wan siikrit plan fi kil di man mi sen im tu yu siem taim an aada im enimi dem fi kom tu yu kom saat out dem prablem
6534,ACT,23,JNT,so di suoja dem du we di ed fi onjrid suoja aada dem fi du
6535,ACT,23,JNT,dem tek paal iina di nait an kyari im go tu antipachris
6536,ACT,23,JNT,di neks die dem mek di man dem we raid di aas dem go wid paal an di ada man dem go baka jeruusilem
6537,ACT,23,JNT,wen di man dem we raid pan aas riich a sesuriiya dem gi di govana di leta an lef paal iina im an
6538,ACT,23,JNT,afta di govana riid di leta im aks paal wich konchri im kom fram
6539,ACT,23,JNT,wen im fain out se paal kom fram silisiya im se wen di piipl dem we a se yu du rang kom mi wi joj wa yu av fi se fi yuself
6540,ACT,23,JNT,den im gi aada fi dem kip paal anda gyaad iina di palis we erad did bil
6541,ACT,24,JNT,afta faiv die ananaiyas di liida fi di priis dem kom dong wid som elda an wan laaya niem tortyuulos an dem tel di govana bout di prablem dem av wid paal
6542,ACT,24,JNT,afta dem kyari iin paal tortyuulos staat fi chat gens im
6543,ACT,24,JNT,im se tu di govana se yu a wan waiz liida
6544,ACT,24,JNT,sieka dat fi wan lang lang taim nou wi av piis iina wi konchri
6545,ACT,24,JNT,an yu kaaz nof gud sitn fi apm sins yu staat ruul
6546,ACT,24,JNT,govana fiiliks sa yu du aal kaina gud sitn
6547,ACT,24,JNT,wi si dem an wi si dem evriwe an wi tangk yu wid aal a wi aat
6548,ACT,24,JNT,bot mi no waahn tek op tu moch a yu taim so mi a beg yu lisn tu wi likl bit muor kaaz yu aalwiez shuo gud fies aal wen wi no dizorv it
6549,ACT,24,JNT,wi fain se da man ya a wan wikid wikid choblmeka we a rail op di juu dem aal uova di worl an im a wan ring liida fi wan paati we dem kaal di nazariin
6550,ACT,24,JNT,im aal chrai fi doti op gad ous an no mek it kliin no muor so wi kech im
6551,ACT,24,JNT,bot wen yu kwestiyan im fi yuself yu wi lorn se aal a dem sitn ya wa wi a tel yu bout a riili chuu
6552,ACT,24,JNT,aal di juu dem jain iin an se di sitn dem we im did a se bout paal a chuu
6553,ACT,24,JNT,wen di govana paint pan paal an gi im di chaans fi taak fi imself paal se mi nuo se a lang lang taim nou yu a sorv az joj uova da konchri ya so mi api fi taak op fi miself
6554,ACT,24,JNT,yu kyan fain out iizi iizi se no muor dan twelv die nou mi go op tu jeruusilem fi go worship gad
6555,ACT,24,JNT,dem neva fain mi a aagyu wid nobadi ar a rail op no kroud iina gad ous iina di juu dem choch ar no we els iina di siti
6556,ACT,24,JNT,an dem kyaahn pruuv tu yu aal di sitn dem we dem a tel yu se mi du
6557,ACT,24,JNT,bot wa mi kyan se tu yu a dis mi worship di gad we wi faada faada dem worship azkaadn tu da wie de di wie we dem se rang
6558,ACT,24,JNT,mi biliiv evriting we iina di laa an we di prafit dem rait dong
6559,ACT,24,JNT,mi an dem man ya biliiv di siem ting
6560,ACT,24,JNT,wi a wiet an a luk fi gad mek ded piipl kom bak alaiv weda dem did gud ar bad
6561,ACT,24,JNT,a dat mek mi aalwiez du mi bes fi liv rait so dat nobadi kyaahn paint no fingga pan mi an mi kyan tan op infronta gad an mi kanchens no bada mi
6562,ACT,24,JNT,afta mi did kip we fram jeruusilem fi kopl ier mi go bak fi kyari som moni fi gi mi uona piipl fi elp di puor an fi bon sakrifais gi gad
6563,ACT,24,JNT,a dat mi did a du wen dem si mi iina gad ous
6564,ACT,24,JNT,dat taim de mi did don du aal we mi did sopuoz fi du fi mek miself kliin iina gad yai
6565,ACT,24,JNT,mi neva av no kroud wid mi an mi neva du notn fi kaaz no chobl niida
6566,ACT,24,JNT,bot yu av som juu fram iezha we shuda de ya infronta yu nou ef dem av notn gens mi
6567,ACT,24,JNT,ar dem man ya shuda tel yu wa rang dem did fain se mi du wen mi did tan op infronta dem liida
6568,ACT,24,JNT,di onggl ting dem kyan se a dat mi baal out iina dem miitn an se a kaaz mi biliiv se ded piipl ago kom bak alaiv mek unu de ya tide a joj mi
6569,ACT,24,JNT,den fiiliks we nuo di chuut bout di laad wie tap wa did a gwaan don kuot an se wen lisiyas di ed fi touzn suoja kom mi wi mek op mi main bout wa mi ago du wid yu
6570,ACT,24,JNT,so im aada di ed fi onjrid suoja fi gyaad paal bot fi gi im likl spies an no tap non a im fren dem fram elp im non at aal
6571,ACT,24,JNT,kopl die afta dat wen fiiliks an im waif jruusila we a wan juu uman riich im sen fi paal
6572,ACT,24,JNT,im lisn wen paal taak bout wa it miin fi biliiv iina jiizas krais
6573,ACT,24,JNT,wail paal did a taak bout wa it miin fi sumadi du we rait kanchuol demself an di die wen gad ago joj evribadi fi aal we dem du weda gud ar bad fiiliks kech im fried an se tu paal se dat inof fi nou
6574,ACT,24,JNT,yu kyan lef
6575,ACT,24,JNT,wen mi fain taim mi wi sen fi yu agen
6576,ACT,24,JNT,bot im did a uop se paal wuda pie im aaf fi im let im go so im sen fi im an taak wid im agen an agen
6577,ACT,24,JNT,afta tuu ier paas porshiyos festos ton di nyuu govana an tek uova fram fiiliks
6578,ACT,24,JNT,bot kaaz fiiliks did a chrai fi kori fieva wid di juu dem im lef paal iina prizn
6579,ACT,25,JNT,chrii die afta festos riich iina di konchri im go a jeruusilem fram sesuriiya
6580,ACT,25,JNT,so di ed priis an di impuotant man dem mongks di juu dem kom faawod an tel im di prablem dem av wid paal
6581,ACT,25,JNT,dem beg festos fi du sitn speshal fi dem
6582,ACT,25,JNT,dem beg im fi gi aada fi paal kom baka jeruusilem
6583,ACT,25,JNT,dem du dat kaaz dem did av a plan fi gyang op an kil im bifuo im kuda riich
6584,ACT,25,JNT,den festos tel dem se paal de a prizn a sesuriiya an mi out fi go dong de suun
6585,ACT,25,JNT,so mek unu liida dem go dong de wid mi an ef da man ya did du notn rang dem kyan se wa im du
6586,ACT,25,JNT,afta festos tan mongks dem fi bout iet ar ten die im lef an go a sesuriiya
6587,ACT,25,JNT,di neks die im tek im siit iina di kuot an gi aada fi paal kom infronta im so im kyan joj im
6588,ACT,25,JNT,wen paal kom iin di juu dem we did kom dong fram jeruusilem tan op roun im
6589,ACT,25,JNT,dem staat tel di govana som torbl sitn we dem se paal du
6590,ACT,25,JNT,bot dem kudn pruuv notn we dem se
6591,ACT,25,JNT,so paal taak op fi imself an se mi no du notn rang gens di juu dem mi no brok non a dem laa ar du notn we wuda mek gad ous no kliin no muor ar se notn bad gens siiza
6592,ACT,25,JNT,bot festos did a chrai fi kori fieva wid di juu dem so im aks paal se yu waahn fi go a jeruusilem an mek mi joj yu an si ef aal wa dem a se bout yu a chuu ar a no chuu
6593,ACT,25,JNT,paal ansa im se mi tan op iina siiza kuot rait ya nou an a yaso mi fi get joj
6594,ACT,25,JNT,mi no du notn rang tu di juu dem an yu wel an nuo dat
6595,ACT,25,JNT,ef mi rang an du notn we dem shuda kil mi fa mi naa chrai fi ron we
6596,ACT,25,JNT,bot ef mi neva du non a di sitn dem we dem se nobadi kyaahn ton mi uova tu dem
6597,ACT,25,JNT,so sen mi go a siiza mek im joj mi
6598,ACT,25,JNT,so afta festos taak wid di man dem we elp im fi mek op im main bout wa im ago du im se yu se yu waahn mi sen yu go a siiza so a siiza mi a sen yu afta kopl die wel king agripa an borniis kom a sesuriiya fi welkom festos
6599,ACT,25,JNT,afta dem did de de fi a gud wail festos tel di king bout paal di juu dem an aal wa did a gwaan kaaz im did waahn fi nuo wa di king tingk
6600,ACT,25,JNT,so im tel im se fiiliks lef wan prizna ya
6601,ACT,25,JNT,wen mi did de a jeruusilem di ed priis an di juu elda dem tel mi bout im an aks mi fi joj im an se im gilti
6602,ACT,25,JNT,bot mi tel dem se ruoman piipl no joj nobadi an se dem gilti jos so
6603,ACT,25,JNT,dem afi get di chaans fi tan op infronta di piipl dem we se dem du sitn rang an taak op fi demself
6604,ACT,25,JNT,so afta dem kom ya wid mi mi neva wies no taim
6605,ACT,25,JNT,di neks die mi gi aada fi dem bring im a kuot fi mi joj im
6606,ACT,25,JNT,bot wen di juu liida dem taak op gens im di wikid sitn dem we mi did tingk se dem wuda se im du a no dat dem se
6607,ACT,25,JNT,insteda dat dem did a aagyu wid im bout sopm fi du wid di wie ou dem worship gad an bout wan ded man niem jiizas we paal se kom bak alaiv
6608,ACT,25,JNT,mi neva nuo ou fi diil wid di mata so mi aks di man ef im did waahn fi go a jeruusilem an mek mi joj im deso
6609,ACT,25,JNT,bot wen paal aks mi fi uol im til siiza kuda joj im mi gi aada fi dem gyaad im so til mi kuda sen im go a siiza
6610,ACT,25,JNT,den king agripa se tu festos mi wuda laik fi ier da man ya miself
6611,ACT,25,JNT,so festos tel im se aarait tumaro yu wi ier im
6612,ACT,25,JNT,di neks die wen king agripa an borniis did a kom di piipl dem du aal saat a sitn fi big dem op an welkom dem
6613,ACT,25,JNT,so dem go iina di plies we di piipl dem gyada op fi kip kuot
6614,ACT,25,JNT,aal a di ed fi touzn suoja an di big impuotant man dem iina di siti go wid dem tu
6615,ACT,25,JNT,den festos aada di suoja dem fi kyari iin paal
6616,ACT,25,JNT,den festos se king agripa an evribadi we de ya wid wi unu si da man ya aal a di juu dem beg mi loud loud no fi mek im liv no langga
6617,ACT,25,JNT,dem beg mi wen mi did de a jeruusilem an dem beg mi dong ya iina sesuriiya
6618,ACT,25,JNT,bot mi fain se im no du notn we wi fi kil im fa an wen im se im waahn di ruula siiza imself fi joj im mi mek op mi main fi sen im
6619,ACT,25,JNT,bot mi no riili av notn we mi kyan rait bout im an sen gi mi laad
6620,ACT,25,JNT,so mi kyari im kom ya infronta aal a unu an muo dan dat mi kyari im infronta yu king agripa so dat afta yu ier im da fos taim ya mi maita av sopm fi rait
6621,ACT,25,JNT,kaaz mi no tingk it rait fi sen wan prizna an kyaahn se fi shuor wa rang dem se im du
6622,ACT,26,JNT,den agripa se tu paal se yu kyan taak fi yuself nou
6623,ACT,26,JNT,so paal riez im an an staat taak op
6624,ACT,26,JNT,im se king agripa mi tingk mi wel loki tide fi get di chaans fi taak op fi miself infronta yu bout aal a wa di juu dem se mi du kaaz mi nuo se yu wel nuo bout ou di juu dem liv an bout aal di sitn dem we dem aagyu bout
6625,ACT,26,JNT,so mi a beg yu du tek taim an lisn mi
6626,ACT,26,JNT,nou aal di juu dem nuo ou mi liv fram mi a likl bwai fram mi a likl bwai a gruo op iina mi uona konchri an iina jeruusilem
6627,ACT,26,JNT,dem nuo kaaz dem nuo mi fram lang lang taim
6628,ACT,26,JNT,an ef dem waahn dem kyan tel yu ou mi liv azkaadn tu di gruup mongks wi piipl we fala di laa tu a tii kaaz mi a wan farisii
6629,ACT,26,JNT,nou dem a joj mi kaaz mi biliiv an a luk fi get di sitn dem we gad pramis fi gi wi faada faada dem
6630,ACT,26,JNT,yu ana a da siem pramis ya di twelv chraib a wi piipl dem a luk fi get
6631,ACT,26,JNT,a dat mek dem gwaan sorv gad nait an die
6632,ACT,26,JNT,a sieka wa mi a luk fi get fram gad mek di juu dem a se di sitn dem we dem a se gens mi
6633,ACT,26,JNT,wa mek unu juu mek op unu main no fi biliiv se gad mek sumadi we ded kom bak alaiv
6634,ACT,26,JNT,a siem so mi did biliiv se mi did afi du evriting we mi kuda du fi ort jiizas we kom fram nazaret
6635,ACT,26,JNT,an a dat mi yuus tu du iina jeruusilem
6636,ACT,26,JNT,mi neva jos get powa fram di ed priis fi lak op som a di piipl dem we biliiv bot mi aal vuot gens dem wen dem sen dem fi ded
6637,ACT,26,JNT,mi ponish dem nof taim iina di juu dem choch an chrai fi get dem fi ton we fram jiizas an se dem no biliiv iina im no muor
6638,ACT,26,JNT,mi did so mad wid dem mi go afta dem aal iina farin konchri fi mek dem sofa
6639,ACT,26,JNT,a dat mi did a go a damaskos fa an di ed priis dem did gi mi wan leta we gi mi di powa fi dwiit
6640,ACT,26,JNT,bot yu ana bout twelv aklak wen mi did de pan mi wie mi si wan brait brait lait fram evn braita dan di son kom uova mi an uova di man dem we did de de wid mi
6641,ACT,26,JNT,aal a wi jrap a grong an mi ier sumadi se tu mi iina di aramik langwij se saal saal wa mek yu a mek mi sofa
6642,ACT,26,JNT,a ort yu a ort yuself wen yu du dat
6643,ACT,26,JNT,dat komiin laik se yu a kik gens wan shaap shaap tik
6644,ACT,26,JNT,so mi aks a uu yu sa
6645,ACT,26,JNT,di laad ansa mi se mi a jiizas we yu a mek sofa
6646,ACT,26,JNT,bot git op tan op kaaz mi pik yu fi shuo miself tu yu
6647,ACT,26,JNT,mi du dat fi mek yu wan a mi sorvant fi go tel piipl bout di sitn dem we yu si an we mi ago shuo yu
6648,ACT,26,JNT,mi ago siev yu fram yu uona piipl an fram di piipl we a no juu we mi ago sen yu tu
6649,ACT,26,JNT,mi a sen yu tu dem so yu kyan elp dem fi si an kom outa di daaknis an kom iina di lait
6650,ACT,26,JNT,an mi a sen yu fi elp dem get frii fram sietan powa an mek gad ruul dem laif
6651,ACT,26,JNT,da wie de dem wi ton paat a gad piipl uufa sin im paadn kaaz dem biliiv iina im
6652,ACT,26,JNT,so king agripa di wan we kom fram evn we mi si iina mi vijan mi du wa im se
6653,ACT,26,JNT,so di fos plies mi priich a damaskos
6654,ACT,26,JNT,afta dat mi priich iina jeruusilem an aal uova judiya
6655,ACT,26,JNT,mi priich tu di piipl we a no juu tu
6656,ACT,26,JNT,mi tel dem fi ton we fram dem sin an ton tu gad an fi du di sitn dem we shuo se dem riili sari bout dem sin
6657,ACT,26,JNT,a dat di juu dem ares mi fa wen mi did de iina gad ous an a dat mek dem did a chrai fi kil mi
6658,ACT,26,JNT,tu da die ya gad a elp mi an so mi tan op infronta aal a unu weda unu impuotant ar no impuotant fi taak di chuut
6659,ACT,26,JNT,di siem ting wa muoziz an di prafit dem did se ago apm a di siem ting mi a se
6660,ACT,26,JNT,dem se di wan we gad sen fi siev piipl did afi ded so im kuda bi di fos wan fi kom bak alaiv an fi mek piipl we a juu an piipl we a no juu nuo se dem kyan get siev an da mesij de ago komiin laik lait tu dem
6661,ACT,26,JNT,wail paal did a taak festos kaal out pan tap a im vais paal yu mad
6662,ACT,26,JNT,yu ed a tek yu yu lorn tu moch an yu ed a tek yu nou bot paal ansa im se anarebl festos sa mi no mad
6663,ACT,26,JNT,wa mi a se a chuu mi naa taak no fuulinish
6664,ACT,26,JNT,mi naa taak no fuulinish kaaz di king nuo bout aal a dem sitn ya so mi a taak tu im an naa uol notn bak kaaz mi shuor se non a dem sitn ya no apm we im no nuo bout kaaz dem neva apm iina wan kaana
6665,ACT,26,JNT,king agripa yu biliiv wa di prafit dem rait
6666,ACT,26,JNT,mi nuo se yu biliiv
6667,ACT,26,JNT,agripa se tu paal se so iina no taim yu a chrai ton mi iina sumadi we biliiv iina jiizas
6668,ACT,26,JNT,so paal ansa se mi prie gad se no onggl yu bot aal uu a lisn mi tide wuda ton jos laik mi weda iina no taim ar aal ef it tek lang
6669,ACT,26,JNT,a onggl wan ting mi no waahn mi no waahn unu fi chien op laik mi
6670,ACT,26,JNT,so di king di govana borniis an aal uu did sidong de wid dem get op an wen dem did a lef dem se tu dem wan aneda se da man ya naa du notn we im shuda get lak op fa ar we im fi ded fa
6671,ACT,26,JNT,agripa se tu festos se ef da man ya neva aks fi siiza di ruula joj im wi kuda let im go
6672,ACT,27,JNT,afta dem mek op dem main se wi shuda siel go itali dem ton paal an som ada prizna uova tu juuliyos wan ed fi onjrid suoja
6673,ACT,27,JNT,im a did paat a di ruula big big gruup a suoja
6674,ACT,27,JNT,wi go pan wan ship we did a kom fram ajramitiyom
6675,ACT,27,JNT,di ship did plan fi tap a som difrant difrant plies pan di iezha sii kuos
6676,ACT,27,JNT,so wi siel out an ieristaakos fram masiduoniya we iina tesalonaika go wid wi
6677,ACT,27,JNT,di neks die wi tap a saidan
6678,ACT,27,JNT,juuliyos did kain tu paal an lou im fi go luk fi im fren dem so dem kuda gi im di sitn dem we im niid
6679,ACT,27,JNT,afta dat wi siel out an stie pan di sief said a saipros kaaz di briiz did tuu chrang fi wi
6680,ACT,27,JNT,afta wi siel paas silisiya an pamfiliya wi tap a maira iina lishiya
6681,ACT,27,JNT,wen wi tap a maira di ed fi onjrid suoja si wan ship fram aligzanjriya we did a go a itali so im put wi pan it
6682,ACT,27,JNT,di briiz did so chrang dat fi kopl die wi did afi siel sluo sluo so wi bieli manij fi riich nier naidos toun
6683,ACT,27,JNT,kaaz di briiz did stil so chrang wi kudn go no forda wi did afi siel pan di sief said a kriit nier salmuoni
6684,ACT,27,JNT,wi gwaan siel pan di sief said a kriit an bieli manij fi riich a wan plies niem fier ievnz nier lasiiya toun
6685,ACT,27,JNT,nof die did paas an it neva sief fi dem siel no muor kaaz di speshal die wen piipl go fi get dem sin paadn did paas
6686,ACT,27,JNT,so paal waan dem se man ou mi siit ef wi gwaan siel it naa go ton out gud fi wi
6687,ACT,27,JNT,di ship an evriting we wi a kyari ago mash op an nof piipl ago ded
6688,ACT,27,JNT,bot insteda lisn tu paal di ed fi onjrid suoja lisn wa di kyaptin an di man we uon di ship se
6689,ACT,27,JNT,kaaz we di ship did de neva sief fi spen di winta muos a uu did de pan di ship mek op dem main se dem naa tan de so di kyaptin siel out
6690,ACT,27,JNT,dem did a luk se som ou dem wuda riich fiiniks nier kriit we di briiz did a bluo fram an spen di winta de
6691,ACT,27,JNT,wen wan briiz we neva so chrang staat bluo fram di sout dem tingk se dem kuda siel out laik ou dem did plan so dem jraa op di ship angka an siel out
6692,ACT,27,JNT,bot dem kip nier kriit shuor
6693,ACT,27,JNT,no tuu lang afta dat wan powaful staam niem di naatiista bluo dong kraas kriit
6694,ACT,27,JNT,di ship get kech op iina di staam an kudn manij it so wi gi op an mek di staam bluo wi we it waahn wi go
6695,ACT,27,JNT,wi siel paas wan likl ailan niem kyaada we wi bieli manij fi kanchuol di likl buot fi di ship an kip it sief
6696,ACT,27,JNT,afta dem lif op di likl buot put pan di ship dem yuuz ruop anda di ship fi tai it op
6697,ACT,27,JNT,dem du dat kaaz dem did fried di ship mait go jam iina di san il nier libiya we di waata neva diip
6698,ACT,27,JNT,den dem jrap angka an mek di briiz gwaan bluo di ship
6699,ACT,27,JNT,di neks die di wie di staam did a bata di ship so bad dem staat fling som a di sitn dem we did de pan di ship iina di sii
6700,ACT,27,JNT,an pan di tord die dem siem wan tek op som a di sitn dem we a paat a di ship an fling dem iina di sii
6701,ACT,27,JNT,afta wi kudn si no son ar staar fi wan lang lang taim an di staam kip aan a bata wi wi did shuor se wi don fa notn kudn siev wi
6702,ACT,27,JNT,nof a di man dem neva fiil fi notn fi iit so paal tan op mongks dem an se tu dem se unu shuda did lisn tu mi man wen mi did tel unu se wi neva did fi lef outa kriit
6703,ACT,27,JNT,kaaz ef unu did lisn wi neva wuda sofa so an luuz so moch
6704,ACT,27,JNT,bot lisn tu mi nou tek aat kaaz non a wi naa go ded bot di uol ship ago mash op
6705,ACT,27,JNT,mi nuo dat kaaz laas nait di gad we mi bilang tu an we mi sorv sen wan ienjel tu mi an im se tu mi se no fried paal yu afi go tan op infronta siiza an gad so gud iivn duo piipl no dizorv it im naa go mek non a di man dem we a siel wid yu ded
6706,ACT,27,JNT,so unu tek aat man kaaz mi chos iina gad
6707,ACT,27,JNT,an mi shuor se evriting ago ton out siem laik ou im tel mi se it wuda go
6708,ACT,27,JNT,bot di ship ago krash pan wan ailan
6709,ACT,27,JNT,wan nait afta wi did de a sii fi tuu wiik di staam did a bluo wi kraas di ajriyatik sii
6710,ACT,27,JNT,wen it did riich bout migl nait di siela dem did biliiv se dem de nier lan
6711,ACT,27,JNT,so dem jrap wan ruop wid sitn evi tai pan it fi chek ou diip di waata bi
6712,ACT,27,JNT,dem fain out se dem did de iina waata we did wan onjrid an twenti fut diip
6713,ACT,27,JNT,afta dem siel likl forda dem chek agen an fain out se di waata did nainti fut diip
6714,ACT,27,JNT,dem did fried se wi did ago krash pan di riif so dem jrap fuo a di ship angka dem fram di baka di ship an prie fi die lait
6715,ACT,27,JNT,di siela dem did waahn fi get we fram di ship so dem let dong di likl buot iina di waata an gwaan laik se a angka dem did a chuo fram infronta di ship
6716,ACT,27,JNT,bot paal se tu di ed fi onjrid suoja se ef di siela dem no tan pan di ship yu kyaahn riich a shuor alaiv
6717,ACT,27,JNT,so di suoja dem kot di ruop dem we did tai op di buot an mek it jrap iina di waata an bluo we
6718,ACT,27,JNT,wen die suun lait paal beg dem fi iit sopm
6719,ACT,27,JNT,im se tide mek fuotiin die sins unu a wori unuself an no iit notn
6720,ACT,27,JNT,so unu kom aan nou man iit sopm ar unu naa go mek it
6721,ACT,27,JNT,an non a unu naa go luuz no iivn wan degedege ier aafa unu ed
6722,ACT,27,JNT,afta im se dat paal tek bred an gi gad tangks infronta aal a dem
6723,ACT,27,JNT,den im brok it an staat fi iit it
6724,ACT,27,JNT,so aal a dem tek aat an iit sopm tu
6725,ACT,27,JNT,a did tuu onjrid an sevntisiks a wi de pan di ship
6726,ACT,27,JNT,afta dem don nyam aal wa dem waahn dem fling di res a sitn dem pan di ship iina di waata
6727,ACT,27,JNT,wen die lait dem neva nuo wich paat dem did de bot dem si wan ieriya we luk laik wan bie wid wan biich
6728,ACT,27,JNT,so dem mek op dem main fi chrai an ron di ship pan di san bangk
6729,ACT,27,JNT,so dem kot aaf di angka dem aafa di ruop an lef dem iina di sii
6730,ACT,27,JNT,dem luus di chien aafa di sitn dem we fi ton di ship put op di big big piis a klaat we dem yuuz fi kech di briiz ton roun di ship an ed fi di biich
6731,ACT,27,JNT,bot dem ron iina di san wich paat di waata shalo
6732,ACT,27,JNT,di fronta di ship jam an faasn iina di san an kudn muuv
6733,ACT,27,JNT,di wiev dem krash so aad gens di baka di ship dat it brok op iina piisiz
6734,ACT,27,JNT,so di suoja dem plan fi kil di prizna dem so dat non a dem kudn jomp iina di sii an get we
6735,ACT,27,JNT,bot di ed fi onjrid suoja neva waahn dem fi kil paal so im neva mek di suoja dem kil non a di prizna dem
6736,ACT,27,JNT,so im gi aada se aal uu kyan swim fi jomp aaf fos an swim go a lan an di wan dem we kyaahn swim fi eng aan pan piis a plangk ar eniting we brok aafa di ship an fluot go a shuor
6737,ACT,27,JNT,an a so aal a dem riich lan sief
6738,ACT,28,JNT,afta aal a wi riich shuor sief wi fain out fram di piipl dem se di ailan niem maalta
6739,ACT,28,JNT,di piipl dem shuo wi gud fies an chriit wi wel gud
6740,ACT,28,JNT,an kaaz rien did staat faal an it did kuol dem kech op faiya fi wi
6741,ACT,28,JNT,paal pik op wan bongl a brambram an put it pan di faiya
6742,ACT,28,JNT,wen im du dat di faiya iit kaaz wan siniek fi kom out an grab aan pan paal an
6743,ACT,28,JNT,wen di piipl si se di siniek eng an pan paal an dem se tu wan aneda se da man ya a mos wan mordara iivn duo im get we fram di sii di gad we niem jostis se im no fi liv
6744,ACT,28,JNT,bot paal shiek im aaf iina di faiya an notn neva du im
6745,ACT,28,JNT,bot di piipl did a luk fi si im swel op ar jrap dong ded siem taim
6746,ACT,28,JNT,bot afta dem wiet fi wan lang taim an no si notn apm tu im dem chienj dem main an se im a wan gad
6747,ACT,28,JNT,kluos tu we dat did apm tu paal wan man niem pyuubliyos did av im ous an lan
6748,ACT,28,JNT,im a did di ed fi di govament fi di ailan
6749,ACT,28,JNT,im tek wi iina im ous an tek gud kier a wi
6750,ACT,28,JNT,an wi tan a im ous fi chrii die
6751,ACT,28,JNT,pyuubliyos faada did sik an iina bed
6752,ACT,28,JNT,im di av fiiva an wan siknis we mek im beli ron an kaaz im fi vamit
6753,ACT,28,JNT,paal go iin go si im an afta im prie fi im im put im an pan im an mek im beta
6754,ACT,28,JNT,afta dat uol iip a piipl pan di ailan we did sik kom tu paal fi im mek dem beta
6755,ACT,28,JNT,di piipl dem shuo wi nof rispek an wen wi did out fi lef dem gi wi evriting we wi did niid
6756,ACT,28,JNT,afta wi spen chrii mont de wi lef iina wan ship we did kom fram aligzanjriya an we did de pan di ailan fi di winta
6757,ACT,28,JNT,di ship di niem di twin gad
6758,ACT,28,JNT,wi tap iina sirakyuus aaba an tan de fi chrii die
6759,ACT,28,JNT,wi lef deso an siel tu rejiyom siti
6760,ACT,28,JNT,di neks die wan chrang chrang briiz we bluo fram di sout tek wi an di sekan die wi riich a pyutiyoli
6761,ACT,28,JNT,wi fain som piipl we biliiv iina jiizas de an dem beg wi fi tan wid dem fi sevn die
6762,ACT,28,JNT,afta dat wi lef an go a ruom
6763,ACT,28,JNT,wen di breda an sista dem a ruom ier bout wi som a dem kom aal di wie a apiyos maakit an som kom a di plies kaal chrii in kom miit wi
6764,ACT,28,JNT,wen paal si dem im tek aat an gi gad tangks
6765,ACT,28,JNT,wen wi riich a ruom di govament lou paal fi liv a wan ous im wan nobadi neehn afi tan de wid im onggl di suoja we gyaad im
6766,ACT,28,JNT,chrii die afta dat paal sen kaal di juu liida dem iina di ieriya fi miit wid im
6767,ACT,28,JNT,wen dem kom im se tu dem se mi breda mi neva du notn rang gens wi piipl
6768,ACT,28,JNT,mi neva se notn rang bout di wie wi faada faada dem did liv niida
6769,ACT,28,JNT,bot wi liida dem iina jeruusilem tek mi ton prizna gi di ruoman liida dem
6770,ACT,28,JNT,afta dem kwestiyan mi an fain out se mi neva du notn rang we wuda gi dem di rait fi kil mi dem did waahn fi let mi go
6771,ACT,28,JNT,bot di juu dem neva waahn di liida dem fi let mi go so mi did afi tel di liida dem se mi waahn siiza fi joj mi imself
6772,ACT,28,JNT,bot mi no av notn gens mi uona piipl
6773,ACT,28,JNT,a dat mek mi aks unu fi miit wid mi
6774,ACT,28,JNT,matarafak dem tek mi ton prizna an put mi iina dem chien ya sieka di wan we di izrel piipl dem a wiet fa an a luk fi kom
6775,ACT,28,JNT,di liida dem se wi no get no leta fram judiya bout yu an non a di breda dem no kom fram op de kom tel wi notn bad bout yu niida
6776,ACT,28,JNT,bot wi wuda laik fi ier wa yu tingk kaaz wi nuo se piipl evriwe taak gens da gruup ya we yu bilang tu
6777,ACT,28,JNT,so dem set di taim fi miit wid im
6778,ACT,28,JNT,wen dem shuo op a im ous fi di miitn uol iip muor a dem kom dan di fos taim
6779,ACT,28,JNT,fram maanin til iivnin paal taak tu dem an elp dem andastan di mesij bout gad kindom an jiizas
6780,ACT,28,JNT,an im yuuz di laa we muoziz did rait dong an wa di prafit dem did rait fi get dem fi biliiv se wa im did a tel dem bout gad kindom a chuu
6781,ACT,28,JNT,som a dem biliiv wa paal se bot som a dem mek op dem main no fi biliiv an ton dem bak pan gad mesij
6782,ACT,28,JNT,so di liida dem staat aagyu mongks dem wan aneda an som a dem waak out afta di laas ting paal se
6783,ACT,28,JNT,im did se di uoli spirit did rait wen im did yuuz di prafit aizaiya fi taak tu wi faada faada dem
6784,ACT,28,JNT,im se go tu dem piipl ya an se tu dem se unu ago aalwiez a lisn gud bot unu naa go andastan wa unu ier
6785,ACT,28,JNT,unu ago kip aan a luk aad aad bot unu naa go si notn
6786,ACT,28,JNT,kaaz dem piipl ya blak dem main brok tik iina dem iez an lak dem yai dem so dem kyaahn si wid dem yai dem ar ier wid dem iez dem an andastan wid dem main an ton we fram wa rang an mi wuda iil dem
6787,ACT,28,JNT,so mi waahn unu fi nuo se gad mesij bout ou im ago siev piipl ago go tu di piipl dem we a no juu
6788,ACT,28,JNT,dem wi lisn fi tuu uola ier paal liv iina im uona ous we im rent
6789,ACT,28,JNT,im tek iin evribadi we kom tu im an priich tu dem bout gad kindom an tiich dem bout di laad jiizas krais
6790,ACT,28,JNT,an im neva fried fi tiich bout di laad jiizas an notn neva de de fi tap im
6791,ROM,1,JNT,da leta ya a kom fram mi paal wan sliev fi krais jiizas
6792,ROM,1,JNT,gad pik mi fi bi wan a jiizas krais apasl an a im gi mi di wok fi priich im gud nyuuz
6793,ROM,1,JNT,lang bifuo jiizas baan gad did pramis fi sen da gud nyuuz de tu wi
6794,ROM,1,JNT,im mek im prafit dem rait it dong iina gad wod se im ago sen it
6795,ROM,1,JNT,da gud nyuuz ya a bout im bwai pikni we kom fram dievid fambili
6796,ROM,1,JNT,jiizas krais wi laad a gad uoli bwai pikni
6797,ROM,1,JNT,an iivn duo im kom fram dievid fambili gad shuo klier klier se im a im bwai pikni an gi im im powa wen im mek jiizas kom bak alaiv
6798,ROM,1,JNT,gad kaaz jiizas fi gud an kain tu mi an fi mek mi wan a im apasl dem iivn duo mi neva dizorv it
6799,ROM,1,JNT,im mek mi wan apasl so dat mi kuda sorv jiizas krais an elp di piipl dem we a no juu fi biliiv iina im an fala aal a wa im se
6800,ROM,1,JNT,an yu si unu we a liv iina ruom unu a paat a dem piipl de we gad kaal fi bilang tu jiizas krais
6801,ROM,1,JNT,so mi a rait da leta ya tu aal a unu iina ruom we gad lov an uu im kaal fi bi im piipl
6802,ROM,1,JNT,mi prie se wi faada gad an di laad jiizas krais wi shuo unu lov iivn duo wi no dizorv it an gi unu piis iina unu aat
6803,ROM,1,JNT,di fos ting mi waahn fi se a dat mi tangk gad fi aal a unu
6804,ROM,1,JNT,mi kyan tangk im sieka wa jiizas krais du fi di uol a unu
6805,ROM,1,JNT,an mi tangk im fi unu kaaz unu biliiv an chos iina jiizas krais so moch dat piipl aal uova di worl a taak bout unu
6806,ROM,1,JNT,mi sorv gad wid aal a mi aat
6807,ROM,1,JNT,a sorv mi a sorv im wen mi priich di gud nyuuz bout im bwai pikni an im nuo se wa mi bout fi se a chuu mi aalwiez a tingk bout unu
6808,ROM,1,JNT,an wen mi a prie mi aalwiez aks gad fi mek mi kyan kom si unu az lang az a dat im waahn
6809,ROM,1,JNT,kaaz mi lang fi si unu so dat mi kyan shier wid unu som a di sitn dem we gad spirit shuo mi
6810,ROM,1,JNT,mi waahn fi shier dem wid unu so dat mi kyan elp unu fi gruo chrang an biliiv iina gad muor an muor
6811,ROM,1,JNT,wa mi a se a dat mi wel waahn kom si unu so dat wi kyan elp fi bil op wi wan aneda
6812,ROM,1,JNT,unu wi get chrang wen unu si umoch mi chos iina gad an unu wi elp mi fi get chrang wen mi si umoch unu chos iina gad
6813,ROM,1,JNT,breda an sista mi waahn unu fi nuo se a nof taim mi mek fi kom si unu bot sopm aalwiez tap mi fram kom
6814,ROM,1,JNT,mi wel waahn fi kom si unu so dat mi kyan elp di piipl mongks unu fi biliiv an fala jiizas krais siem laik ou mi elp di res a piipl dem we a no juu fi biliiv an fala jiizas
6815,ROM,1,JNT,it komiin laik se mi a evribadi sorvant
6816,ROM,1,JNT,gad sen mi fi priich di gud nyuuz tu di griik piipl dem an tu di piipl dem we a no griik
6817,ROM,1,JNT,im sen mi fi priich tu piipl we waiz an nuo nof an tu piipl we no nuo notn
6818,ROM,1,JNT,so mi wel waahn fi kom priich di gud nyuuz tu aal a unu we de a ruom tu
6819,ROM,1,JNT,mi no shiem fi priich di gud nyuuz kaaz it powaful
6820,ROM,1,JNT,a di gud nyuuz gad yuuz fi siev aal a di piipl we chos iina jiizas
6821,ROM,1,JNT,im yuuz it fi siev di juu dem fos an den im yuuz it fi siev di piipl dem we a no juu
6822,ROM,1,JNT,di gud nyuuz shuo ou gad tek we piipl sin an mek tingz rait bitwiin im an dem an dat im du aal a dat kaaz dem biliiv iina jiizas krais
6823,ROM,1,JNT,it aal rait dong iina gad wod se di piipl uufa sin gad tek we kaaz dem biliiv iina im a dem ago riili liv
6824,ROM,1,JNT,fram evn wich paat im ruul gad shuo se im beks an ago joj aal a di piipl dem we a liv iina sin an we a du aal kaina wikid sitn
6825,ROM,1,JNT,dem de piipl de tap ada piipl fram nuo di chuut bout gad wid di wikid sitn dem we dem du
6826,ROM,1,JNT,gad ago ponish dem kaaz evriting we de de fi nuo bout gad infronta dem plien plien kaaz a gad imself shuo dem
6827,ROM,1,JNT,nobadi kyan si gad bot dem kyan nuo bout im
6828,ROM,1,JNT,fram gad mek di worl im a shuo piipl a uu im bi
6829,ROM,1,JNT,wen yu luk pan di sitn dem we im mek yu kyan nuo se a im a riili gad an dat a im ago av aal di powa fi eva an eva
6830,ROM,1,JNT,so nobadi kyaahn se dem neva nuo bout im
6831,ROM,1,JNT,an iivn duo dem nuo se im a gad dem no chriit im laik se im a gad
6832,ROM,1,JNT,dem no priez im an dem no gi im tangks fi aal we im du fi dem
6833,ROM,1,JNT,sieka dat dem staat tingk bier fuulinish notn we dem tingk no rait an dem kyaahn andastan notn bout gad
6834,ROM,1,JNT,dem kliem se dem waiz bot a fuul dem ton fuul
6835,ROM,1,JNT,gad kyaahn ded im ago liv fi eva an eva an insteda dem worship im an se dat im a gad dem ton roun an a worship faalz gad
6836,ROM,1,JNT,dem staat worship faalz gad we luk laik wan man ar we komiin laik bod faalz gad we luk laik animal we waak an animal we kraal
6837,ROM,1,JNT,an kaaz piipl so fuulfuul gad lef dem fi du wa dem waahn fi du
6838,ROM,1,JNT,im lef dem fi du aal a di naasinis we dem wel waahn fi du an fi tek paat iina aal kaina seks sin we jos a mash op dem badi an we jos a bring dong shiem pan dem wan aneda
6839,ROM,1,JNT,dem ton dem bak pan di chuut bout gad an go biliiv wan lai
6840,ROM,1,JNT,dem worship an sorv di sitn dem we gad mek insteda worship gad we mek evriting
6841,ROM,1,JNT,a gad fi get di priez fi eva an eva
6842,ROM,1,JNT,iemen an kaaz dem a du dem sitn de gad lef dem fi bring don shiem pan demself
6843,ROM,1,JNT,im lef dem fi tek paat iina aal kaina seks sin
6844,ROM,1,JNT,an so di uman dem tap du we naamal dem tap sliip wid man an go staat sliip wid uman
6845,ROM,1,JNT,a siem so di man dem tap du wa naamal tu dem tap sliip wid uman an go staat sliip wid man
6846,ROM,1,JNT,man a sliip wid man dat a shiem an kaaz wa dem a du rang gad ago gi dem jos wa dem fi get gad ago ponish dem
6847,ROM,1,JNT,dem nuo di chuut bout gad bot dem mek op dem main se dem naa biliiv it
6848,ROM,1,JNT,so gad lef dem fi du aal a di sitn dem we dem doti main tel dem fi du im lef dem fi du di sitn dem we dem no fi du
6849,ROM,1,JNT,dem de piipl de wikid dem ful op a wikidnis
6850,ROM,1,JNT,dem eva waahn wa ada piipl av an dem eva a du bad sitn tu ada piipl
6851,ROM,1,JNT,dem de piipl de ful op a bad main
6852,ROM,1,JNT,dem lov fi kos an fait dem eva a chrai fi chrik dem wan aneda an dem eva waahn fi kil aaf dem wan aneda tu
6853,ROM,1,JNT,dem de piipl de lov fi susususu
6854,ROM,1,JNT,dem lai an dem lov fi big op demself dem fula demself so til
6855,ROM,1,JNT,nobadi kyaahn taak tu dem an dem no shuo nobadi no rispek
6856,ROM,1,JNT,dem no fala notn we dem mada an faada se
6857,ROM,1,JNT,dem no lov gad an dem eva a plan op plan op aal kaina wikid sitn
6858,ROM,1,JNT,dem de piipl de naa no sens dem naa no aat dem no du notn we dem se dem ago du an dem no tek piti pan nobadi
6859,ROM,1,JNT,iivn duo dem nuo se gad se enibadi we a tek paat iina dem sitn de dizorv fi ded dem gwaan liv dem laif siem wie
6860,ROM,1,JNT,wos dem aal a tel ada piipl se a gud sitn dem a du wen dem tek paat iina dem sitn de tu
6861,ROM,2,JNT,unu si aal a unu we a joj ada piipl no mata uu unu bi unu naa go kyan se notn wen gad kom fi joj di worl
6862,ROM,2,JNT,kaaz wen unu a joj ada piipl it komiin laik unu a joj unuself kaaz di rang sitn dem we dem a du a di siem sitn unu a du tu
6863,ROM,2,JNT,an aal a wi nuo se gad rait fi joj evribadi we a du dem sitn de
6864,ROM,2,JNT,bot aal a unu we a joj ada piipl di sitn dem we unu a joj ada piipl fa an we unu a du unu no tingk se gad ago joj unu fi dem tu
6865,ROM,2,JNT,unu riili tingk im ago jos mek unu get we so
6866,ROM,2,JNT,gad tek im taim wid unu im put op wid unu an im no ponish unu siem taim wen unu du rang
6867,ROM,2,JNT,unu no si se gad gud tu unu
6868,ROM,2,JNT,ar a kier unu no kier bout dem sitn de
6869,ROM,2,JNT,unu no si se gad kain tu unu kaaz im chrai fi get unu fi ton we fram sin an sari fi di rang we unu du
6870,ROM,2,JNT,bot kaaz unu aadiez an mek op unu main se unu naa ton we fram unu sin unu a mek tingz aad fi unuself
6871,ROM,2,JNT,pan di die wen gad kom bak fi joj di worl im ago ponish unu
6872,ROM,2,JNT,im ago shuo se im beks wid di piipl dem we a sin an im ago ponish dem
6873,ROM,2,JNT,an im ago ponish unu aada dan di res a piipl dem
6874,ROM,2,JNT,gad wi gi evribadi wa dem fi get im wi pie dem bies pan wa dem du
6875,ROM,2,JNT,yu av som piipl we a liv rait an we aalwiez a du gud fi ada piipl
6876,ROM,2,JNT,dem piipl de waahn gad fi taak gud bout dem
6877,ROM,2,JNT,dem waahn im fi big dem op an mek dem liv fi eva
6878,ROM,2,JNT,an a dem de piipl de gad ago mek liv fi eva an eva
6879,ROM,2,JNT,bot yu av som ada piipl we onggl bizniz bout demself dem no du notn fi elp ada piipl
6880,ROM,2,JNT,dem mek op dem main se dem naa du wa rait dem onggl ago du we gad se rang
6881,ROM,2,JNT,dem piipl de gad ago shuo dem se im beks wid dem im ago ponish dem aad aad
6882,ROM,2,JNT,di piipl dem we a du aal kaina wikidnis gad ago mek dem fiil nof pien im ago mek dem sofa
6883,ROM,2,JNT,im ago du dat tu piipl we a juu an tu piipl we a no juu
6884,ROM,2,JNT,bot di piipl dem we eva a du gud an we a liv rait gad ago big dem op an taak gud bout dem
6885,ROM,2,JNT,im ago gi dem piis iina dem aat
6886,ROM,2,JNT,gad ago du dat fi piipl we a juu an fi piipl we a no juu tu
6887,ROM,2,JNT,kaaz gad no paashal im chriit evribadi di siem
6888,ROM,2,JNT,di piipl we no nuo gad laa stil ago get ponish fi dem sin
6889,ROM,2,JNT,gad ago joj dem bies pan wa dem du
6890,ROM,2,JNT,di piipl we nuo gad laa an stil a sin ago get ponish tu
6891,ROM,2,JNT,gad ago yuuz di laa fi joj dem
6892,ROM,2,JNT,kaaz gad mek tingz rait bitwiin im an di piipl we ier di laa an fala aal we it se no wid di piipl dem we jos ier it bot naa fala it
6893,ROM,2,JNT,di piipl we a no juu dem neva get gad laa so dem no nuo wa di laa se
6894,ROM,2,JNT,so wen dem du di sitn dem we di laa se piipl fi du dat shuo se dem nuo wa rait fram wa rang
6895,ROM,2,JNT,wa dem du shuo se di sitn dem we di laa tiich rait dong iina dem aat
6896,ROM,2,JNT,an di sitn dem we dem tingk shuo se a chuu tu
6897,ROM,2,JNT,kaaz dem uona kanchens wi tel dem ef wa dem a du rait ar ef it rang
6898,ROM,2,JNT,di siem ting we mi priich a di siem ting we ago apm pan di die wen jiizas kom bak fi joj di worl
6899,ROM,2,JNT,im ago joj piipl bies pan wa dem tingk an wa dem du iivn di sitn dem we dem du iina siikrit
6900,ROM,2,JNT,so nou wa bout unu
6901,ROM,2,JNT,unu se unu a juu unu put unu chos iina di laa an buos bout ou unu bilang tu gad
6902,ROM,2,JNT,unu nuo wa gad waahn unu fi du an kaaz unu nuo di laa unu nuo wa rait an unu nuo se a dat unu fi du
6903,ROM,2,JNT,unu biliiv se a unu a liida fi di piipl we blain an dat unu a wan lait fi di piipl we de iina daaknis
6904,ROM,2,JNT,kaaz unu nuo di laa unu fiil se unu nuo an andastan evriting an dat evriting we unu se a chuu sopm
6905,ROM,2,JNT,an sieka dat unu fiil se unu kyan karek di piipl dem we no nuo rait fram rang an unu kyan tiich di piipl dem we no nuo di chuut
6906,ROM,2,JNT,unu a tiich ada piipl so ou kom unu naa lorn
6907,ROM,2,JNT,ou kom unu naa fala wa unu tiich
6908,ROM,2,JNT,ou kom unu a priich se piipl no fi tiif bot unu a tiif
6909,ROM,2,JNT,unu tel piipl se dem no fi sliip wid piipl we dem no marid tu so wa mek unu a sliip wid piipl we unu no marid tu
6910,ROM,2,JNT,unu taak gens di faalz gad dem unu se unu iet dem bot unu a tiif tingz outa di ous wich paat piipl worship dem
6911,ROM,2,JNT,unu brag an unu buos bout ou unu nuo gad laa bot unu naa fala it
6912,ROM,2,JNT,unu no si se wen unu du dat unu a kaaz piipl fi no av no rispek fi gad
6913,ROM,2,JNT,it aal rait dong iina gad wod se unu we se unu a juu unu a kaaz di piipl we a no juu fi se aal saat a wikid sitn bout gad
6914,ROM,2,JNT,ef unu a fala di laa den di fak se unu sorkomsaiz miin sopm
6915,ROM,2,JNT,bot ef unu naa fala di laa unu kuda sorkomsaiz likl muor it no miin a ting a laik se unu neva sorkomsaiz iina di fos plies
6916,ROM,2,JNT,so nou di piipl dem we a no juu an we no sorkomsaiz ef dem a du aal a wa di laa se dem fi du unu no tingk se gad ago chriit dem siem laik ou im chriit di piipl we sorkomsaiz
6917,ROM,2,JNT,unu no tingk se im ago tek dem fi fi im piipl
6918,ROM,2,JNT,an unu we sorkomsaiz an nuo di laa bot a brok it unu no tingk se di piipl dem we no sorkomsaiz bot a fala di laa naa go joj unu
6919,ROM,2,JNT,no chuu sumadi sorkomsaiz an a liv laik wan juu miin se dem a riili wan juu
6920,ROM,2,JNT,di piipl dem we a riili juu a di wan dem we gad tek fi bi im piipl kaaz dem lou di uoli spirit fi chienj dem aat no kaaz dem sorkomsaiz ar nuo di laa
6921,ROM,2,JNT,dem de piipl de gad ago big op iivn ef ada piipl naa big dem op
6922,ROM,3,JNT,so den piipl maita aks wa gud it du wi fi bi wan juu
6923,ROM,3,JNT,wa wi get we di piipl dem we a no juu no get
6924,ROM,3,JNT,wa gud it du wi fi get sorkomsaiz
6925,ROM,3,JNT,an mi wuda tel dem se it gud fi bi wan juu a nof difrant sitn wi get we elp wi iina nof difrant wie
6926,ROM,3,JNT,fos a wi gad did gi im wod tu a wi im chos wid im mesij
6927,ROM,3,JNT,nou som a di juu dem brok dem pramis an neva fala wa gad wod se
6928,ROM,3,JNT,so wa unu tingk
6929,ROM,3,JNT,unu tingk se kaaz dem de piipl de brok dem pramis gad naa go du wa im se im wuda du
6930,ROM,3,JNT,notn kyaahn go so gad wi aalwiez du wa im se im ago du iivn wen piipl lai an se dem du wa dem did pramis fi du
6931,ROM,3,JNT,it aal rait dong iina gad wod se evritaim gad taak piipl wi si se wa im a se a chuu sopm
6932,ROM,3,JNT,no mata wa piipl se gens gad a gad ago win
6933,ROM,3,JNT,so wa ef wen wi du rang piipl si klier klier se gad aalwiez a du we rait
6934,ROM,3,JNT,wa wi kyan se bout dat
6935,ROM,3,JNT,unu tingk wi kyan se gad a du rang wen im ponish wi
6936,ROM,3,JNT,mi jos a taak ou som piipl taak nuo sa kaaz ef gad no joj wi ou im fi go joj di res a di worl
6937,ROM,3,JNT,nou som piipl maita se ef wen wi du rang an no fala we gad se wi a elp ada piipl fi si klier klier se gad a di chuut an im aalwiez du we im se im wi du an sieka dat dem staat priez im ou kom gad stil a joj wi laik se wi a sina
6938,ROM,3,JNT,ef unu a go se dat mek unu no jos se kom mek wi go du aal kaina wikid sitn so dat wi wi kaaz nof gud sitn fi apm no dat som piipl we lov tel lai pan wi a kliem se wi se
6939,ROM,3,JNT,dem piipl de gad ago ponish dem dem ago get jos wa dem fi get
6940,ROM,3,JNT,so wa
6941,ROM,3,JNT,unu tingk se wi we a juu beta aaf dan di piipl dem we a no juu
6942,ROM,3,JNT,nuo sa kaaz mi don shuo unu aredi se evribadi weda dem a juu ar dem a no juu sin kanchuol dem laif evribadi a sina
6943,ROM,3,JNT,a siem so it se iina gad wod
6944,ROM,3,JNT,it rait dong se nobadi no iivn wan sumadi du we rait iina gad yai
6945,ROM,3,JNT,nobadi no riili nuo we rait nobadi no riili waahn fi nuo gad
6946,ROM,3,JNT,evribadi ton dem bak pan gad dem ton bad dem naa no yuus tu gad
6947,ROM,3,JNT,nobadi no du gud
6948,ROM,3,JNT,nobadi at aal fi dem mout komiin laik wan uopm griev wid dem tong a bier lai dem tel an chrik piipl
6949,ROM,3,JNT,di wod dem we kom outa dem mout kil piipl a laik dem lip ful op a di siem paizn we siniek av
6950,ROM,3,JNT,dem eva a kos an a wish bad tingz pan piipl an evriting wa dem se shuo se dem bita
6951,ROM,3,JNT,dem kwik fi kil piipl an evriwe dem go dem kaaz piipl fi sofa an dem mash op evriting
6952,ROM,3,JNT,dem no du notn we wuda kaaz piipl fi liv iina piis
6953,ROM,3,JNT,dem no fried a gad dem no rispek im fi uu im bi
6954,ROM,3,JNT,nou wi nuo se evriting we rait dong iina di laa a fi di piipl we a fala di laa
6955,ROM,3,JNT,gad gi dem di laa so dat nobadi kyan se notn wen im kom fi ponish dem nobadi kyan se dem neva nuo rait fram rang
6956,ROM,3,JNT,so gad ago ponish evribadi we de iina di worl weda dem a juu ar dem a no juu
6957,ROM,3,JNT,evribadi ago get ponish kaaz gad naa go mek tingz rait bitwiin yu an im jos chuu yu a fala di laa
6958,ROM,3,JNT,di laa kyaahn du dat wa di laa du a mek wi nuo se wi a sina
6959,ROM,3,JNT,bot nou gad shuo wi ou im plan fi mek tingz rait bitwiin im an piipl
6960,ROM,3,JNT,da plan de no av notn fi du wid di laa iivn duo di laa an di prafit dem did taak bout da plan de
6961,ROM,3,JNT,it no av notn fi du wid di laa so no chuu yu a fala di laa dat miin se gad ago mek tingz rait bitwiin yu an im
6962,ROM,3,JNT,gad onggl mek tingz rait bitwiin im an piipl wen dem biliiv iina jiizas krais
6963,ROM,3,JNT,a so it go fi evribadi weda yu a juu ar yu a no juu
6964,ROM,3,JNT,kaaz evribadi du rang evribadi a sina
6965,ROM,3,JNT,gad did mek wi laik im an wi did fi tan laik im bot sieka sin dat neehn apm
6966,ROM,3,JNT,bot iivn duo wi no dizorv it gad shuo wi lov
6967,ROM,3,JNT,so moch so dat im mek tingz rait bitwiin wi an im an wi neva iivn afi du notn
6968,ROM,3,JNT,im sen jiizas krais fi ded fi wi an tek we wi sin dem
6969,ROM,3,JNT,gad sen jiizas fi gi op im laif an siev wi
6970,ROM,3,JNT,wen jiizas ded pan di kraas fi im blod pie fi wi sin dem an so wi no afi get ponish
6971,ROM,3,JNT,aal wi afi du fi get wi sin dem paadn a biliiv iina jiizas
6972,ROM,3,JNT,wen gad sen jiizas im shuo se im no paashal im chriit evribadi siem wie kaaz bifuo jiizas did kom im neva ponish nobadi fi dem sin im tek taim wid dem
6973,ROM,3,JNT,bot iina dem ya taim ya gad naa go tek taim wid piipl im ago ponish dem fi di rang we dem du
6974,ROM,3,JNT,wen im sen jiizas im shuo wi se im aalwiez du we rait an dat im wi mek tingz rait bitwiin im an piipl aal dem afi du fi get dem sin dem paadn a fi biliiv iina jiizas
6975,ROM,3,JNT,so den wa wi av fi brag an buos bout
6976,ROM,3,JNT,notn at aal wa
6977,ROM,3,JNT,unu tingk se wi kyan go buos bout se wi a fala di laa
6978,ROM,3,JNT,afta gad no mek tingz rait bitwiin im an piipl kaaz dem a fala di laa gad onggl mek tingz rait bitwiin im an piipl kaaz dem biliiv iina jiizas
6979,ROM,3,JNT,so wi kyaahn se dat nobadi ago get gad fi mek tingz rait bitwiin im an dem jos chuu dem a fala di laa
6980,ROM,3,JNT,dem wi onggl get gad fi du dat wen dem biliiv
6981,ROM,3,JNT,anles wa unu a se a dat gad a onggl gad fi di juu dem
6982,ROM,3,JNT,gad a no gad fi di piipl dem we a no juu tu
6983,ROM,3,JNT,afkuors im a fi dem gad tu a onggl wan gad de an a im a gad fi di juu dem an di piipl dem we a no juu
6984,ROM,3,JNT,gad ago mek tingz rait bitwiin im an di juu dem wen dem biliiv siem laik ou im wi mek tingz rait bitwiin im an di piipl dem we a no juu wen dem biliiv
6985,ROM,3,JNT,so wa dat miin fi di laa
6986,ROM,3,JNT,ef gad onggl mek tingz rait bitwiin im an piipl wen dem biliiv dat miin se di laa no wot notn
6987,ROM,3,JNT,nuo notn no go so wen wi biliiv iina gad wi a shuo se di laa riili wot sopm a da taim de wi riili a fala di laa
6988,ROM,4,JNT,so aal a wi we a juu wa wi kyan se den bout wi faada iebriyam
6989,ROM,4,JNT,a wa did apm wid im
6990,ROM,4,JNT,ef gad did mek tingz rait bitwiin im an iebriyam kaaz a di sitn dem we iebriyam did du den iebriyam wuda av nof fi buos bout bot im kudn buos infronta gad
6991,ROM,4,JNT,bot a wa gad wod se
6992,ROM,4,JNT,it se iebriyam did biliiv iina gad an so gad mek tingz rait bitwiin im an iebriyam
6993,ROM,4,JNT,nou ef sumadi go du wan wok di moni we dem get wen dem don dem naa go luk pan it an se a wan prezent
6994,ROM,4,JNT,nuo dem ago se a dat dem wok fa
6995,ROM,4,JNT,bot ef sumadi no afi du notn fi gad mek tingz rait bitwiin im an dem ef aal dem afi du a chos iina gad gad we tek we piipl sin an se dat dem kliin no wan gif im a gi wi
6996,ROM,4,JNT,a no sopm wi did afi wok fa
6997,ROM,4,JNT,dat a wa dievid did miin wen im did a taak bout ou piipl wel api wen gad mek tingz rait bitwiin im an dem
6998,ROM,4,JNT,dem wel api kaaz aal dem did afi du a chos iina gad dem neva afi du notn els
6999,ROM,4,JNT,dievid rait iina saamz se di piipl uufa sin gad paadn a dem riili api
7000,ROM,4,JNT,gad paadn dem fi aal a di rang we dem du
7001,ROM,4,JNT,di piipl we gad luk pan an se im naa uol dem sin gens dem a dem riili api
7002,ROM,4,JNT,a onggl di piipl dem we sorkomsaiz dievid did a taak bout
7003,ROM,4,JNT,a dem wan gad ago paadn an mek api
7004,ROM,4,JNT,nuo im did a taak bout di piipl we no sorkomsaiz tu
7005,ROM,4,JNT,wi se dat iebriyam did biliiv iina gad an so gad mek tingz rait bitwiin im an iebriyam
7006,ROM,4,JNT,a wen unu tingk gad did du dat
7007,ROM,4,JNT,unu tingk im du it bifuo ar afta iebriyam get sorkomsaiz
7008,ROM,4,JNT,gad did mek tingz rait bitwiin im an iebriyam bifuo iebriyam did sorkomsaiz
7009,ROM,4,JNT,an a lang afta dat apm iebriyam go get sorkomsaiz
7010,ROM,4,JNT,im go get sorkomsaiz fi shuo se gad did mek tingz rait bitwiin di tuu a dem iivn duo im neva sorkomsaiz an gad did du it kaaz iebriyam did biliiv iina im
7011,ROM,4,JNT,so iebriyam komiin laik di faada fi aal a di piipl dem we neva get sorkomsaiz bot uu gad mek tingz rait bitwiin im an dem kaaz dem biliiv iina im
7012,ROM,4,JNT,an a no jos dem piipl de im a faada fa iebriyam a faada tu fi di piipl dem we sorkomsaiz an we biliiv iina gad laik ou iebriyam did biliiv iina gad bifuo im get sorkomsaiz
7013,ROM,4,JNT,gad did pramis iebriyam se di worl wuda bilang tu im an im pikni dem
7014,ROM,4,JNT,gad neva mek im da pramis de kaaz im did a fala di laa bot kaaz iebriyam did biliiv iina gad an gad did mek tingz rait bitwiin di tuu a dem
7015,ROM,4,JNT,ef a onggl di piipl we a fala di laa ago get di sitn dem wa gad pramis den it no mek no sens fi wi chos iina gad an aal a di pramis dem we gad mek no miin notn
7016,ROM,4,JNT,kaaz gad beks wen piipl brok im laa an kaaz a di laa im ago joj dem piipl de
7017,ROM,4,JNT,bot ef no laa no de de nobadi kyan brok it kaaz notn wudn de de fi brok
7018,ROM,4,JNT,a dat mek gad neva mek im pramis bies pan weda piipl fala ar no fala di laa bot bies pan weda dem chos ar no chos iina im
7019,ROM,4,JNT,gad mek it da wie de so dat piipl wuda nuo se di sitn dem we im pramis a fi im frii gif tu aal a iebriyam pikni dem
7020,ROM,4,JNT,no jos di pikni dem we a fala di laa bot tu di wan dem we biliiv laik iebriyam tu
7021,ROM,4,JNT,iebriyam a di faada fi evribadi
7022,ROM,4,JNT,it aal rait dong iina gad wod dat gad tel iebriyam se mi ago mek yu di faada fi nof difrant piipl fram aal uova di worl
7023,ROM,4,JNT,da pramis ya gud sieka uu gad bi
7024,ROM,4,JNT,dis a di gad we iebriyam did biliiv iina di gad we mek ded piipl kom bak alaiv an we kaaz evriting fi de bout aal di sitn dem we neva de bout bifuo
7025,ROM,4,JNT,iivn duo im neva av no riizn fi biliiv se im wuda get we gad pramis im iebriyam did biliiv siem wie
7026,ROM,4,JNT,im biliiv se gad wuda mek im di faada fi nof difrant piipl fram aal uova di worl an dat it wuda apm siem laik ou it se iina gad wod
7027,ROM,4,JNT,it se yu ago av so moch pikni dat nobadi ago kyan kount dem jos laik ou dem kyaahn kount di staar dem we iina di skai
7028,ROM,4,JNT,iebriyam a did aalmuos wan onjrid ier uol im did nuo se im suun ded an dat im waif kudn av no pikni bot iivn wid aal a dat iebriyam stil biliiv
7029,ROM,4,JNT,no taim at aal im did biliiv se gad naa go du we im pramis fi du
7030,ROM,4,JNT,iebriyam neva tap biliiv an im neva kwestiyan gad
7031,ROM,4,JNT,im gi gad priez an kaaz im chos iina gad im get chrang
7032,ROM,4,JNT,iebriyam biliiv wid aal a im aat im did shuor se gad kuda du evriting we im pramis fi du
7033,ROM,4,JNT,an a dat mek gad did mek tingz rait bitwiin im an iebriyam
7034,ROM,4,JNT,im du it kaaz iebriyam did chos iina im
7035,ROM,4,JNT,bot di paat iina gad wod we it se gad mek tingz rait bitwiin dem dat neva rait dong fi iebriyam wan it rait fi wi tu
7036,ROM,4,JNT,it rait dong fi aal a wi we gad ago mek tingz rait wid kaaz wi biliiv iina im
7037,ROM,4,JNT,wi biliiv iina di gad we mek wi laad jiizas kom bak alaiv
7038,ROM,4,JNT,gad sen jiizas fi ded sieka fi wi sin dem an gad mek im kom bak alaiv so dat tingz kyan rait bitwiin wi an gad
7039,ROM,5,JNT,gad put tingz rait bitwiin wi an im kaaz wi biliiv iina im
7040,ROM,5,JNT,an sieka wa wi laad jiizas krais did du wi an gad a liv iina piis
7041,ROM,5,JNT,aal a di gud sitn dem we wi a get fram gad an we wi no dizorv wi a get dem sieka wa jiizas krais did du an kaaz wi biliiv
7042,ROM,5,JNT,an wi wel api kaaz wi nuo fi shuor se gad a mek wi muor an muor laik im
7043,ROM,5,JNT,bot wi no jos api bout dat wi api bout aal a di sitn dem we wi afi sofa chuu tu
7044,ROM,5,JNT,kaaz wi nuo se wen wi sofa chuu dem wi wi get chrangga an kaaz wi get chrangga wi kyan go chuu nof muor sopm an no gi op
7045,ROM,5,JNT,an wen wi sofa chuu nof sitn an no gi op gad wi proud a wi kaaz a tes im did a tes wi an a paas wi paas di tes
7046,ROM,5,JNT,an wen wi si se gad proud a wi wi wi nuo se im wi gi wi aal wa im pramis wi
7047,ROM,5,JNT,an kaaz wi nuo se gad ago gi wi we im pramis wi no afi wori
7048,ROM,5,JNT,wi no afi wori kaaz wi nuo se gad lov wi
7049,ROM,5,JNT,im shuo wi umoch im lov wi wen im gi wi di uoli spirit
7050,ROM,5,JNT,wen wi did wiik an neva av di powa fi elp wiself gad sen jiizas fi ded fi wi fi ded fi aal wikid piipl
7051,ROM,5,JNT,gad sen im wen im did fiil se di taim did rait
7052,ROM,5,JNT,tingk bout it iivn ef sumadi did a du evriting we di laa se it wuda aad fi fain sumadi we wuda ded fi dem bot yu maita fain sumadi we briev inof fi ded fi sumadi we aalwiez du gud fi ada piipl bot gad shuo wi umoch im lov wi wen im sen jiizas krais fi ded fi wi iivn duo wi a did sina
7053,ROM,5,JNT,jiizas ded fi wi sin dem an so gad put tingz rait bitwiin wi an im
7054,ROM,5,JNT,an sins wi nuo se jiizas did du dat wi nuo tu se im wi siev wi wen gad kom fi joj di worl
7055,ROM,5,JNT,wi a did gad enimi an iivn duo wi a did im enimi gad sen jiizas fi ded fi wi sin dem an im mek tingz rait bitwiin wi an im
7056,ROM,5,JNT,so nou dat tingz rait bitwiin wi an gad wi kyan nuo fi shuor se jiizas wi siev wi wen gad kom fi joj di worl
7057,ROM,5,JNT,wi nuo se im wi siev wi kaaz im kom bak alaiv
7058,ROM,5,JNT,pan tap a aal a dat wi wel api
7059,ROM,5,JNT,wi api sieka wa gad yuuz wi laad jiizas krais fi du
7060,ROM,5,JNT,gad yuuz jiizas fi mek tingz rait bitwiin wi an im
7061,ROM,5,JNT,a wan man kaaz sin fi kom iina di worl an a da man de sin kaaz im fi ded
7062,ROM,5,JNT,an siem ou it go wid im a siem so it go wid evribadi evribadi sin so evribadi ago ded
7063,ROM,5,JNT,bifuo gad did gi wi di laa piipl iina di worl did a sin
7064,ROM,5,JNT,bot di piipl dem we did a sin bifuo di laa gad neva uol dem sin gens dem
7065,ROM,5,JNT,aal a di piipl dem we did a liv iina adam taim kom chriet baka muoziz taim di uol a dem did afi ded
7066,ROM,5,JNT,dem did afi ded iivn duo dem neva sin laik ou adam did sin
7067,ROM,5,JNT,nou jiizas krais di wan we did fi kom adam did komiin likl bit laik im bot di tuu a dem did stil difrant
7068,ROM,5,JNT,adam sin an aal we apm sieka da sin de difrant fram di gif we gad did gi wi
7069,ROM,5,JNT,wa adam did du kaaz sin fi kom iina di worl an sin kaaz nof piipl fi ded
7070,ROM,5,JNT,di gif we gad gi moch moch biga dan dat an it riich nof muor piipl
7071,ROM,5,JNT,iivn duo wi neva dizorv it gad sen jiizas fi ded fi wi sin dem so dat im kuda put tingz rait bitwiin wi an im
7072,ROM,5,JNT,mi wi se it agen di gif we gad gi wi fi frii difrant fram wa adam sin did kaaz
7073,ROM,5,JNT,afta adam did sin an kaaz sin fi kom iina di worl gad joj evribadi an se dem fi get ponish fi di rang we dem du
7074,ROM,5,JNT,bot nou afta nof nof piipl sin gad shuo ou im gud an kain tu piipl wen im gi dem im gif
7075,ROM,5,JNT,iivn duo dem neva du notn fi dizorv it gad tek we dem sin dem so dat dem no afi get ponish
7076,ROM,5,JNT,a chuu se sieka wan man sin evribadi did afi ded bot yu si wa apm sieka wa jiizas krais did du dat moch moch muor powaful dan we adam did kaaz
7077,ROM,5,JNT,sieka wa jiizas du gad shuo wi lov iivn duo wi neva dizorv it
7078,ROM,5,JNT,gad put tingz rait bitwiin im an piipl sieka wa jiizas did du an evribadi we gad mek tingz rait wid ago ruul wid jiizas wen dem riich a evn
7079,ROM,5,JNT,so a wan man sin mek gad joj piipl an se dat dem fi get ponish fi dem sin dem
7080,ROM,5,JNT,a siem so a wan man wan man we aalwiez du we rait a im mek gad put tingz rait wid piipl an mek dem liv fi eva an eva
7081,ROM,5,JNT,so kaaz wan man neva du we gad se im fi du sin kom iina di worl an sieka dat evribadi a sina
7082,ROM,5,JNT,a siem so gad mek tingz rait bitwiin im an piipl kaaz wan man did du we im tel im fi du
7083,ROM,5,JNT,nou gad sen di laa so dat piipl wuda nuo se wa dem a du a sin
7084,ROM,5,JNT,bot wen piipl staat fi sin muor an muor iivn duo wi neva dizorv it gad shuo dem lov muor an muor
7085,ROM,5,JNT,im du dat so dat jos laik ou evribadi evriwe did a ded sieka dem sin a siem so gad lov iivn duo wi neva dizorv it wuda kaaz piipl fi liv fi eva
7086,ROM,5,JNT,sieka gad lov an sieka wa wi laad jiizas krais du gad put tingz rait bitwiin im an piipl an mek dem liv fi eva an eva
7087,ROM,6,JNT,so den wa unu tingk
7088,ROM,6,JNT,unu tingk se wi fi gwaan sin so dat gad wi shuo wi muor an muor lov iivn duo wi no dizorv it
7089,ROM,6,JNT,nuo sa notn kyaahn go so wen it kom tu sin a laik a ded wi ded sin naa no powa uova wi
7090,ROM,6,JNT,so ou wi wi we sin naa no powa uova ou wi fi a stil liv iina sin
7091,ROM,6,JNT,unu no nuo se wen wi did get baptaiz wi an jiizas ton wan
7092,ROM,6,JNT,an wen wi did get baptaiz a laik wi did ded siem laik ou im did ded
7093,ROM,6,JNT,wen wi did get baptaiz a laik wi did ded an beri wid jiizas krais
7094,ROM,6,JNT,wi did ded an beri wid im so dat siem laik ou di faada yuuz fi im griet powa an mek krais jiizas kom bak alaiv a siem so im wuda mek wi kom bak alaiv an gi wi wan nyuu laif
7095,ROM,6,JNT,kaaz ef wi ded laik ou jiizas did ded sins wi an im a wan wi no wi kom bak alaiv siem laik ou im did kom bak alaiv
7096,ROM,6,JNT,wi nuo se di wie wi yuus tu liv dat don wid it ded wid jiizas pan di kraas
7097,ROM,6,JNT,it ded wid im so dat sin wudn av no powa uova wi
7098,ROM,6,JNT,it ded wid im so dat sin kudn tek wi fi sliev no muor
7099,ROM,6,JNT,kaaz wen sumadi ded dem frii sin kyaahn kanchuol dem no muor
7100,ROM,6,JNT,nou ef wi did ded wid krais jiizas wi biliiv se wi wi liv wid im tu
7101,ROM,6,JNT,wi nuo dat sins gad mek krais jiizas kom bak alaiv im naa go kyan ded agen det naa no powa uova im
7102,ROM,6,JNT,wen jiizas ded sin luuz aal a it powa fi eva an di laif we im a liv nou im a liv fi gad
7103,ROM,6,JNT,a siem so unu mos luk pan unuself wen it kom tu sin a laik unu ded sin naa no powa uova unu
7104,ROM,6,JNT,an kaaz unu an krais jiizas a wan di laif unu a liv nou unu a liv fi sorv gad
7105,ROM,6,JNT,so unu mosn mek sin ruul uova unu badi no muor
7106,ROM,6,JNT,no mek it ruul uova unu so dat unu wudn du di sitn dem wa unu badi waahn unu fi du
7107,ROM,6,JNT,no lou no paat a unu fi miks op iina sin
7108,ROM,6,JNT,no lou sin fi yuuz unu badi fi du aal kaina wikidnis
7109,ROM,6,JNT,insteda dat gi unu laif tu gad
7110,ROM,6,JNT,a laik unu did ded an gad mek unu kom bak alaiv an a liv nou
7111,ROM,6,JNT,so unu mos gi unuself tu gad
7112,ROM,6,JNT,gi im evri paat a unu so dat im wi yuuz unu fi du wa rait
7113,ROM,6,JNT,no mek sin kanchuol unu kaaz unu no afi fala di laa no muor
7114,ROM,6,JNT,di laa kyaahn siev unu
7115,ROM,6,JNT,unu get siev kaaz gad shuo unu lov iivn duo unu neva dizorv it
7116,ROM,6,JNT,di laa kyaahn siev wi so wi no afi fala it
7117,ROM,6,JNT,wi get siev kaaz gad shuo wi lov iivn duo wi neva dizorv it
7118,ROM,6,JNT,so den wa unu tingk dat miin
7119,ROM,6,JNT,unu tingk it miin se wi kyan gwaan liv iina sin
7120,ROM,6,JNT,nuo sa notn kyaahn go so unu mos nuo se wen unu tek unuself ton sumadi sliev an se unu ago fala unu maasta unu afi du evriting we unu maasta se
7121,ROM,6,JNT,nou unu kyan chuuz fi mek sin unu maasta an ded ar unu kyan mek gad unu maasta an mek im put tingz rait bitwiin unu an im
7122,ROM,6,JNT,bot tangk gad iivn duo unu a did sin sliev unu fala wid aal a unu aat aal a di chuu sitn dem we mi did tiich unu
7123,ROM,6,JNT,an sins gad set unu frii fram di powa we sin did av uova unu unu ton gad sliev unu aalwiez du wa rait
7124,ROM,6,JNT,mi a yuuz sopm outa unu laif dis uol ting bout sliev an maasta fi elp unu andastan wa mi a se
7125,ROM,6,JNT,mi no tingk unu wi andastan ef mi no du dat wan taim unu did tek unuself ton sliev tu aal kaina naasinis an wikidnis unu gi op evri paat a unu badi fi tek paat iina aal kaina sin
7126,ROM,6,JNT,a siem so nou unu fi tek unuself ton gad sliev unu mos gi op evri paat a unu fi du wa rait
7127,ROM,6,JNT,da wie de unu wi riili bi gad piipl
7128,ROM,6,JNT,wen unu a did sin sliev unu neva bizniz wid wa gad did waahn unu fi du unu neva fiil laik se unu did afi du we rait
7129,ROM,6,JNT,an wa unu did get fram ou unu did a liv
7130,ROM,6,JNT,di sitn dem we unu did du an we unu shiem bout nou wa unu did get fram dem
7131,ROM,6,JNT,di onggl ting dem sitn de du a kaaz piipl fi ded
7132,ROM,6,JNT,bot nou unu frii
7133,ROM,6,JNT,sin no kanchuol unu no muor
7134,ROM,6,JNT,unu a gad sliev unu bilang tu im iina evri wie an im kaaz unu fi liv rait
7135,ROM,6,JNT,an kaaz unu a liv rait gad wi mek unu liv fi eva an eva
7136,ROM,6,JNT,dat a we yu get wen yu mek gad ruul uova yu
7137,ROM,6,JNT,so aal sin du a kaaz piipl fi ded
7138,ROM,6,JNT,so ef sin a yu maasta dat a aal yu ago get
7139,ROM,6,JNT,bot wa gad gi wi im gi wi fi frii a wan gif
7140,ROM,6,JNT,wen wi biliiv iina wi laad jiizas krais wen wi an im ton wan gad mek wi liv fi eva an eva
7141,ROM,7,JNT,breda an sista mi nuo se unu wi andastan wa mi bout fi se kaaz aal a unu nuo di laa
7142,ROM,7,JNT,unu nuo se di laa av powa uova piipl fi dem uol laif az lang az dem alaiv dem afi fala di laa
7143,ROM,7,JNT,mek mi shuo unu wa mi miin
7144,ROM,7,JNT,di laa se ef wan uman marid az lang az ar ozban stil alaiv shi afi tan wid im
7145,ROM,7,JNT,bot ef ar ozban ded di laa se shi frii
7146,ROM,7,JNT,so den ef wan uman go marid wan neda man wen ar ozban stil alaiv shi a liv iina sin kaaz shi a brok di laa
7147,ROM,7,JNT,bot ef ar ozban ded shi frii fi go marid agen
7148,ROM,7,JNT,shi wudn a brok no laa
7149,ROM,7,JNT,breda an sista a siem so it go wid unu wen it kom tu di laa
7150,ROM,7,JNT,wen jiizas did ded a laik unu did ded wid im so di laa naa no powa uova unu
7151,ROM,7,JNT,gad mek jiizas kom bak alaiv an nou wi bilang tu im
7152,ROM,7,JNT,wi bilang tu jiizas an sieka dat wi a sorv gad wen wi liv rait
7153,ROM,7,JNT,wan taim wi did a liv ou wi waahn fi liv wi did a mek wi badi kanchuol wi
7154,ROM,7,JNT,di sitn dem we wi badi did wel waahn fi du did a kaaz wi fi sin
7155,ROM,7,JNT,an chuu wi did nuo gad laa wi staat fi sin muor an muor
7156,ROM,7,JNT,wid aal a di rang sitn dem we wi did a du a onggl ded wi did a go ded
7157,ROM,7,JNT,bot nou gad frii wi fram di laa
7158,ROM,7,JNT,di laa did av wi laik prizna bot kaaz wi did ded wi a no prizna no muor
7159,ROM,7,JNT,nou wi sorv gad no wen wi fala di laa dat a di uol wie nou wi sorv im wan nyuu wie
7160,ROM,7,JNT,wi sorv im wen wi liv ou gad spirit se wi fi liv
7161,ROM,7,JNT,so den wa wi kyan se
7162,ROM,7,JNT,unu tingk wi kyan se di laa a sin
7163,ROM,7,JNT,unu tingk wi kyan se it rang
7164,ROM,7,JNT,nuo notn kyaahn go so ef a neva fi di laa mi wudn iivn nuo wa sin bi mi wudn nuo wa it miin fi red yai ef di laa neva se unu no fi red yai
7165,ROM,7,JNT,sieka di laa sin get a chaans fi stor op aal kaina sitn iina mi
7166,ROM,7,JNT,it mek mi waahn fi du aal a di sitn dem mi no fi du
7167,ROM,7,JNT,ef no laa neva de sin wudn av no powa
7168,ROM,7,JNT,wen mi neva nuo bout di laa mi did alaiv
7169,ROM,7,JNT,bot wen mi kom fi nuo wa di laa se sin riez op iina mi an mek mi wel waahn fi du di sitn dem mi no fi du an a dat mek mi ded
7170,ROM,7,JNT,so mi did fain se di siem laa we gad sen we did fi kaaz mi fi liv a it kaaz mi fi ded
7171,ROM,7,JNT,sieka di laa sin get a chaans fi chrik mi an it yuuz di laa fi kil mi
7172,ROM,7,JNT,so den di laa kom fram gad
7173,ROM,7,JNT,evri wan a di ruul dem kom fram gad
7174,ROM,7,JNT,an aal a di ruul dem gud kaaz dem elp piipl an dem tiich piipl wa rait
7175,ROM,7,JNT,so wa unu tingk mi a se
7176,ROM,7,JNT,unu tingk mi a se di laa we gud se a it kaaz mi fi ded
7177,ROM,7,JNT,nuo sa notn kyaahn go so a sin kil mi
7178,ROM,7,JNT,an sin shuo wi uu im riili bi wen im tek di laa sopm we gud an yuuz it fi kil mi
7179,ROM,7,JNT,so di laa it elp wi fi riili si ou torbl sin bi
7180,ROM,7,JNT,nou wi nuo di laa kom fram gad an dat it afi du wid wi spirit
7181,ROM,7,JNT,bot mi mi a jos wan man
7182,ROM,7,JNT,mi komiin laik wan sliev
7183,ROM,7,JNT,mi a wan sliev an sin a mi maasta mi afi du wa it se
7184,ROM,7,JNT,mi no andastan di sitn dem we mi a du kaaz mi naa du di sitn dem we mi waahn fi du
7185,ROM,7,JNT,insteda dat mi a du di sitn dem we mi iet
7186,ROM,7,JNT,an ef mi a du di sitn dem we mi no waahn fi du dat a shuo se mi a se yes di laa rait
7187,ROM,7,JNT,so a no riili mi a du dem sopm ya bot a di sin we a liv iina mi a du it
7188,ROM,7,JNT,mi nuo se notn gud no de iina a mi mi badi naa go mek mi du we rait
7189,ROM,7,JNT,kaaz mi waahn fi du we gud bot mi kyaahn du it
7190,ROM,7,JNT,di gud sitn dem wa mi waahn fi du mi no du dem
7191,ROM,7,JNT,bot di wikid sitn dem we mi no waahn fi du a dat mi du
7192,ROM,7,JNT,so ef mi a du di sitn dem we mi no waahn fi du a no mi riili a du dem
7193,ROM,7,JNT,a di sin we a liv iina mi a du it
7194,ROM,7,JNT,so mi fain se dis a wa a apm iina mi laif
7195,ROM,7,JNT,wen mi waahn fi du we rait mi kyan onggl chuuz fi du wa wikid
7196,ROM,7,JNT,iina mi aat mi api bout di laa we kom fram gad
7197,ROM,7,JNT,bot fi mi badi a fala wan difrant laa an da laa de a go gens di laa we iina mi ed
7198,ROM,7,JNT,fi mi badi a fala sin laa an it av mi laik prizna mi badi du evriting we it se
7199,ROM,7,JNT,mi sari iihn mi a wan sari kies fi chuu uu ago siev mi fram da badi ya we a kil mi
7200,ROM,7,JNT,mi tangk gad kaaz im wi siev mi an im yuuz wi laad jiizas krais fi du it
7201,ROM,7,JNT,so dis a ou tingz stie wid mi iina mi ed mi a wan sliev an gad laa a mi maasta
7202,ROM,7,JNT,mi waahn fi fala evriting we it se bot mi badi a laik sin a fi it maasta an it a fala evriting we sin se it fi du
7203,ROM,8,JNT,so nou di piipl we biliiv iina krais jiizas an we ton wan wid im gad naa go luk pan dem an se dem gilti an mos get ponish
7204,ROM,8,JNT,kaaz di spirit we riili gi laif an we kaaz wi fi ton wan wid krais jiizas da spirit de set wi frii
7205,ROM,8,JNT,im set wi frii fram di laa we kaaz piipl fi sin an ded
7206,ROM,8,JNT,wi aat so ful op a sin wi kudn fala aal we di laa se an so di laa kudn siev wi
7207,ROM,8,JNT,bot gad du we di laa kudn du
7208,ROM,8,JNT,gad tek im bwai pikni ton im iina wan man gi im wan badi siem laik fi wi uon we wuda waahn fi sin an sen im kom a ort fi ded fi wi sin dem
7209,ROM,8,JNT,gad du dat so dat aal a wi we a liv ou im spirit se wi fi liv an uu naa du di sitn dem we wi badi waahn fi du aal a wi wuda a du di sitn dem we di laa se it rait fi wi du
7210,ROM,8,JNT,di piipl dem we a liv ou dem badi waahn dem fi liv dem a mek dem badi kanchuol dem
7211,ROM,8,JNT,dem kyan onggl tingk wa dem badi waahn dem fi tingk
7212,ROM,8,JNT,bot di piipl dem we liv ou di spirit se dem fi liv dem a mek gad spirit kanchuol dem
7213,ROM,8,JNT,dem tingk ou gad spirit se dem fi tingk
7214,ROM,8,JNT,nou ef yu onggl a tingk bout di sitn dem we yu badi waahn fi du yu ago ded
7215,ROM,8,JNT,bot ef aal yu a tingk bout a di sitn dem we gad spirit waahn yu fi du gad wi mek yu riili liv an gi yu piis iina yu aat
7216,ROM,8,JNT,so ef sumadi onggl a tingk bout di sitn dem we dem badi waahn dem ton gad enimi
7217,ROM,8,JNT,dem ton im enimi kaaz dem naa fala im laa an dem naa go kyan fala it niida
7218,ROM,8,JNT,di piipl dem we a liv ou dem badi waahn dem fi liv dem kyaahn mek gad api
7219,ROM,8,JNT,bot yu si unu unu naa liv ou unu badi waahn unu fi liv
7220,ROM,8,JNT,unu a liv ou di spirit se unu fi liv dat a ef gad spirit riili de iina unu
7221,ROM,8,JNT,nou di piipl we no av krais jiizas spirit a liv iina dem dem no bilang tu gad
7222,ROM,8,JNT,bot ef krais jiizas a liv iina unu di spirit wi kaaz unu fi liv
7223,ROM,8,JNT,unu badi ago ded kaaz a unu sin bot unu spirit ago liv
7224,ROM,8,JNT,krais jiizas mek unu liv kaaz gad put tingz rait bitwiin unu an im
7225,ROM,8,JNT,a gad spirit mek jiizas kom bak alaiv
7226,ROM,8,JNT,so den ef gad spirit a liv iina unu siem laik ou it mek jiizas kom bak alaiv a siem so gad wi yuuz im spirit fi mek fi wi badi kom bak alaiv afta wi ded
7227,ROM,8,JNT,so den breda an sista wi afi liv ou gad spirit waahn wi fi liv
7228,ROM,8,JNT,wi no fi fala wi badi an liv ou it waahn wi fi liv
7229,ROM,8,JNT,ef yu liv ou yu badi wuda waahn yu fi liv yu mos ded bot ef yu mek di spirit elp yu yu kyan tap du di sitn dem we yu badi waahn yu fi du an den yu wi liv
7230,ROM,8,JNT,kaaz a onggl di piipl dem we mek gad spirit liid dem a gad pikni
7231,ROM,8,JNT,kaaz gad neva gi unu wan spirit we ton unu iina sliev an kaaz unu fi fried
7232,ROM,8,JNT,di spirit we gad gi wi mek wi im pikni an a da spirit de mek wi kyan taak tu gad an kaal im faada fi mi faada
7233,ROM,8,JNT,gad spirit an fi wi spirit jain op tugeda an se dat wi a gad pikni
7234,ROM,8,JNT,so sins wi a gad pikni wi ago get aal a di sitn dem we gad pudong fi bles im piipl wid
7235,ROM,8,JNT,an no jos dat aal a we gad pudong fi krais jiizas im ago shier it wid wi
7236,ROM,8,JNT,kaaz ef wi sofa laik ou krais jiizas did sofa wi no wi get big op laik im an get aal a di nais sitn dem we im ago get tu
7237,ROM,8,JNT,aal di sofa wi a sofa nou mi shuor se notn wi go chuu kyan mach op tu aal a wa gad ago gi wi lieta
7238,ROM,8,JNT,az a matarafak evriting we gad mek a did fi gad shuo dem a uu im pikni dem bi
7239,ROM,8,JNT,gad mek it so dat non a di sitn dem we im mek kuda du wa im mek dem fi du
7240,ROM,8,JNT,a no dat di sitn dem we im mek did waahn bot a dat gad mek op im main fi du
7241,ROM,8,JNT,gad did du dat so dat di sitn dem we im mek wuda luk fi im kom frii dem an mek it so dat dem wudn ded an ratn
7242,ROM,8,JNT,gad wuda frii dem an gi dem aal a wa im av pudong fi im pikni dem
7243,ROM,8,JNT,kaaz wi nuo se aal nou evriting we gad mek a muon an a gruon tugeda
7244,ROM,8,JNT,evriting we gad mek a fiil pien laik ou uman fiil pien wen shi a av biebi
7245,ROM,8,JNT,an a no jos dem a muon an a gruon wi we av gad spirit a liv iina a wi di spirit we a di fos gif gad gi wi wi a muon an a gruon tu
7246,ROM,8,JNT,bot wi naa gruon out loud wi a gruon insaida wiself
7247,ROM,8,JNT,wi a gruon kaaz wi a ded fi gad frii wi fram da badi ya an gi wi wan nyuu wan an riili mek wi im pikni iina evri wie
7248,ROM,8,JNT,wi did get siev kaaz a wa wi biliiv wi biliiv an wi a luk fi gad gi wi aal we im pramis wi
7249,ROM,8,JNT,bot ef wi did get aal we im pramis aredi wi wudn niid fi biliiv
7250,ROM,8,JNT,kaaz wich wan a wi wuda sidong a wiet an a luk fi get sopm we wi get aredi
7251,ROM,8,JNT,bot ef wi no get aal we wi a luk fi get yet wi wi sidong an wiet an no muuv til wi get it
7252,ROM,8,JNT,an siem taim dat a gwaan gad spirit a elp wi kaaz wi wiik
7253,ROM,8,JNT,wen wi no nuo ou wi fi prie di spirit prie tu gad fi wi
7254,ROM,8,JNT,di spirit muon an gruon an se tingz we wi no nuo ou fi se
7255,ROM,8,JNT,an gad we kyan luk iina wi aat an nuo wa wi riili waahn im andastan we di spirit a se
7256,ROM,8,JNT,kaaz di spirit prie fi gad piipl an wen im prie im prie jos laik ou gad waahn im fi prie
7257,ROM,8,JNT,wi nuo se aal di piipl we lov gad an we gad kaal fi tek paat iina im plan wi nuo se gad wok wid dem fi mek shuor se no mata wa apm evriting wok out fi fi dem gud
7258,ROM,8,JNT,kaaz di piipl we gad pik iivn bifuo im mek di worl im maak dem
7259,ROM,8,JNT,im maak dem fi ton laik im bwai pikni so dat im bwai pikni wuda bi di fos outa aal a im pikni dem
7260,ROM,8,JNT,an di piipl we gad maak im kaal fi bi im piipl
7261,ROM,8,JNT,an di piipl we im kaal gad put tingz rait bitwiin im an dem
7262,ROM,8,JNT,an di piipl we gad put tingz rait wid gad wi mek dem muor an muor laik im
7263,ROM,8,JNT,so den wa wi kyan se bout aal a dis
7264,ROM,8,JNT,ef gad de wid wi uu kyan kom gens wi
7265,ROM,8,JNT,gad neva tap im uona bwai pikni fram sofa
7266,ROM,8,JNT,im gi im op an sen im fi ded fi wi
7267,ROM,8,JNT,nou ef gad gi op im bwai pikni fi wi unu no tingk im wi muor dan gi wi evriting els
7268,ROM,8,JNT,uu kyan joj di piipl we gad pik an se dat dem gilti
7269,ROM,8,JNT,a gad wan kyan joj piipl a gad wan kyan put tingz rait bitwiin im an piipl
7270,ROM,8,JNT,so den uu kyan joj di piipl we gad pik an se dat dem gilti
7271,ROM,8,JNT,nobadi nobadi kyaahn du dat jiizas krais we did ded an kom bak alaiv an uu sidong a gad rait an a taak tu gad an a beg fi wi
7272,ROM,8,JNT,so den wa kyan mek krais jiizas tap lov wi
7273,ROM,8,JNT,ef chobl tek wi an pien lik wi ef wi naa no fuud no kluoz notn ef wi sofa sieka wa wi biliiv ef piipl chretn wi ar iivn ef dem kil wi unu tingk se dat miin krais jiizas tap lov wi
7274,ROM,8,JNT,it rait dong iina gad wod se kaaz wi bilang tu yu piipl chrai fi kil wi aal di taim dem chriit wi laik shiip we dem plan fi kil
7275,ROM,8,JNT,bot no mata we apm ar wa wi go chuu krais jiizas di wan we lov wi wi kaaz wi fi muor dan win
7276,ROM,8,JNT,kaaz mi nuo fi shuor se notn at aal kyan mek krais jiizas tap lov wi
7277,ROM,8,JNT,it no mata ef wi ded ar wi alaiv im naa tap lov wi
7278,ROM,8,JNT,no ienjel ruula ar powa iina evn kyan tap im fram lov wi
7279,ROM,8,JNT,notn we a apm nou an notn we ago apm wi mek im tap lov wi
7280,ROM,8,JNT,mi nuo fi shuor se notn we de wie op iina di skai ar we de anda di ort kyan mek im tap lov wi
7281,ROM,8,JNT,az a matarafak notn we gad mek notn at aal kyan tek we di lov we kom fram gad an we krais jiizas shuo wi
7282,ROM,9,JNT,mi a taak di chuut mi bilang tu krais jiizas an mi naa lai
7283,ROM,9,JNT,di uoli spirit kanchuol fi mi kanchens an mi kanchens naa bada mi
7284,ROM,9,JNT,so mi nuo fi shuor se mi a taak di chuut wen mi se mi sad so til mi waahn baal
7285,ROM,9,JNT,mi aat no tap pien mi wen mi tingk bout fi mi piipl di piipl we kom fram fi mi konchri izrel
7286,ROM,9,JNT,fi fi dem siek mi wish se a did mi
7287,ROM,9,JNT,mi wish se a did mi gad joj an se fi ded an we no bilang tu krais jiizas no muor
7288,ROM,9,JNT,di piipl we kom fram fi mi konchri di izrel piipl a dem gad did pik fi bi im pikni
7289,ROM,9,JNT,gad shuo dem ou big brait an powaful im bi an a dem gad mek nof diil wid im pramis fi gi dem nof sitn ef dem du wa im se
7290,ROM,9,JNT,gad mek nof pramis tu dem an im gi dem di laa
7291,ROM,9,JNT,gad aal shuo dem ou fi riili worship im
7292,ROM,9,JNT,di izrel piipl dem a di pikni fi di uol taim liida dem di liida dem we gad did pik an we a did di ed fi di difrant difrant chraib dem
7293,ROM,9,JNT,a fi dem fambili krais jiizas kom fram
7294,ROM,9,JNT,mek evribadi priez gad gad we ruul uova evriting fi eva an eva
7295,ROM,9,JNT,iemen mi naa se gad brok im pramis dem gad du evriting we im pramis fi du bot a no evribadi we baan iina izrel a riili gad piipl
7296,ROM,9,JNT,siem laik ou a no evribadi we kom fram iebriyam fambili a riili gad piipl
7297,ROM,9,JNT,gad did tel iebriyam se mi onggl a kount aizak pikni dem an fi dem pikni pikni go dong a dem ago bi fi mi piipl
7298,ROM,9,JNT,dat miin se a no evribadi we baan iina iebriyam fambili gad tek fi im pikni
7299,ROM,9,JNT,gad did pramis iebriyam se im wuda av wan pikni
7300,ROM,9,JNT,da pikni de a aizak so a onggl di piipl we kom fram aizak fambili gad tek fi fi im piipl
7301,ROM,9,JNT,kaaz wen gad did mek di pramis tu iebriyam im did se bout da taim ya neks ier mi wi kom bak an siera wi av wan bwai pikni
7302,ROM,9,JNT,an a no jos dat memba wa apm tu ribeka tuu bwai pikni dem
7303,ROM,9,JNT,di tuu a dem a did aizak pikni aizak fi wi faada faada go bak
7304,ROM,9,JNT,bifuo aizak bwai pikni dem did baan bifuo eni a dem kuda du notn gud ar bad gad pik wan fi ruul uova di ada wan
7305,ROM,9,JNT,gad pik im bifuo im baan fi shuo se a no notn we im did du mek gad pik im gad pik uu im waahn fi pik fi du we im waahn im fi du
7306,ROM,9,JNT,so bifuo di bwai pikni dem did baan gad se tu ribeka se di bwai pikni we uolda im ago sorv di yongga wan
7307,ROM,9,JNT,it aal rait dong iina gad wod se gad se mi did pik jiekob mi neva pik iisaa
7308,ROM,9,JNT,so den wa unu tingk bout dat
7309,ROM,9,JNT,unu tingk wi kyan se dat gad no fier
7310,ROM,9,JNT,nuo sa notn kyaahn go so gad tel muoziz se mi wi gud an kain tu uu mi waahn fi gud an kain tu an mi wi tek piti pan uu mi waahn fi tek piti pan
7311,ROM,9,JNT,so den gad no pik piipl bies pan wa dem waahn ar pan we dem du gad pik piipl bies pan uu im waahn fi gud an kain tu
7312,ROM,9,JNT,iina gad wod it rait dong se gad se tu fiero se dis a wai mi mek yu ton king mi mek yu ton king so dat mi kuda yuuz yu fi shuo piipl ou powaful mi bi an so dat piipl aal uova di worl wuda nuo bout mi
7313,ROM,9,JNT,so den gad gud an kain tu uu im waahn fi gud an kain tu an ef im waahn fi mek sumadi ton dem aat gens im im wi mek dem ton dem aat gens im
7314,ROM,9,JNT,so wan a unu ago aks mi se ef a so gad du tingz ou im fi bliem wi wen wi du rang
7315,ROM,9,JNT,uu kyan du notn bot wa gad waahn dem fi du
7316,ROM,9,JNT,so wiet a uu unu tingk unu bi
7317,ROM,9,JNT,unu we a jos man wa mek unu tingk se unu kyan chat bak tu gad
7318,ROM,9,JNT,di klie pat kyan ton roun an aks di sumadi we mek it wa mek yu mek mi so
7319,ROM,9,JNT,di sumadi we a mek di pat im no av di rait fi tek piis a klie an mek wan speshal pat we im yuuz sortn an sortn taim an den tek wan neda piis a klie an mek wan pat fi yuuz evridie
7320,ROM,9,JNT,gad did waahn fi shuo piipl se im beks im did waahn dem fi nuo umoch powa im av
7321,ROM,9,JNT,bot im tek taim wid dem an put op wid di siem piipl we did a beks im di piipl we im did redi fi waip out
7322,ROM,9,JNT,gad tek taim wid dem kaaz im did waahn fi shuo dem ou big brait an powaful im bi
7323,ROM,9,JNT,im did waahn dem di piipl we im gud an kain tu fi si se dem ago ton laik im
7324,ROM,9,JNT,im did waahn dem di piipl we im pik an get redi fram lang taim fi si se im ago mek dem ton laik im
7325,ROM,9,JNT,wi a dem piipl de
7326,ROM,9,JNT,gad kaal wi an a no jos piipl we a juu im kaal im kaal piipl we a no juu tu
7327,ROM,9,JNT,iina di buk we ozeya rait it rait dong se gad se di piipl we neva bilang tu mi mi ago kaal dem fi mi piipl
7328,ROM,9,JNT,an di piipl we kom fram difrant difrant konchri an we mi neva lov mi ago kaal dem mi lov
7329,ROM,9,JNT,an siem plies wich paat gad se tu dem se unu a no fi mi pikni a da siem plies de gad gad we alaiv ago kaal dem im pikni
7330,ROM,9,JNT,an dis a wa aizaiya did se bout izrel iivn duo di izrel piipl nof laik di san we de a siisaid a onggl likl bit a dem ago get siev
7331,ROM,9,JNT,kaaz suun gad ago joj di uol worl im ago joj dem aad an it ago apm faas
7332,ROM,9,JNT,a jos laik wa aizaiya did se wie bak wen
7333,ROM,9,JNT,im se ef di laad we av aal a di powa neva lou som a wi faada faada dem go bak fi liv wi wuda don fa
7334,ROM,9,JNT,wi wuda komiin laik sadam an gomara
7335,ROM,9,JNT,so den wa wi kyan se bout aal a dat
7336,ROM,9,JNT,wi kyan se dat di piipl we a no juu dem neva did a luk fi gad put tingz rait wid dem bot gad mek tingz rait bitwiin im an dem kaaz dem chos iina im
7337,ROM,9,JNT,bot izrel di piipl we gad pik dem di a luk fi wan laa we wuda put dem rait wid gad
7338,ROM,9,JNT,bot dem neva fain it so dem neva get put rait wid im
7339,ROM,9,JNT,ou kom
7340,ROM,9,JNT,ou kom dem neva fain it
7341,ROM,9,JNT,dem neva fain it kaaz dem di uop se di sitn dem we dem did a du wuda mek gad put tingz rait wid dem
7342,ROM,9,JNT,dem did a du dat insteda chos gad fi siev dem
7343,ROM,9,JNT,dem chrip an faal dong
7344,ROM,9,JNT,dem chrip uova di stuon we de de fi kaaz piipl fi faal dong
7345,ROM,9,JNT,a dat gad wod did a taak bout
7346,ROM,9,JNT,it rait dong se gad se lisn gud mi a put wan stuon iina zaiyan we ago chrip piipl wan stuon we ago kaaz piipl fi faal dong
7347,ROM,9,JNT,bot di piipl we biliiv iina mi mi naa go mek dem shiem
7348,ROM,10,JNT,breda an sista wid aal a mi aat mi a uop an a prie tu gad se fi mi piipl di piipl a izrel wi get siev
7349,ROM,10,JNT,kaaz mi kyan tel unu fi shuor se dem wel waahn fi sorv gad
7350,ROM,10,JNT,bot dem no andastan se wa dem a du no lain op wid di chuut
7351,ROM,10,JNT,dem neva waahn fi andastan di wie gad mek tingz rait bitwiin im an piipl so dem go chrai fain dem uona wie fi mek tingz rait wid gad dem neva tek gad wie fi mek tingz rait bitwiin im an dem
7352,ROM,10,JNT,bot krais jiizas mek it so dat wi no afi fala di laa no muor gad wi mek tingz rait bitwiin im an enibadi we biliiv iina krais jiizas
7353,ROM,10,JNT,di piipl dem we fala di laa so dat gad wuda put tingz rait bitwiin im an dem dis a wa muoziz did rait bout dem ef sumadi du evriting we di laa se di laa wi mek dem liv
7354,ROM,10,JNT,bot dis a wa gad wod se bout di piipl we get put rait wid gad kaaz dem biliiv it se no bada tingk tu unuself a uu ago go op iina evn
7355,ROM,10,JNT,an wen unu a tingk dat wa unu miin se a uu ago go op iina evn an aks krais jiizas fi kom dong kom siev wi no aks niida a uu ago go dong wich paat di ded piipl dem spirit de
7356,ROM,10,JNT,an wen unu a aks dat wa unu riili a aks a uu ago go dong de go tek krais jiizas fram mongks di ded piipl an bring im bak op ya wa els gad wod se
7357,ROM,10,JNT,it se gad mesij de kluos tu unu it de iina unu mout an iina unu aat
7358,ROM,10,JNT,a da siem mesij de wi a priich di mesij we se yu afi chos gad
7359,ROM,10,JNT,kaaz ef yu se wid yu uona mout infronta piipl dat jiizas a laad an ef yu biliiv iina yu aat se gad mek im kom bak alaiv yu wi get siev
7360,ROM,10,JNT,kaaz yu biliiv wid yu aat an wen yu biliiv gad wi mek tingz rait bitwiin yu an im an wen yu se infronta piipl se yu biliiv iina krais jiizas yu wi get siev
7361,ROM,10,JNT,jos laik gad wod se nobadi we put dem chos iina im ago shiem an dat go fi di juu dem an di piipl we a no juu tu
7362,ROM,10,JNT,di siem sitn go fi di tuu a dem kaaz di tuu a dem av di siem laad an di laad bles nof nof enibadi we kaal pan im
7363,ROM,10,JNT,kaaz enibadi we kaal pan di laad niem wi get siev
7364,ROM,10,JNT,bot ef dem no biliiv iina im ou dem fi kaal pan im
7365,ROM,10,JNT,an ou dem fi biliiv iina im ef dem neva ier di mesij bout im
7366,ROM,10,JNT,ou dem fi ier ef sumadi no go priich tu dem
7367,ROM,10,JNT,an ef nobadi no sen dem ou dem fi go priich tu nobadi
7368,ROM,10,JNT,jos laik it se iina gad wod a wan gud gud sopm wen gad mesinja dem kom priich di gud nyuuz
7369,ROM,10,JNT,bot a no evribadi did biliiv an fala wa di gud nyuuz se
7370,ROM,10,JNT,laik aizaiya did se laad mi priich yu mesij bot uu biliiv it
7371,ROM,10,JNT,so den piipl kyan onggl kom fi biliiv wen dem ier di mesij an dem kyan onggl ier ef sumadi go priich tu dem bout krais jiizas
7372,ROM,10,JNT,so mek mi aks unu sopm di juu dem dem neva ier
7373,ROM,10,JNT,dem no mos did ier it rait iina gad wod se fi dem vais riich evri paat a di ort an piipl aal uova di worl ier di wod we dem priich
7374,ROM,10,JNT,so den mek mi aks unu sopm els di izrel piipl dem a andastan dem neva andastan
7375,ROM,10,JNT,dem did andastan yes bot dem neva waahn fi fala wa dem ier
7376,ROM,10,JNT,fos muoziz did tel dem we gad did se
7377,ROM,10,JNT,gad se mi ago du tingz fi di piipl dem we a no juu we ago kaaz unu fi bad main dem an unu ago beks kaaz a wa mi du fi di piipl we unu tingk fuulfuul
7378,ROM,10,JNT,den aizaiya tel dem plien plien we gad did se im tel dem se gad se di piipl we neva did a luk fi mi a dem fain mi di piipl we neva did a aks fi mi a dem mi mek nuo mi
7379,ROM,10,JNT,dat a wa im se bout di piipl we a no juu bot dis a wa im se bout di izrel piipl dem uol die lang mi av mi an dem uopm redi fi welkom dem piipl ya we naa fala wa mi se an we eva a go gens mi
7380,ROM,11,JNT,so den mek mi aks unu sopm unu tingk se a waahn gad no waahn im piipl no muor
7381,ROM,11,JNT,no sa notn no go so kaaz mi a wan izrelait tu mi a wan a iebriyam fambili an mi kom fram benjamin chraib
7382,ROM,11,JNT,gad no ton im bak pan im piipl di piipl we im pik fram bifuo im mek di worl unu no memba wa gad wod se did apm wen ilaija go komplien tu gad bout aal we di izrel piipl did a du
7383,ROM,11,JNT,ilaija se laad dem kil aaf yu prafit dem dem mash op yu alta dem a mi wan lef an dem a luk fi kil mi bot wa gad did tel im
7384,ROM,11,JNT,gad tel im se mi kip fi miself sevn touzn piipl we neva go dong pan dem nii an worship bieyal
7385,ROM,11,JNT,a siem so nou iina dem taim ya yu av wan sumaal gruup a piipl we gad pik kaaz im mek op im main fi shuo dem lov iivn wen dem no dizorv it
7386,ROM,11,JNT,a no notn we dem du mek im pik dem im pik dem kaaz im mek op im main fi shuo dem lov iivn wen dem no dizorv it
7387,ROM,11,JNT,ef a neva so it go ef gad did a pik piipl bies pan wa dem du den a no gud an kain im wuda a gud an kain tu piipl
7388,ROM,11,JNT,so den wa wi kyan jraa fram aal a dat
7389,ROM,11,JNT,di sitn dem we di izrel piipl did a luk fa aad aad dem neva fain it bot di piipl we gad pik dem did fain it
7390,ROM,11,JNT,di res a dem gad mek dem ton dem aat gens im
7391,ROM,11,JNT,a siem so it rait iina gad wod se gad mek it so dat dem kyaahn fiil ar andastan notn dem av yai we kyaahn si an iez we kyaahn ier an tu da die ya a so dem tan
7392,ROM,11,JNT,an dievid did se mi prie se gad wi set wan chrap fi dem an kech dem wen dem a av dem big big iit op
7393,ROM,11,JNT,gad mek dem faal dong an ponish dem fi di rang we dem du mek dem yai daak so dat dem kyaahn si an fiks dem bak mek dem ben uova fi eva
7394,ROM,11,JNT,so mek mi aks unu dis wen di juu dem did faal dong unu tingk se dem did jrap so faar dat dem kudn kom bak
7395,ROM,11,JNT,nuo sa notn no go so bot kaaz dem did sin gad mek it so dat di piipl dem we a no juu kuda get siev an im du dat fi mek di izrel piipl dem jelos
7396,ROM,11,JNT,so wen di juu dem did a sin gad bles di worl wid nof nof gud sitn
7397,ROM,11,JNT,wen dem neva fala wa im se dem fi du an luuz out pan aal we im did av fi dem gad bles di piipl dem we a no juu nof nof
7398,ROM,11,JNT,so ef gad du aal a dat wen di juu dem did ton dem bak pan im unu no tingk se im ago bles piipl nof nof muor wen di juu dem kom bak kom biliiv iina im
7399,ROM,11,JNT,aal di piipl we a no juu mi a taak tu unu nou mi a di apasl we gad sen fi priich tu di piipl we a no juu an mi tingk da wok de wel impuotant so mi tek it siiros
7400,ROM,11,JNT,mi tek it siiros kaaz mi uop se wa mi a du wi mek som a fi mi piipl di juu dem jelos an waahn wa unu av da wie de som a dem wi get siev
7401,ROM,11,JNT,kaaz ef wen gad did ton we fram dem im mek it so dat di piipl iina di worl kuda ton im pikni wa unu tingk ago apm wen im tek dem bak
7402,ROM,11,JNT,wen gad tek bak di juu dem fi bi im piipl it ago komiin laik se dem did ded an im mek dem kom bak alaiv
7403,ROM,11,JNT,nou ef yu gi di fos paat a di bred tu gad a riili gi yu a gi im di uol a di bred an ef yu gi op di ruut paat a wan chrii tu gad yu a gi im di branch dem tu
7404,ROM,11,JNT,bot ef som a di branch dem brok aaf an dem tek unu unu we a wan wail piis a aliv shuut an bod di aliv chrii so dat unu kyan liv aafa di gud sitn dem we kom fram di ruut unu kyaahn a gwaan laik se unu beta dan di branch dem
7405,ROM,11,JNT,bot ef eni a unu waahn fi brag an buos jos memba se a no unu a sopuot di ruut bot a di ruut a sopuot unu
7406,ROM,11,JNT,wen unu memba dat unu wi se di branch dem did afi brok aaf fi mek ruum fi mi
7407,ROM,11,JNT,nou dat a di chuut
7408,ROM,11,JNT,dem did get brok aaf kaaz dem neva biliiv bot kaaz unu biliiv unu a go tan wich paat unu de
7409,ROM,11,JNT,bot no mek dat get tu unu ed insteda dat unu beta wach unuself kaaz ef gad did chap aaf di branch dem we did a gruo pan di chrii im wi chap unu aaf tu
7410,ROM,11,JNT,unu fi tek nuot a dis gad kain bot im aad tu
7411,ROM,11,JNT,di piipl we sin an tap biliiv iina im im chriit dem aad bot im kain tu unu an im wi gwaan kain tu unu ef unu gwaan chos iina im
7412,ROM,11,JNT,bot ef unu tap chos iina im im wi kot unu aaf tu
7413,ROM,11,JNT,an iivn dem we gad did kot aaf ef dem chienj dem wiez an staat biliiv im wi tek dem an bod dem bak iin kaaz gad av di powa fi put dem bak pan di chrii
7414,ROM,11,JNT,unu kom fram wan wail aliv chrii an gad tek unu an bod unu pan wan aliv chrii we im did plaant
7415,ROM,11,JNT,nou it no naamal fi tek di branch aafa wan kaina chrii an put it pan wan neda kaina chrii bot a dat gad did du
7416,ROM,11,JNT,nou ef gad kyan du dat im no kyan muor dan tek di branch dem we im did brok aaf an bod dem bak pan di chrii we dem did kom fram
7417,ROM,11,JNT,breda an sista mi waahn unu fi andastan da siikrit ya we piipl neva nuo bout bifuo
7418,ROM,11,JNT,mi waahn unu fi andastan it so dat unu no get fula unuself an tingk se unu waiz di izrel piipl dem mek op dem main se dem naa biliiv iina jiizas bot dat naa go gwaan fi eva
7419,ROM,11,JNT,it ago tap wen aal a di piipl dem we a no juu an we gad did pik kom fi biliiv iina im
7420,ROM,11,JNT,an so aal a di izrel piipl ago get siev a siem so it rait dong iina gad wod se di wan we siev piipl ago kom outa zaiyan an jiekob fambili di izrel piipl im ago tek aal a di wikidnis outa dem aat
7421,ROM,11,JNT,an dis a wa mi pramis dem wen mi tek we dem sin
7422,ROM,11,JNT,kaaz di juu dem did ton dem bak pan di gud nyuuz dem a gad enimi an dat wok out gud fi unu we a no juu
7423,ROM,11,JNT,bot dem a di piipl we gad did pik an so im stil lov dem kaaz a dat im did pramis fi dem faada faada go bak se im wuda du
7424,ROM,11,JNT,gad naa go chienj im main bout di piipl we im did pik an im naa go tek bak di gif dem we im gi dem
7425,ROM,11,JNT,a siem so unu we a no juu unu neva yuus tu fala wa gad se bot gad mek op im main fi gud an kain tu unu kaaz di juu dem neva did a fala wa im se
7426,ROM,11,JNT,so wan taim unu neva did a fala wa gad se a siem so nou di juu dem naa fala wa im se an siem laik ou gad did gud an kain tu unu a siem so im ago gud an kain tu di juu dem
7427,ROM,11,JNT,piipl neva waahn fi du wa gad se dem fi du
7428,ROM,11,JNT,so gad lef dem fi du di sitn dem we dem waahn
7429,ROM,11,JNT,gad lef dem an mek di sitn dem we dem waahn fi du av dem laik prizna so dat lieta im kuda gud an kain tu di uol a dem
7430,ROM,11,JNT,gad gud an kain tu aal piipl nof nof nobadi no waiz laik im an nobadi no nuo aal we im nuo
7431,ROM,11,JNT,uu kyan se wai im mek op im main fi du di sitn dem we im du
7432,ROM,11,JNT,uu kyan andastan di wie im du tingz
7433,ROM,11,JNT,kaaz uu nuo wa di laad a tingk
7434,ROM,11,JNT,uu kyan tel im wa im fi du ar wa im no fi du
7435,ROM,11,JNT,uu gi gad notn we mek im afi pie dem bak
7436,ROM,11,JNT,kaaz a gad mek evriting a im kaaz evriting fi liv an evriting mek fi sorv im
7437,ROM,11,JNT,gad fi get priez fi eva an eva iemen
7438,ROM,12,JNT,so den breda an sista sins gad gud an kain tu unu nof nof mi a beg unu du gi op unu laif tu gad laik wan sakrifais wan sakrifais we alaiv we de de fi sorv gad an we gad kyan api wid
7439,ROM,12,JNT,dat a ou unu fi worship gad
7440,ROM,12,JNT,no mek di piipl we de iina di worl tel unu ou fi liv
7441,ROM,12,JNT,insteda dat mek gad chienj di wie ou unu tingk so dat im kyan chienj di wie ou unu a liv
7442,ROM,12,JNT,da wie de unu wi nuo aal a wa gad waahn unu fi du unu wi nuo we rait unu wi nuo wa mek gad api an unu wi nuo ou im waahn unu fi liv
7443,ROM,12,JNT,kaaz a di gif we gad gi mi mi a tel unu no bada tingk se unu muor dan wa unu riili bi
7444,ROM,12,JNT,insteda dat unu fi ombl unuself an joj unuself bies pan di fiet we gad gi unu
7445,ROM,12,JNT,siem laik ou wan badi mek op a nof difrant paat an di difrant difrant paat dem de de fi du difrant sitn a siem so a nof a wi bot di uol a wi mek op wan badi kaaz wi an krais jiizas a wan
7446,ROM,12,JNT,di uol a wi difrant bot wi jain op tugeda an wi bilang tu wi wan aneda
7447,ROM,12,JNT,gad gi wi difrant difrant gif im mek wi kyan du difrant sopm
7448,ROM,12,JNT,ef gad gi sumadi di powa fi priich im mesij den dem fi priich bies pan di fiet we dem av
7449,ROM,12,JNT,ef gad gi dem di powa fi sorv den dem fi sorv
7450,ROM,12,JNT,ef im gi dem di powa fi tiich den dem fi tiich
7451,ROM,12,JNT,ef gad mek yu kyan taak tu piipl an mek dem fiil laik se dem kyan du wa dem niid fi du den a dat yu fi du
7452,ROM,12,JNT,ef im gi yu wan aat fi piipl we mek yu shier aal we yu av den yu fi gi wid aal a yu aat
7453,ROM,12,JNT,ef gad mek yu wan liida den yu fi wok aad
7454,ROM,12,JNT,ef gad mek yu kyan gud an kain tu piipl den a dat yu fi du an yu fi api fi du it tu
7455,ROM,12,JNT,unu mos lov piipl wid aal a unu aat unu lov mos riil iet evriting we wikid an eng aan tait tu eniting wa gud
7456,ROM,12,JNT,lov unu wan aneda laik breda an sista an unu fi aalwiez put unu breda an sista bifuo unuself
7457,ROM,12,JNT,unu fi wok aad an no liezi unu mos eva waahn fi sorv di laad wid aal a unu aat
7458,ROM,12,JNT,wail unu wiet fi di sitn dem we gad pramis fi gi unu unu mos api kaaz unu nuo se unu ago get it
7459,ROM,12,JNT,wen chobl tek unu unu no fi gi op bot unu mos gwaan uol chrang an unu fi prie aal di taim neva tap
7460,ROM,12,JNT,ef unu choch breda an sista no av wa dem niid unu fi shier wa unu av wid dem an unu mos eva redi fi tek iin piipl we a chravl an naa no we fi stie
7461,ROM,12,JNT,di piipl we a kaaz unu fi sofa unu mos prie an aks gad fi bles dem aalwiez aks gad fi bles piipl no prie an aks im fi du notn bad tu dem
7462,ROM,12,JNT,ef piipl api unu fi api wid dem ef dem a baal unu fi baal wid dem tu
7463,ROM,12,JNT,liv gud wid unu wan aneda
7464,ROM,12,JNT,no get fula unuself an fiil laik se unu kyaahn du sortn wok ar taak tu sortn an sortn piipl
7465,ROM,12,JNT,insteda dat ombl unuself
7466,ROM,12,JNT,ef sumadi du yu sopm rang no bada du dem bak notn rang aalwiez chrai fi du wa evribadi tingk rait
7467,ROM,12,JNT,ef it kyan apm du evriting we unu kyan du fi mek shuor se unu liv iina piis wid evribadi
7468,ROM,12,JNT,breda an sista ef sumadi du unu rang no bada tek it pan unuself fi go mek dem pie fi wa dem did du unu lef dem tu gad mek im joj dem
7469,ROM,12,JNT,a siem so it rait dong iina gad wod dat di laad se a fi mi jab fi mek piipl pie fi di rang we dem du mi wi ponish dem
7470,ROM,12,JNT,bot ef yu enimi onggri gi im sopm fi iit ef im waahn sopm fi jringk gi im sopm fi jringk
7471,ROM,12,JNT,wen yu du dat a laik yu a pail op at kuol pan im ed
7472,ROM,12,JNT,no mek wikidnis biit yu bot biit wikidnis wid gud
7473,ROM,13,JNT,evribadi mos du wa di govament se kaaz nobadi kyaahn ruul ef gad neva gi dem di powa fi ruul
7474,ROM,13,JNT,so di piipl dem we a ruul uova unu a gad put dem de
7475,ROM,13,JNT,so den di piipl we no du wa di govament se dem fi du a go dem riili a go gens di piipl we gad pik fi ruul an di piipl dem we du dat a jos bring dem a bring dong jojment pan demself
7476,ROM,13,JNT,di piipl we du wa rait dem no afi fried a di piipl we a ruul uova dem
7477,ROM,13,JNT,a jos di piipl dem we a du we rang fi fried
7478,ROM,13,JNT,so ef unu no waahn fi fried a di piipl we a ruul uova unu jos du wa rait an wen unu du dat dem wi big unu op
7479,ROM,13,JNT,kaaz di piipl we iina powa dem a gad sorvant an dem de de fi fi unu gud
7480,ROM,13,JNT,bot yu si ef unu a du rang unu fi fried kaaz gad neva gi dem powa fi notn
7481,ROM,13,JNT,di piipl we iina powa a gad sorvant an im yuuz dem fi joj an ponish di piipl we a du rang
7482,ROM,13,JNT,so den unu fi du wa di piipl we ruul uova unu se unu fi du
7483,ROM,13,JNT,unu fi du dem no jos kaaz gad wi ponish unu ef unu no du it bot kaaz diip dong iina unu aat unu nuo se a dat unu fi du
7484,ROM,13,JNT,a dat mek unu a pie taks tu kaaz di piipl we a ruul uova unu wen dem du we dem sopuoz fi du a wok dem a wok fi gad
7485,ROM,13,JNT,unu mos pie piipl wa unu uo dem ef unu av taks fi pie pie di uol a dem ef piipl fi get rispek rispek dem an ef a big dem fi get big op den big dem op
7486,ROM,13,JNT,no uo nobadi notn pie piipl wa unu uo dem
7487,ROM,13,JNT,di onggl ting unu fi uo piipl a lov kaaz enibadi we lov dem nieba laik ou dem lov demself dem a du evriting we di laa se
7488,ROM,13,JNT,di laa dem no sliip wid nobadi we yu no marid tu no kil no tiif no red yai aafa piipl tingz aal a dem de an di res a laa dem yu kuda put dem tugeda an mek wan laa we se lov yu nieba laik ou yu lov yuself
7489,ROM,13,JNT,ef yu lov sumadi yu naa go du notn bad tu dem
7490,ROM,13,JNT,so den wen yu lov piipl yu riili a du aal we di laa se
7491,ROM,13,JNT,dat a wa unu mos du kaaz unu nuo di taim wi a liv iina
7492,ROM,13,JNT,unu nuo se a taim nou fi wiek op an tap sliip kaaz wi kluosa nou tu di die wen gad ago siev wi dan wen wi did fos staat biliiv iina krais jiizas
7493,ROM,13,JNT,wi taim pan da ort ya suun don it komiin laik wen nait a don an die a lait
7494,ROM,13,JNT,so mek wi tap du di wikid sitn dem we piipl du iina di daak an insteda dat tek op di wepan dem wa wi yuuz fi fait iina di die taim
7495,ROM,13,JNT,so mek wi liv ou wi nuo wi fi liv mek wi liv laik piipl we iina di lait no laik piipl we iina di daak
7496,ROM,13,JNT,wi no fi tek paat iina no wail seks paati an wi no fi jringk til wi jongk
7497,ROM,13,JNT,wi no fi a sliip roun sliip roun ar a tek paat iina no kaina seks sin
7498,ROM,13,JNT,unu no fi lov fait an unu no fi red yai fi ada piipl tingz
7499,ROM,13,JNT,insteda aal a dat unu fi mek jiizas krais ruul uova unu an tap tingk bout di wikid sitn dem we unu badi waahn fi du an ou unu kyan get dem sitn de
7500,ROM,14,JNT,di breda an sista dem we no chrang iina wa dem biliiv unu mos tek dem iin an mek dem fiil welkom
7501,ROM,14,JNT,no aagyu wid dem bout wa dem fiil rait fi du ar rang fi du
7502,ROM,14,JNT,som piipl biliiv se dem kyan iit evriting bot di piipl we no chrang iina wa dem biliiv dem wi onggl iit vejitebl dem naa iit no miit
7503,ROM,14,JNT,di piipl we iit evriting dem no fi luk dong pan di piipl dem we no iit miit an di piipl we no iit miit dem no fi joj di piipl we iit miit kaaz gad don tek dem fi fi im pikni dem
7504,ROM,14,JNT,uu unu tingk unu bi fi a joj sumadi els sorvant
7505,ROM,14,JNT,a onggl di sorvant maasta kyan tel im ef im a du we im fi du ar ef im naa du we im fi du onggl dem maasta kyan se ef dem a tan op ar dem a faal dong
7506,ROM,14,JNT,an dem wi tan op kaaz di laad kyan mek dem tan op
7507,ROM,14,JNT,som piipl biliiv se wan die muor impuotant dan di res a die dem iina di wiik bot ada piipl tingk se di uol a dem a di siem ting
7508,ROM,14,JNT,evribadi afi mek op dem uona main bout wa dem biliiv an nuo wai dem biliiv it tu
7509,ROM,14,JNT,di piipl we se wan die muor impuotant dan di res dem a yuuz da die de fi ana gad
7510,ROM,14,JNT,di piipl we iit evriting dem a du it fi ana gad kaaz dem gi gad tangks fi di fuud we dem a iit
7511,ROM,14,JNT,an di piipl dem we no iit miit dem du dat fi ana gad tu kaaz dem gi gad tangks fi di fuud we dem iit tu
7512,ROM,14,JNT,non a wi a liv fi wiself wan an non a wi naa ded fi wiself wan
7513,ROM,14,JNT,kaaz ef wi liv wi a liv fi di laad an ef wi ded wi ded fi di laad
7514,ROM,14,JNT,so den weda wi liv ar wi ded wi bilang tu di laad
7515,ROM,14,JNT,a dat mek krais jiizas did ded an den kom bak alaiv im du dat so dat im wuda bi laad uova evribadi laad fi di piipl we ded an laad fi di piipl we alaiv
7516,ROM,14,JNT,so den unu we no iit miit wa mek unu a joj unu breda an sista
7517,ROM,14,JNT,an unu we iit evriting wa mek unu a luk dong pan unu breda an sista
7518,ROM,14,JNT,aal a wi afi go tan op infronta gad fi im joj wi
7519,ROM,14,JNT,it rait iina gad wod se di laad se az shuor az mi alaiv evribadi ago ben dong pan dem nii infronta mi an aal a dem ago se out loud dat mi a gad
7520,ROM,14,JNT,so den evribadi afi go ansa tu gad fi demself
7521,ROM,14,JNT,so mek wi tap joj wi wan aneda
7522,ROM,14,JNT,insteda dat mek wi chrai wi bes fi no du notn we wi kaaz wi breda an sista fi sin
7523,ROM,14,JNT,mi an jiizas a wan an so mi nuo fi shuor se no fuud no de we rang fi mi iit
7524,ROM,14,JNT,bot ef sumadi riili biliiv se it rang fi dem iit sopm den it wuda rang fi dem iit it
7525,ROM,14,JNT,ef yu nuo se wen yu iit sortn an sortn fuud yu ago ton aaf yu breda an sista an yu du it siem wie yu naa chriit dem wid lov
7526,ROM,14,JNT,no mek di sitn dem we unu a iit mash op unu breda an sista we krais jiizas ded fa
7527,ROM,14,JNT,so di sitn dem we unu tingk gud fi du no du notn we wi mek piipl se dat dem wikid
7528,ROM,14,JNT,kaaz gad kindom no av notn fi du wid wa piipl iit an jringk ar we dem no iit an jringk
7529,ROM,14,JNT,gad kindom a bout ou piipl liv ef dem a liv rait ef dem av piis iina dem aat an ef dem aat api an aal a dem sitn de kom fram di uoli spirit
7530,ROM,14,JNT,enibadi we liv an sorv krais jiizas da wie de wi kaaz gad fi api wid dem an piipl wi rispek dem fi wa dem du
7531,ROM,14,JNT,so den mek wi aalwiez chrai fi du di sitn dem we kaaz piipl fi liv iina piis an we wi elp fi bil op wi wan aneda
7532,ROM,14,JNT,no mash op di wok we gad du uova fuud
7533,ROM,14,JNT,so iivn duo evriting kliin an gud fi iit it wuda rang fi yu iit it ef it ago kaaz sumadi fi sin
7534,ROM,14,JNT,it gud fi no iit miit ar jringk wain ar fi du notn we wuda kaaz yu breda ar sista fi sin
7535,ROM,14,JNT,so den wen it kom tu dem sitn ya kip wa yu biliiv bitwiin yu an gad
7536,ROM,14,JNT,di piipl we kyan du wa dem biliiv rait an no wanda at aal ef wa dem a du rang ar fiil gilti bout we dem a du a dem riili api
7537,ROM,14,JNT,bot ef sumadi iit sopm an a wanda ef it rang ar it rait fi dem iit it gad ago joj dem an se dat wa dem a du rang kaaz dem naa liv azkaadn tu wa dem biliiv
7538,ROM,14,JNT,an eniting we no lain op wid wa yu biliiv rait a sin
7539,ROM,15,JNT,nou wi we chrang iina wa wi biliiv wi fi tek taim wid an elp di wan dem we wiik
7540,ROM,15,JNT,wi no fi jos du di sitn dem we wi waahn an wa wi mek wi api
7541,ROM,15,JNT,insteda dat mek evri wan a wi du di sitn dem we wi mek wi breda an sista api mek wi du di sitn dem we gud fi dem an wa wi elp fi bil dem op
7542,ROM,15,JNT,iivn krais jiizas neva du di sitn dem we im du fi mek imself api
7543,ROM,15,JNT,it rait iina gad wod dat jiizas se tu gad se wen piipl chat bad bout yu an shiem yu aal we dem se bout yu dem riili a se bout mi tu
7544,ROM,15,JNT,evriting we rait dong iina gad wod rait dong fi tiich wi an fi elp push wi fi tan op chrang an no gi op so dat wi kyan gwaan luk fi get di sitn dem we gad pramis wi
7545,ROM,15,JNT,mi prie se gad gad uu kyan mek piipl chrang an kaaz dem fi eng aan an no gi op mi prie se im wi kaaz unu fi liv iina piis wid unu wan aneda wail unu a fala krais jiizas
7546,ROM,15,JNT,so dat aal a unu kyan kom tugeda wid wan aat an wan vais an priez di gad an faada fi wi laad jiizas krais
7547,ROM,15,JNT,so den tek unu wan aneda siem laik ou krais jiizas did tek unu so dat piipl wi priez gad
7548,ROM,15,JNT,kaaz mi a tel unu krais jiizas did kom fi elp di juu dem
7549,ROM,15,JNT,im did kom fi shuo dem se gad wi aalwiez du wa im se im ago du im did kom fi shuo dem se gad wuda du aal we im did pramis di juu dem faada faada go bak se im wuda du
7550,ROM,15,JNT,krais jiizas did kom tu so dat di piipl we a no juu kuda priez gad kaaz im did gud an kain tu dem
7551,ROM,15,JNT,a siem so it rait iina gad wod se so mi wi gi yu tangks wen mi de mongks di piipl we a no juu an mi wi sing priez tu yu
7552,ROM,15,JNT,wan neks paat se aal di piipl we a no juu get api an priez gad wid im piipl di juu dem
7553,ROM,15,JNT,an wan neda paat se priez di laad aal a unu we a no juu an mek evribadi evriwe priez im
7554,ROM,15,JNT,an iina wan neda paat a gad wod aizaiya se sumadi fram jesi fambili ago kom an im ago ruul uova di piipl we a no juu an dem ago luk fi im gi dem aal we im pramis fi gi dem
7555,ROM,15,JNT,mi prie se gad gad we kaaz piipl fi luk fa an nuo fi shuor se dem wi get wa im pramis mi prie se im wi gi unu piis iina unu aat an mek unu aat api api kyaahn don kaaz unu biliiv iina im
7556,ROM,15,JNT,mi prie se im du dat so dat di uoli spirit wi kaaz unu muor an muor fi luk fi get di sitn dem we gad pramis an nuo fi shuor se yu wi get dem
7557,ROM,15,JNT,mi breda an sista mi muor dan shuor bout unu mi nuo se unu a gud piipl unu nuo evriting we unu sopuoz fi du an unu kyan tiich unu wan aneda
7558,ROM,15,JNT,bot iina da leta ya mi diil wid unu aad mi no uol notn bak wen it kom tu sortn an sortn tingz kaaz mi waahn unu fi memba dem
7559,ROM,15,JNT,mi no uol notn bak kaaz gad gud an kain tu mi im mek mi wan a krais jiizas sorvant dem an sen mi fi wok mongks di piipl dem we a no juu
7560,ROM,15,JNT,mi a laik wan priis fi mi jab a fi priich di gud nyuuz we gad gi mi tu di piipl we a no juu so dat di uoli spirit kyan mek dem kliin an gi dem op tu gad laik wan sakrifais wan sakrifais we gad kyan api wid
7561,ROM,15,JNT,so kaaz mi an krais jiizas a wan mi kyan proud a di wok we mi a du fi gad
7562,ROM,15,JNT,mi wudn mad fi taak bout notn bot di wok we krais jiizas yuuz mi fi du di wok we kaaz di piipl we a no juu fi staat du aal a wa gad se dem fi du
7563,ROM,15,JNT,dem staat fala gad sieka di sitn dem we mi se an du an sieka di sain dem an di mirikl dem we gad spirit gi mi di powa fi du
7564,ROM,15,JNT,so fram jeruusilem go klier a ilirikom mi priich di gud nyuuz bout krais jiizas aal bout
7565,ROM,15,JNT,wa mi did aalwiez waahn fi du a fi go priich di gud nyuuz bout krais jiizas wich paat nobadi neva go priich yet
7566,ROM,15,JNT,da wie de mi wudn a bil pan di wok we sumadi els di staat fi du bot insteda dat siem laik ou it rait dong iina gad wod di piipl we nobadi neva tel bout jiizas dem wi si an di wan dem we neva ier bout im dem wi andastan
7567,ROM,15,JNT,a sieka di wok we mi did a du mek nof taim mi no get fi kom luk fi unu
7568,ROM,15,JNT,bot nou mi naa notn a kip mi wich paat mi de mi wok don an a nof ier nou mi waahn kom si unu
7569,ROM,15,JNT,wen mi a go a spien mi uop se mi kyan paas chuu an si unu an dat afta mi spen likl taim wid unu unu wi elp mi fi go we mi a go
7570,ROM,15,JNT,bot rait ya nou mi a go a jeruusilem fi elp gad piipl
7571,ROM,15,JNT,kaaz di choch dem iina masiduoniya an akaiya did muor dan api fi gi moni tu gad piipl iina jeruusilem we puor
7572,ROM,15,JNT,a dem mek op dem main fi du it nobadi neva afi se notn tu dem bot di chuut a dat dem sopuoz fi elp gad piipl we puor
7573,ROM,15,JNT,kaaz ef di juu dem did shier aal a di nais sitn dem we gad spirit gi dem wid di piipl we a no juu dem no fi shier dem moni an tingz wid dem tu
7574,ROM,15,JNT,so den afta mi don aal a dis an mek shuor di moni riich dem sief mi wi ed out fi spien bot mi ago kom fi unu wie an mi nuo se wen mi kom de krais jiizas ago bles unu nof nof
7575,ROM,15,JNT,kaaz aal a wi biliiv iina jiizas krais an sieka di lov we di uoli spirit gi wi mi a beg unu breda an sista fi prie tu gad fi mi
7576,ROM,15,JNT,kom prie wid mi an prie aad aad
7577,ROM,15,JNT,prie se di piipl iina judiya we no biliiv iina jiizas krais prie se dem no ort mi
7578,ROM,15,JNT,an prie tu se gad piipl iina jeruusilem wi api wid wa mi did du fi dem an tek wa mi bring fi dem
7579,ROM,15,JNT,so prie bout dem sitn de so dat mi kyan kom luk fi unu ef dat a wa gad waahn an dat wen mi kom mi aat wi api an mi kyan get som res wail mi dong de wid unu
7580,ROM,15,JNT,nou mi prie se gad we gi piipl piis iina dem aat wi tan wid di uol a unu
7581,ROM,15,JNT,iemen
7582,ROM,16,JNT,nou mi waahn unu fi nuo se wi sista fiibi a wan gud sumadi shi sorv di choch iina senkriya
7583,ROM,16,JNT,tek ar iin an chriit ar laik ou unu nuo unu fi chriit gad piipl kaaz shi bilang tu gad an gad piipl sopuoz fi chriit dem wan aneda gud
7584,ROM,16,JNT,eniting shi niid fram unu gi it tu ar kaaz a nof piipl shi elp shi aal elp mi
7585,ROM,16,JNT,tel priska an akwila oudi fi mi
7586,ROM,16,JNT,dem wok wid mi fi jiizas krais an dem put demself iina siiros chobl fi mi dem did redi fi ded fi mi
7587,ROM,16,JNT,mi kyaahn tangk dem inof an a no jos mi a tel dem tangks bot aal a di piipl we go a di choch dem fi piipl we a no juu a tangk dem tu
7588,ROM,16,JNT,di uol a di piipl dem we gyada fi choch a priska an akwila ous tel dem oudi fi mi tu
7589,ROM,16,JNT,mi gud gud fren epiniitos tel im oudi fi mi
7590,ROM,16,JNT,im a did di fos wan iina iezha fi biliiv iina jiizas krais
7591,ROM,16,JNT,mieri we wok aad aad fi unu tel ar oudi
7592,ROM,16,JNT,anjranikos an juuniyas mi kombolo uu did iina prizn wid mi oudi tu unu
7593,ROM,16,JNT,aal a di apasl dem nuo dem gud gud an rispek dem an dem did biliiv iina krais jiizas bifuo mi
7594,ROM,16,JNT,tel ampliyaatos oudi fi mi
7595,ROM,16,JNT,im a mi gud gud fren an im an jiizas a wan
7596,ROM,16,JNT,orbanos we wok wid wi fi jiizas krais an mi gud gud fren stiekis tel di tuu a dem oudi fi mi
7597,ROM,16,JNT,tel apelez we go chuu nof chraiyal an kraasiz an pruuv se im a gad sorvant oudi fi mi
7598,ROM,16,JNT,an tel aal a di piipl we liv a aristobyuulos ous oudi fi mi tu
7599,ROM,16,JNT,tel mi kombolo eruodiyan oudi an se oudi tu aal di piipl we liv a narsisos yaad an we biliiv iina jiizas krais
7600,ROM,16,JNT,tel chraifiina an chraifuosa we a wok fi di laad oudi fi mi an mi waahn fi sen oudi fi mi gud gud fren porsis tu
7601,ROM,16,JNT,porsis wok aad aad fi di laad
7602,ROM,16,JNT,tel ruufos oudi fi mi
7603,ROM,16,JNT,im a wan a di laad gud gud sorvant dem an tel im mada oudi fi mi tu a laik shi a fi mi mada tu
7604,ROM,16,JNT,asingkritos flegan ormiiz pachrobas ormas an di uol a di breda an sista dem we de wid dem tel dem oudi fi mi
7605,ROM,16,JNT,tel filalogos an juuliya neriyos an im sista olimpas an aal a gad piipl we de de wid dem oudi fi mi
7606,ROM,16,JNT,unu fi tel unu wan aneda oudi an du it wid lov
7607,ROM,16,JNT,aal a krais jiizas choch dem we out ya sen oudi fi unu
7608,ROM,16,JNT,nou breda an sista mi a beg unu wach out fi di piipl we kaaz di piipl iina di choch fi plit op an fait wid dem wan aneda we kaaz piipl fi ton we fram wa dem biliiv an we taak gens an tiich tingz we no lain op wid wa unu did lorn
7609,ROM,16,JNT,no av notn fi du wid dem kaaz dem piipl de dem naa sorv wi laad jiizas krais dem onggl a sorv demself
7610,ROM,16,JNT,dem a swiitmout dem yuuz aal kaina fansi wod fi chrik an miks op di piipl dem we no nuo beta
7611,ROM,16,JNT,evribadi ier bout ou unu biliiv an a fala di gud nyuuz bout krais jiizas wid aal a unu aat an unu mek fi mi aat wel api wid aal we unu a du
7612,ROM,16,JNT,bot mi waahn unu fi waiz mi waahn unu fi aalwiez nuo wa rait fi unu du an no av notn fi du wid no kaina wikidnis
7613,ROM,16,JNT,suun gad we gi piipl piis iina dem aat wi put sietan anda yu fut an mash im op
7614,ROM,16,JNT,mi prie se di laad jiizas krais wi shuo unu lov iivn duo wi no dizorv it
7615,ROM,16,JNT,timoti we wok wid mi sen oudi fi unu
7616,ROM,16,JNT,mi kombolo dem luushos jiesn an sosipieta sen oudi fi unu tu
7617,ROM,16,JNT,an mi torshiiyos we bilang tu gad an we a rait dong da leta ya fi breda paal a sen oudi fi unu tu
7618,ROM,16,JNT,gaiyos uu mi a stie wid an iina uufa yaad dem kip choch sen oudi fi unu
7619,ROM,16,JNT,irastos we kip di moni fi di siti an wi breda kwaatos sen oudi fi unu tu
7620,ROM,16,JNT,mek wi priez gad gad we kyan mek unu tan op chrang iina wa unu biliiv azkaadn tu di gud nyuuz we mi priich bout krais jiizas an azkaadn tu di chuu sitn dem we a did siikrit fram lang lang taim a bak bot we gad mek wi nuo bout nou
7621,ROM,16,JNT,gad we liv fi eva an eva tel di prafit dem fi rait dong dem sitn ya iina gad wod an sen out piipl fi priich bout it so dat evribadi wuda nuo di chuut an staat fi biliiv an fala gad
7622,ROM,16,JNT,gad a di onggl riil gad notn an nobadi no waiz laik im
7623,ROM,16,JNT,so sieka wa jiizas krais du fi wi mek wi priez gad fi eva an eva
7624,ROM,16,JNT,iemen
7625,1CO,1,JNT,da leta ya a kom fram paal di wan we gad pik fi bi wan a jiizas krais apasl an it a kom fram wi breda sostoniiz tu
7626,1CO,1,JNT,da leta ya a fi aal a gad piipl we de iina korint
7627,1CO,1,JNT,gad kaal unu fi bi im piipl an di uol a unu bilang tu im kaaz a im mek unu an jiizas ton wan
7628,1CO,1,JNT,a no jos unu wi a rait tu wi a rait tu evribadi we se jiizas a dem laad laik wi
7629,1CO,1,JNT,mi prie se wi faada gad an wi laad jiizas krais wi shuo unu lov iivn duo wi no dizorv it an gi unu piis iina unu aat
7630,1CO,1,JNT,mi eva gi gad tangks fi aal we im du fi unu
7631,1CO,1,JNT,kaaz unu an jiizas krais a wan im shuo unu lov iivn duo unu no dizorv it
7632,1CO,1,JNT,an kaaz unu an jiizas kluos gad bles unu wid nof gud sitn
7633,1CO,1,JNT,im mek unu kyan priich im wod an im mek unu kyan andastan evriting we de de fi nuo bout im spirit
7634,1CO,1,JNT,an sins unu kyan du dem sitn de dat shuo se di mesij we wi did bring kom gi unu bout krais jiizas a chuu sopm
7635,1CO,1,JNT,so wail unu a wiet fi wi laad jiizas krais fi kom bak notn no de we unu kuda waahn ar niid
7636,1CO,1,JNT,gad spirit don gi unu evriting
7637,1CO,1,JNT,jiizas wi elp unu fi gwaan tan op chrang iina wa unu biliiv til di die im kom bak fi joj di worl
7638,1CO,1,JNT,so pan da die de wen unu tan op infronta im nobadi naa go kyan se unu did a liv rang
7639,1CO,1,JNT,gad di wan we kaal unu fi bi wan wid im bwai pikni wi laad jiizas krais aalwiez du wa im se im ago du
7640,1CO,1,JNT,so unu kyan chos se im wi de de fi unu
7641,1CO,1,JNT,nou iina wi laad jiizas krais niem mi a beg unu breda an sista fi tap aagyu wid unu wan aneda an plit op plit op di choch iina gruup
7642,1CO,1,JNT,unu niid fi kom tugeda an mek shuor se aal a unu tingk di siem wie an aal a unu mek op unu main fi du di siem sitn
7643,1CO,1,JNT,mi nuo se unu a aagyu wid unu wan aneda kaaz som piipl we liv iina klowi ous tel mi bout it
7644,1CO,1,JNT,unu nuo wa mi a taak bout
7645,1CO,1,JNT,som a unu a se mi a fala paal
7646,1CO,1,JNT,wan neda gruup a se mi a fala apalos
7647,1CO,1,JNT,wan neks gruup a se mi a fala siifas an wan neda gruup a se mi a fala krais
7648,1CO,1,JNT,krais jiizas fi im badi kot op kot op iina piis
7649,1CO,1,JNT,a uu ded pan di kraas fi unu
7650,1CO,1,JNT,paal
7651,1CO,1,JNT,a uufa niem dem baptaiz unu iina
7652,1CO,1,JNT,paal
7653,1CO,1,JNT,mi tangk gad se di onggl wan dem we mi baptaiz a krispos an gaiyos
7654,1CO,1,JNT,mi glad se a no mi baptaiz di res a unu
7655,1CO,1,JNT,so non a unu kyaahn se a fi mi niem unu get baptaiz iina
7656,1CO,1,JNT,an mi baptaiz di piipl dem we liv iina stefanos ous mi no memba ef mi baptaiz nobadi els kaaz a riili priich krais jiizas sen mi fi priich no fi baptaiz piipl
7657,1CO,1,JNT,an wen mi priich di gud nyuuz bout jiizas mi neva yuuz no fansi wod fi chrai get unu fi biliiv kaaz mi wudn waahn aal a wa krais jiizas du fi wi pan di kraas fi luuz powa
7658,1CO,1,JNT,kaaz di mesij bout ou jiizas ded pan di kraas fi wi komiin laik fuulinish tu di wan dem we no biliiv an we ago go a el
7659,1CO,1,JNT,bot tu wi di wan dem we siev it shuo ou gad powaful
7660,1CO,1,JNT,kaaz it rait dong se mi ago shuo di piipl dem we tingk se dem waiz se aal a di sitn dem we dem tingk op a fuulinish
7661,1CO,1,JNT,an aal a di sitn dem we dem tingk sumaat mi ago mash dem op
7662,1CO,1,JNT,so den wa unu tingk ago apm tu di piipl dem we tingk se dem waiz
7663,1CO,1,JNT,wa unu tingk dat miin fi di laa tiicha dem
7664,1CO,1,JNT,wa unu tingk dat a se bout di piipl dem we lov aagyu bout evriting
7665,1CO,1,JNT,gad no don shuo se aal a di sitn dem we dem piipl de tingk se dem nuo a fuulinish
7666,1CO,1,JNT,kaaz piipl tingk se dem waiz lef tu demself dem wudn nuo gad
7667,1CO,1,JNT,bot sins gad riili waiz im mek it so dat piipl kuda get siev ef dem biliiv di siem mesij we dem se a fuulinish
7668,1CO,1,JNT,di juu dem a luk fi mirikl wok bifuo dem biliiv an di piipl dem we a no juu dem naa go biliiv ef di mesij we a priich no soun waiz tu dem
7669,1CO,1,JNT,bot yu si wi wi priich bout ou krais jiizas ded pan di kraas fi siev wi
7670,1CO,1,JNT,di juu dem beks enitaim dem ier da mesij ya an di piipl dem we a no juu tingk se a fuulinish wi a taak
7671,1CO,1,JNT,bot yu si di piipl dem we gad kaal fi bi im pikni weda dem a juu ar dem a no juu da mesij de shuo ou gad powaful an ou im waiz
7672,1CO,1,JNT,kaaz di sitn dem we gad du we di piipl dem we no biliiv tek fi fuulinish mek muor sens dan eniting we enibadi kuda tingk bout
7673,1CO,1,JNT,an we dem luk pan an se a wiik gad wiik it chrangga dan di chrangis ting enibadi kuda du
7674,1CO,1,JNT,breda an sista tingk bout ou unu did stie wen gad kaal unu
7675,1CO,1,JNT,muos a unu nobadi neva tingk se unu waiz
7676,1CO,1,JNT,muos a unu nobadi neva tingk se unu kuda taak an mek piipl du wa unu se
7677,1CO,1,JNT,an a onggl likl bit a unu kom fram big impuotant fambili
7678,1CO,1,JNT,bot gad pik di sitn dem we piipl tingk a fuulinish so dat im kyan shiem di wan dem we tingk se dem waiz
7679,1CO,1,JNT,gad pik di sitn dem we piipl tingk wiik so dat im kuda shiem di piipl we tingk se dem chrang
7680,1CO,1,JNT,gad pik di wan dem we nobadi no tingk impuotant an we piipl luk dong pan
7681,1CO,1,JNT,im pik di wan dem we piipl tingk no wot notn so dat im kuda shuo di wan dem we tingk dem a sumadi se dem a riili nobadi
7682,1CO,1,JNT,im du dat so nobadi kyan kom tu im a buos bout ou dem waiz an ou dem impuotant
7683,1CO,1,JNT,a gad kaaz unu fi kluos wid jiizas krais
7684,1CO,1,JNT,an a jiizas mek wi kyan nuo gad an kyan andastan sortn tingz gad mek wi waiz wen wi kluos wid jiizas
7685,1CO,1,JNT,an chuu wi kluos wid jiizas gad tek we aal a wi sin an mek tingz rait bitwiin wi an im
7686,1CO,1,JNT,an so wi a im pikni nou
7687,1CO,1,JNT,so mek wi fala wa rait dong iina gad wod ef nobadi ago buos bout notn mek dem buos bout wa di laad du fi dem
7688,1CO,2,JNT,breda an sista wen mi did kom priich gad chuu mesij tu unu we nobadi neva ier bifuo mi neva yuuz no big wod ar chrai fi soun waiz
7689,1CO,2,JNT,kaaz mi did mek op mi main se wail mi did de de wid unu mi wuda onggl priich bout jiizas krais an ou dem kil im pan di kraas
7690,1CO,2,JNT,wen mi did kom tu unu mi did wiik an mi did fried so til mi did a chrimbl
7691,1CO,2,JNT,an wen mi did a tiich an a priich mi neva yuuz no fansi taak laik we di piipl dem we tingk dem waiz yuuz
7692,1CO,2,JNT,mi neva afi du dat fi mek unu biliiv kaaz gad spirit yuuz im powa fi shuo unu se aal a wa mi did a se a chuu sopm
7693,1CO,2,JNT,mi priich da wie de so dat unu wudn biliiv jos kaaz piipl tingk se wa mi se waiz bot kaaz unu si gad powa fi unuself
7694,1CO,2,JNT,nou iivn duo mi no yuuz no big fansi wod di piipl dem we biliiv iina gad nof nof dem tingk se di mesij we mi priich waiz
7695,1CO,2,JNT,it no waiz kaaz a sopm we som sumaat piipl tingk op
7696,1CO,2,JNT,an it no waiz kaaz di ruula dem we de bout nou an we ago luuz dem powa an ded tingk se it waiz
7697,1CO,2,JNT,nuo mi no tiich we dem tingk waiz
7698,1CO,2,JNT,insteda dat mi taak bout ou gad di onggl wan we riili waiz did plan fi siev wi fram lang taim
7699,1CO,2,JNT,nobadi neva nuo bout da plan de bifuo kaaz im kip it fram wi
7700,1CO,2,JNT,bot lang bifuo im iivn mek di worl gad mek a plan fi siev wi a so im waiz
7701,1CO,2,JNT,non a di piipl dem we a ruul iina dem taim ya did andastan da plan de
7702,1CO,2,JNT,kaaz ef dem did andastan it dem wuda neva tek wi big an powaful laad an niel im op pan wan kraas kil im
7703,1CO,2,JNT,bot it rait dong se no yai no si no iez no ier aal a di sitn dem we gad pudong fi di piipl we lov im
7704,1CO,2,JNT,nobadi kudn iivn tingk dem op
7705,1CO,2,JNT,bot gad yuuz im spirit fi shuo wi aal a dem sitn de
7706,1CO,2,JNT,gad spirit sorch an fain out evriting it aal nuo di sitn dem we gad a tingk we nobadi els no nuo bout
7707,1CO,2,JNT,wich wan a unu kyan tel we sumadi els a tingk
7708,1CO,2,JNT,jos laik ou a onggl fi wi spirit nuo we wi a tingk bout a siem so a onggl gad spirit nuo we im a tingk bout
7709,1CO,2,JNT,di spirit we wi av neva kom fram di worl
7710,1CO,2,JNT,di spirit we wi av kom fram gad an a chuu wi av im spirit mek wi kyan andastan an nuo aal a di sitn dem we gad kwik fi du fi wi
7711,1CO,2,JNT,dat a wa wi eva a priich tel unu
7712,1CO,2,JNT,an wen wi a priich wi no yuuz no wod we di piipl we waiz se wi fi yuuz
7713,1CO,2,JNT,nuo wen wi priich wi se di sitn dem we di spirit tel wi fi se so dat wi kyan mek unu we av di spirit andastan aal a wa di spirit shuo wi
7714,1CO,2,JNT,di piipl we no av gad spirit naa go biliiv notn we di spirit se kaaz it ago komiin laik fuulinish tu dem
7715,1CO,2,JNT,dem naa go kyan andastan it kaaz a onggl wen yu av di spirit yu kyan andastan dem sitn de
7716,1CO,2,JNT,di piipl we av gad spirit a liv iina dem dem kyan andastan evriting bot piipl we no av di spirit naa go kyan andastan dem
7717,1CO,2,JNT,kaaz it rait dong iina gad wod se uu kyan nuo we di laad a tingk
7718,1CO,2,JNT,uu kyan tel im wa fi du
7719,1CO,2,JNT,bot kaaz wi av di uoli spirit wi tingk laik ou krais jiizas tingk
7720,1CO,3,JNT,breda an sista bifuo mi kudn taak tu unu laik ou mi wuda taak tu piipl we av gad spirit a kanchuol dem
7721,1CO,3,JNT,mi did afi taak tu unu laik piipl we mek dem badi kanchuol dem mi did afi taak tu unu laik se unu a biebi we no andastan di sitn dem bout gad
7722,1CO,3,JNT,mi did afi fiid unu milk mi kudn gi unu no aad fuud kaaz unu neva redi fi it
7723,1CO,3,JNT,an unu stil no redi fi it
7724,1CO,3,JNT,unu stil a mek di sitn dem we unu badi waahn kanchuol unu
7725,1CO,3,JNT,ef unu eva a kos unu wan aneda an ef unu eva red yai an waahn waahn unu wan aneda sitn dem unu no tingk se unu a mek unu badi kanchuol unu
7726,1CO,3,JNT,unu no tingk se unu a gwaan laik di piipl dem we no nuo gad
7727,1CO,3,JNT,kaaz wen wan sumadi se mi a fala paal an wan neda wan se mi a fala apalos unu no tingk se unu a gwaan laik piipl we no nuo gad
7728,1CO,3,JNT,afta aal uu a apalos
7729,1CO,3,JNT,an uu a paal
7730,1CO,3,JNT,a wi kom priich tu unu an mek unu biliiv bot di tuu a wi did onggl a du wa gad se wi fi du
7731,1CO,3,JNT,wi a onggl gad sorvant
7732,1CO,3,JNT,luk pan it da wie ya ef unu a did wan plaant a mi wuda did plaant di siid
7733,1CO,3,JNT,apalos a di wan we did waata unu bot a gad mek unu gruo
7734,1CO,3,JNT,so di wan we plaant an di wan we waata dem no impuotant
7735,1CO,3,JNT,di onggl wan we riili impuotant a di wan we kaaz unu fi gruo
7736,1CO,3,JNT,nou di wan we plaant an di wan we waata di tuu a dem a wok tugeda kaaz dem waahn di siem sitn fi apm
7737,1CO,3,JNT,an di tuu a dem ago get pie bies pan we dem du
7738,1CO,3,JNT,mi an apalos wi a jos gad sorvant an di tuu a wi a wok tugeda fi gad
7739,1CO,3,JNT,bot unu unu a gad fiil we wi a plaant op unu a gad bildin
7740,1CO,3,JNT,mek mi put it wan neda wie
7741,1CO,3,JNT,gad gud an kain tu mi so im mek mi wan a im ed bilda dem
7742,1CO,3,JNT,a mi go iin go bil di foundieshan we sumadi els ago bil pan
7743,1CO,3,JNT,nou aal a wi afi wach ou wi a bil
7744,1CO,3,JNT,kaaz nobadi kyan go bil wan neda foundieshan pan tap a di wan we de de aredi
7745,1CO,3,JNT,an di foundieshan we de de aredi a jiizas krais
7746,1CO,3,JNT,im a di wan an onggl foundieshan
7747,1CO,3,JNT,nou som piipl ago yuuz guol silva ar ada stuon we kaas nof moni wen dem a bil pan da foundieshan de
7748,1CO,3,JNT,an som ada piipl ago yuuz wud jrai graas ar chraa wen dem a bil
7749,1CO,3,JNT,pan di die wen krais jiizas kom bak evribadi ago nuo wa evribadi bil wid an evribadi ago nuo ef wa evribadi bil gud kaaz gad ago tes it wid faiya
7750,1CO,3,JNT,ef di faiya no bon op wa dem bil pan di foundieshan gad ago pie dem fi di wok we dem du
7751,1CO,3,JNT,bot ef di faiya bon op wa dem bil gad naa go pie dem
7752,1CO,3,JNT,dem naa go ded bot evriting els we dem av ago bon op iina di faiya
7753,1CO,3,JNT,unu no nuo se unu badi a gad ous an dat im spirit a liv iina unu
7754,1CO,3,JNT,enibadi we mash op gad ous gad ago mash dem op
7755,1CO,3,JNT,kaaz gad ous uoli an unu a gad ous
7756,1CO,3,JNT,no bada fuul unuself
7757,1CO,3,JNT,ef unu tingk unu waiz jos chuu di piipl we no biliiv iina gad se so mi a tel unu a beta unu ton fuul so dat unu kyan riili get waiz
7758,1CO,3,JNT,kaaz wa dem piipl de se waiz gad tek fi fuulinish
7759,1CO,3,JNT,it aal rait dong iina gad wod se di piipl dem we tingk se dem waiz gad tek di siem sitn dem we dem tingk waiz an yuuz it ton dem iina fuul
7760,1CO,3,JNT,an it se agen se di piipl dem we tingk dem waiz gad nuo aal we dem a tingk
7761,1CO,3,JNT,an im nuo se aal we dem a plan no wot notn
7762,1CO,3,JNT,so tap buos bout uu unu a fala kaaz evriting a fi unu uon
7763,1CO,3,JNT,gad sen aal a wi paal apalos an siifas fi elp unu
7764,1CO,3,JNT,evriting we de iina di worl gad mek fi unu
7765,1CO,3,JNT,wa apm wen unu a liv an wa apm wen unu ded gad mek it so evriting wok out gud fi unu
7766,1CO,3,JNT,aal di sitn dem we apm nou an aal a di sitn dem we ago apm apm fi elp unu
7767,1CO,3,JNT,evriting bilang tu unu
7768,1CO,3,JNT,an unu bilang tu krais jiizas an krais jiizas bilang tu gad
7769,1CO,4,JNT,dis a ou unu fi tingk bout wi we a tiich unu unu fi luk pan wi an si se wi a jos krais jiizas sorvant dem an di wan dem we de ya fi tel unu bout aal a di sitn dem we unu no nuo bout gad
7770,1CO,4,JNT,nou ef yu a wan sorvant di onggl sitn yu maasta waahn a fi yu du wa im gi yu fi du an fi yu du it gud tu
7771,1CO,4,JNT,so yu si mi mi no bizniz wid wa piipl av fi se bout mi
7772,1CO,4,JNT,it no mata tu mi ef unu ar di piipl we de a kuot waahn joj di wok we mi du
7773,1CO,4,JNT,mi no iivn joj miself
7774,1CO,4,JNT,az faar az mi nuo mi no du notn rang bot dat no pruuv se wa mi a du rait
7775,1CO,4,JNT,bot a no unu ago joj mi a di laad ago joj mi
7776,1CO,4,JNT,so no bada joj nobadi til di taim rait
7777,1CO,4,JNT,wiet til di laad kom
7778,1CO,4,JNT,aal a di rang sitn dem we piipl du an chrai fi aid im wi mek evribadi nuo bout dem an im wi shuo wa riili de iina piipl aat
7779,1CO,4,JNT,an den gad wi big op di wan dem we du di wok we im gi dem an we du it gud
7780,1CO,4,JNT,breda an sista unu maita tingk se aal a di sitn dem we mi se onggl a taak bout mi an apalos bot it a taak bout unu tu
7781,1CO,4,JNT,mi did a yuuz mi an apalos laif fi shuo unu an mek unu andastan se unu no fi du eniting els bot we rait dong iina gad wod
7782,1CO,4,JNT,kaaz ef unu fala wa rait dong unu wi no buos bout wan tiicha an iet di ada wan
7783,1CO,4,JNT,kaaz a uu mek unu beta dan enibadi els
7784,1CO,4,JNT,wa unu av we a no get unu get it
7785,1CO,4,JNT,an ef a get unu get it mek unu a buos laik se a no get unu did get it
7786,1CO,4,JNT,uo so unu av aal we unu kuda waahn aredi an unu don rich wos unu ton king lef wi
7787,1CO,4,JNT,mi wish se unu did riili ton king fi chuu so dat wi kuda ton king wid unu tu
7788,1CO,4,JNT,kaaz it komiin laik se gad put wi im apasl dem iina di luowis pozishan laik se wi a som man we get sen fi go ded
7789,1CO,4,JNT,kaaz di worl di ienjel dem evribadi tek wi fi papi shuo
7790,1CO,4,JNT,nof piipl tingk wi a fuul kaaz wi biliiv iina krais jiizas
7791,1CO,4,JNT,bot unu unu tingk se unu waiz kaaz unu bilang tu krais
7792,1CO,4,JNT,nof piipl tingk se wi naa no powa fi du notn bot unu unu tingk se unu av nof powa
7793,1CO,4,JNT,piipl shuo unu rispek bot dem no rispek wi
7794,1CO,4,JNT,aal nou wi onggri an wi chuot jrai
7795,1CO,4,JNT,fi wi kluoz komiin laik piis a uol tier op klaat piipl chriit wi bad bad an wi no av no we fi liv
7796,1CO,4,JNT,wi tek wi uona an dem an wok aad aad
7797,1CO,4,JNT,wen piipl kos wi an se aal kaina sopm bout wi aal wi du a bles dem
7798,1CO,4,JNT,wen piipl mek wi a sofa wi no gi op wi jos gwaan uol chrang
7799,1CO,4,JNT,wen piipl tel lai pan wi wi stil taak tu dem nais
7800,1CO,4,JNT,aal nou di worl gwaan laik se wi a jos gyaabij wi komiin laik jregs we lef bak
7801,1CO,4,JNT,mi naa rait dem sitn ya fi shiem unu
7802,1CO,4,JNT,mi a rait dem fi tiich unu kaaz unu a laik mi pikni dem an mi lov unu
7803,1CO,4,JNT,kaaz iivn duo unu maita av ten touzn tiicha fi elp unu liv ou gad waahn unu fi liv a no aal a dem ago komiin laik wan faada tu unu
7804,1CO,4,JNT,bot mi a unu faada kaaz a mi fos bring di gud nyuuz kom gi unu an elp unu fi biliiv
7805,1CO,4,JNT,so mi a beg unu liv unu laif laik ou unu si mi a liv fi mi uon
7806,1CO,4,JNT,a so mek mi a sen timoti tu unu timoti we mi lov an we komiin laik mi pikni kaaz di tuu a wi biliiv iina di siem gad
7807,1CO,4,JNT,mi a sen im fi elp unu memba aal a di sitn dem we mi did tiich unu bout krais jiizas
7808,1CO,4,JNT,a di siem sitn mi a tiich aal bout iina aal a di choch dem
7809,1CO,4,JNT,nou som a unu staat get buosi kaaz unu tingk se mi naa go kom si unu
7810,1CO,4,JNT,bot mi ago kom de suun ef dat a wa di laad waahn mi fi du
7811,1CO,4,JNT,mi ago kom de an mi wi fain out fi miself no jos wa dem buosi piipl a se bot mi ago fain out a wa kaina powa dem av
7812,1CO,4,JNT,kaaz gad kindom no bies pan wa piipl se gad kindom bies pan powa
7813,1CO,4,JNT,wich wan unu wuda waahn mi fi du
7814,1CO,4,JNT,unu wuda waahn mi fi kom tu unu wid wan tik fi biit unu ar unu wuda waahn mi kom wid wan spirit we kain an jengkl an shuo unu lov
7815,1CO,5,JNT,nou piipl kom tel mi se unu av som piipl mongks unu we a du aal kaina seks sin
7816,1CO,5,JNT,di sitn dem we dem a du so bad dat no iivn di piipl dem we no nuo gad wuda du dem
7817,1CO,5,JNT,mi a ier bout ou wan man aal a sliip wid im stepmada
7818,1CO,5,JNT,an unu a buos bout unuself unu no tingk se unu shuda a eng dong unu ed iina shiem an a baal
7819,1CO,5,JNT,unu no tingk se unu shuda kik out di wan dem we a du dem sitn de
7820,1CO,5,JNT,iivn duo mi no de de mi spirit de de wid unu
7821,1CO,5,JNT,an mi don joj di wan dem we a tek paat iina aal kaina seks sin
7822,1CO,5,JNT,mi joj dem an mi tel unu aredi wa unu fi du wid dem laik se mi did de de wid unu
7823,1CO,5,JNT,wen unu gyada tugeda an mi spirit de de wid unu wid di rait an di powa we di laad jiizas krais gi wi unu fi an uova di wan dem we a du aal kaina seks sin tu sietan
7824,1CO,5,JNT,an dem uova so dat sietan kyan mash dem op
7825,1CO,5,JNT,dat a di onggl wie dem wi chienj dem wiez an ton we fram sin
7826,1CO,5,JNT,an wen dem ton we fram sin an get siev gad naa go ponish dem wen im kom bak fi joj di worl
7827,1CO,5,JNT,unu no fi buosibuosi
7828,1CO,5,JNT,a no gud sopm dat unu no nuo se a onggl wan likl bit a yiis yu niid fi mek di uol a di duo swel op
7829,1CO,5,JNT,unu mos get rid a aal a di sin we de iina unu laif jos laik ou wi dash we uol yiis
7830,1CO,5,JNT,unu mos get rid a it so dat unu kyan komiin laik fresh duo we naa no yiis iina it
7831,1CO,5,JNT,kaaz dat a wa unu riili fi bi sins gad mek unu nyuu wen unu biliiv iina jiizas
7832,1CO,5,JNT,kaaz jiizas ded fi set wi frii im komiin jos laik di biebi shiip we dem did kil a paasuova taim
7833,1CO,5,JNT,so no mek wi selibriet di paasuova festival wid uol yiis yiis we ful op a bad main an wikidnis
7834,1CO,5,JNT,mek wi selibriet it wid bred we naa no yiis di bred we gud an kliin
7835,1CO,5,JNT,iina di leta we mi did rait tu unu mi did tel unu se unu no fi av notn fi du wid piipl we a tek paat iina no kaina seks sin
7836,1CO,5,JNT,wen mi se so mi neva did a taak bout di piipl dem we no biliiv iina gad
7837,1CO,5,JNT,a chuu se som a dem piipl de tek paat iina seks sin an som a dem griidi
7838,1CO,5,JNT,som a di piipl we no biliiv iina gad tiif ada piipl sitn dem an som a dem worship aal kaina faalz gad
7839,1CO,5,JNT,bot ef a did dem mi did a taak unu kudn liv no we unu wuda afi lef da worl ya
7840,1CO,5,JNT,wen mi did rait unu mi did a taak bout piipl we se dem biliiv iina gad
7841,1CO,5,JNT,no av notn fi du wid nobadi we se dem a gad pikni bot a tek paat iina aal kaina seks sin
7842,1CO,5,JNT,no av notn fi du wid dem ef dem waahntiwaahnti tiif ada piipl sitn dem worship faalz gad tel lai ar jringk tu moch
7843,1CO,5,JNT,no iivn iit wid dem piipl de
7844,1CO,5,JNT,kaaz wa bizniz mi av a joj piipl we no biliiv iina gad
7845,1CO,5,JNT,a no di piipl we biliiv iina gad wi fi joj
7846,1CO,5,JNT,gad wi joj di piipl we no biliiv iina im
7847,1CO,5,JNT,ron di wikid piipl dem fram mongks unu
7848,1CO,6,JNT,ef non a unu a kwaril an a fait wid wan a unu choch breda ar sista unu kuda riili mad inof fi kyari dem go kuot insteda mek gad piipl saat it out
7849,1CO,6,JNT,unu no nuo se a gad piipl ago joj di worl
7850,1CO,6,JNT,an ef a unu ago joj di worl unu no tingk se unu kyan manij fi saat out di likl aagiment dem we unu av mongks unu wan aneda
7851,1CO,6,JNT,unu no nuo se a wi ago joj di ienjel dem
7852,1CO,6,JNT,so den wi no mos kyan diil wid dem likl sitn ya we apm pan ort
7853,1CO,6,JNT,so wen unu av prablem iina di choch an piipl a kwaril wid dem wan aneda unu ago pik piipl we no av notn fi du wid di choch fi saat out di mata
7854,1CO,6,JNT,mi a se dis fi shiem unu
7855,1CO,6,JNT,unu miin fi se dat nobadi no de mongks unu we waiz inof fi diil wid dem sitn ya
7856,1CO,6,JNT,bot sumadi we biliiv iina gad kyari wan neda sumadi we biliiv go kuot wos kyari dem go infronta wan joj we no biliiv iina gad
7857,1CO,6,JNT,di fak se unu afi kyari unu wan aneda go kuot fi saat out unu prablem dem shuo se unu naa liv laik ou gad waahn unu fi liv
7858,1CO,6,JNT,unu no tingk it beta fi sumadi du unu rang
7859,1CO,6,JNT,unu no tingk it beta fi sumadi tiif fram unu
7860,1CO,6,JNT,nuo insteda dat a unu a tiif an a unu a du rang wos unu a du it tu unu uona breda an sista
7861,1CO,6,JNT,unu no nuo se di wikid naa go av no paat iina gad kindom
7862,1CO,6,JNT,no bada fuul unuself di piipl dem we tek paat iina aal kaina seks sin an we worship faalz gad naa go tek paat iina gad kindom
7863,1CO,6,JNT,piipl we sliip wid piipl dem no marid tu piipl we sel dem badi fi moni man we sliip wid man an uman we sliip wid uman dem naa go si gad kindom at aal
7864,1CO,6,JNT,bot a no dem wan piipl we tiif piipl we waahntiwaahnti piipl we eva a get jongk piipl we tek dem mout tier dong ada piipl an piipl we chrik piipl fi get dem moni no iivn wan a dem ago tek paat iina gad kindom niida
7865,1CO,6,JNT,an a dem de kaina piipl som a unu yuus tu bi
7866,1CO,6,JNT,bot gad did wash unu an mek unu kliin
7867,1CO,6,JNT,im sen im uoli spirit fi taak tu unu aat so dat unu an wi laad jiizas krais kuda ton wan
7868,1CO,6,JNT,an wen unu ton wan im tek we unu sin
7869,1CO,6,JNT,piipl wi se mi kyan du eniting mi waahn fi du no laa no de de fi tap mi bot a no evriting we wi kyan du gud fi wi
7870,1CO,6,JNT,piipl wi se tu mi kyan du eniting mi waahn fi du no laa no de de fi tap mi bot mi naa go mek notn we mi kyan du ruul uova mi
7871,1CO,6,JNT,ada piipl wi se tu fuud a fi yu beli an yu beli a fi fuud bot gad ago mash op di tuu a dem
7872,1CO,6,JNT,yu badi neva mek fi yu tek it go tek paat iina aal kaina seks sin
7873,1CO,6,JNT,yu badi a fi di laad an di laad a fi yu badi
7874,1CO,6,JNT,gad yuuz im powa an mek di laad kom bak alaiv an im ago mek wi liv agen tu
7875,1CO,6,JNT,unu no nuo se fi unu badi a paat a krais jiizas badi
7876,1CO,6,JNT,so den mi fi tek di piipl dem we mek op im badi an mek dem go sliip wid uman we sel ar badi fi moni an mek dem ton paat a fi ar badi
7877,1CO,6,JNT,nuo sa unu no nuo se enibadi we sliip wid wan uman we sel ar badi fi moni ton paat a ar badi tu
7878,1CO,6,JNT,kaaz it rait dong iina gad wod se wen man an uman av seks it komiin laik se dem badi ton wan
7879,1CO,6,JNT,bot enibadi we a luk fi mek dem an di laad wan dem ago bi wan wid im spirit tu
7880,1CO,6,JNT,unu fi ron we fram aal kaina seks sin
7881,1CO,6,JNT,di res a sin dem we piipl du apm outsaida di badi it naa du dem badi notn
7882,1CO,6,JNT,bot di piipl we tek paat iina aal kaina seks sin a mash op dem badi
7883,1CO,6,JNT,unu no nuo se unu badi a di ous fi di uoli spirit we gad gi unu
7884,1CO,6,JNT,unu no de pan unu uon
7885,1CO,6,JNT,gad pie nof fi unu wen im sen im bwai pikni fi ded fi unu
7886,1CO,6,JNT,so tek kier a unu badi an liv rait so dat piipl wi nuo se unu bilang tu gad
7887,1CO,7,JNT,nou mek mi diil wid di sitn dem we unu rait mi bout notn no rang ef wan man no go a bed wid wan uman
7888,1CO,7,JNT,bot sins nof piipl a sliip wid piipl an dem no marid evri man fi av im uona waif an evri uman fi av ar uona ozban
7889,1CO,7,JNT,ozban mos sliip wid dem waif dat a fi dem dyuuti
7890,1CO,7,JNT,a siem wie so di waif dem mos sliip wid dem ozban kaaz dat a fi dem dyuuti tu
7891,1CO,7,JNT,di waif badi a no fi ar uon ar badi bilang tu ar ozban
7892,1CO,7,JNT,a siem so di ozban badi a no fi im uon im badi bilang tu im waif
7893,1CO,7,JNT,wen unu marid unu onggl fi tap sliip wid unu wan aneda ef di tuu a unu mek op unu main fi tap so unu kyan spen som taim a prie
7894,1CO,7,JNT,an unu onggl fi du dat fi a shaat taim
7895,1CO,7,JNT,wen di taim paas unu fi go bak go sliip wid unu wan aneda so dat sietan kyaahn kaaz unu fi du notn rang kaaz unu kyaahn kanchuol unu badi
7896,1CO,7,JNT,mi naa tel di marid piipl fi tap av seks mi jos a se dat dem kyan tap fi a taim ef dem waahn du dat
7897,1CO,7,JNT,mi wish se evribadi wuda stie laik mi mi no marid
7898,1CO,7,JNT,bot gad mek evribadi difrant im mek som piipl tan da wie ya an im mek som piipl tan da wie de
7899,1CO,7,JNT,nou di piipl we no marid an di piipl dem we ozban ar waif ded lef dem a dis mi afi se tu unu it gud fi unu tan ou unu bi an no marid jos laik mi
7900,1CO,7,JNT,bot ef dem kyaahn kanchuol demself dem fi get marid
7901,1CO,7,JNT,kaaz a beta dem marid dan dem no marid an mek dem niecha kil dem
7902,1CO,7,JNT,nou di piipl dem we marid dis a wa di laad a se unu mos du a no mi se so no waif mos lef ar ozban
7903,1CO,7,JNT,bot ef shi lef im shi no fi marid agen shi kyan aalwiez mek op bak wid ar ozban duo
7904,1CO,7,JNT,a siem wie no ozban mos lef im waif
7905,1CO,7,JNT,tu di res a unu dis a wa mi a se tu unu no di laad ef wan a yu choch breda dem av wan waif we no biliiv iina gad an shi api fi gwaan liv wid im im no fi lef ar
7906,1CO,7,JNT,an ef wan uman av wan ozban we no biliiv iina gad an im api fi gwaan liv wid ar shi no fi lef im niida
7907,1CO,7,JNT,gad tek di ozban we no biliiv iina im fi bi im pikni kaaz im waif a wan a im pikni
7908,1CO,7,JNT,a siem so di waif we no biliiv gad tek ar fi bi im pikni kaaz ar ozban a fi im pikni
7909,1CO,7,JNT,ef gad neva tek di ozban ar di waif we no biliiv iina im fi bi im pikni tu fi dem pikni wudn bilang tu gad
7910,1CO,7,JNT,bot chuu gad tek dem az im pikni fi dem pikni bilang tu im tu
7911,1CO,7,JNT,bot ef di wan we no biliiv iina gad waahn fi lef mek dem gwaan
7912,1CO,7,JNT,ef dem waahn lef di breda ar sista we biliiv no afi stie marid tu dem no muor
7913,1CO,7,JNT,kaaz gad waahn wi fi liv iina piis
7914,1CO,7,JNT,aal a unu we a waif an av ozban we no biliiv ou unu nuo se unu naa go siev unu ozban
7915,1CO,7,JNT,an aal a unu we a ozban an we av wan waif we no biliiv ou unu nuo se unu naa go siev unu waif
7916,1CO,7,JNT,gad mek it so dat evribadi liv difrant an iivn duo unu biliiv iina im nou unu fi gwaan tan iina di siem pozishan we gad put unu bifuo im kaal unu fi ton wan a im piipl
7917,1CO,7,JNT,iina evri wan a di choch dem dis a wa mi se unu fi du
7918,1CO,7,JNT,ef wan man did sorkomsaiz wen gad kaal im fi bi wan a im piipl im no fi chrai chienj notn ar aid notn im fi tan ou im bi
7919,1CO,7,JNT,ef wan man neva sorkomsaiz wen gad kaal im fi ton wan a im piipl im no fi go get sorkomsaiz im fi tan ou im tan
7920,1CO,7,JNT,a no notn ef yu sorkomsaiz jos laik ou a no notn ef yu no sorkomsaiz
7921,1CO,7,JNT,di onggl ting we mata a dat unu du wa gad se unu fi du
7922,1CO,7,JNT,wen gad kaal unu fi bi paat a im piipl aal a unu fi tan ou gad did put unu
7923,1CO,7,JNT,ef yu a did wan sliev wen yu staat biliiv iina gad no mek dat bada yu
7924,1CO,7,JNT,bot ef yu av wan wie we yu kyan get frii den du it
7925,1CO,7,JNT,kaaz ef sumadi a did wan sliev wen dem staat biliiv iina gad wi laad jiizas krais frii dem
7926,1CO,7,JNT,a siem so ef dem did frii wen gad kaal dem fi bi paat a im piipl dem ago ton wan sliev fi krais
7927,1CO,7,JNT,gad pie fi unu no mek nobadi tek unu ton unu iina sliev
7928,1CO,7,JNT,breda an sista unu biliiv nou so unu an gad kluos
7929,1CO,7,JNT,bot unu mos tan iina di siem pozishan wich paat gad did put unu bifuo unu staat biliiv
7930,1CO,7,JNT,nou fi di piipl dem we neva av seks wid nobadi yet gad neva gi mi no ruul fi unu
7931,1CO,7,JNT,bot gad gud an kain tu mi an im elp mi so moch dat unu kyan chos wa mi bout fi tel unu
7932,1CO,7,JNT,yu si chuu di wan dem we biliiv iina gad ago go chuu nof aad taimz mi tingk it beta fi unu tan ou unu bi
7933,1CO,7,JNT,ef yu av wan waif yu no fi lef ar bot ef yu naa no waif yu no fi go luk non niida
7934,1CO,7,JNT,bot ef di wan dem we neva av seks yet go get marid a no sin dem a sin
7935,1CO,7,JNT,bot dem we get marid dem ago av nof chobl iina da laif ya an mi no waahn unu fi afi go chuu dat
7936,1CO,7,JNT,wa mi a chrai fi se breda an sista a dat taim shaat krais jiizas suun kom bak
7937,1CO,7,JNT,so fram nou aan aal a unu we av waif fi sorv gad so til it komiin laik se unu no av no waif
7938,1CO,7,JNT,a siem so dem we a baal fi sorv gad so til it komiin laik se dem neva did a baal
7939,1CO,7,JNT,dem we api fi sorv gad jos laik dem wuda sorv im ef dem neva api
7940,1CO,7,JNT,mek di piipl dem we av moni fi bai aal we dem niid sorv gad so til it komiin laik se dem neva av notn
7941,1CO,7,JNT,di piipl dem we a wok aad so dem kyan liv gud unu no fi spen aal a unu taim a wori bout di sitn dem we de iina da worl ya
7942,1CO,7,JNT,kaaz da worl ya naa go tan so fi eva it suun ded an gaan
7943,1CO,7,JNT,mi no waahn unu fi afi wori bout notn
7944,1CO,7,JNT,di man we no marid onggl bizniz wid gad wok an wa im waahn im fi du
7945,1CO,7,JNT,im onggl waahn gad fi api wid im
7946,1CO,7,JNT,bot di man we marid im afi wori bout di sitn dem we im fambili niid fi liv
7947,1CO,7,JNT,im afi wori bout ou fi tek kier a im waif
7948,1CO,7,JNT,di man we marid afi tingk bout tuu sitn wan taim
7949,1CO,7,JNT,di uman dem we no marid an di wan dem we neva sliip wid no man yet dem eva a tingk bout di laad an onggl bizniz wid ou dem kyan sorv im
7950,1CO,7,JNT,dem waahn aal we dem du wid dem badi an aal we dem tingk fi shuo se dem bilang tu gad
7951,1CO,7,JNT,bot di uman dem we marid dem afi wori bout fuud an ous an fambili dem afi wori bout ou fi kip dem ozban api
7952,1CO,7,JNT,mi naa chrai fi aada unu fi du dem sitn ya
7953,1CO,7,JNT,mi a se dem fi chrai elp unu kaaz mi waahn unu fi kyan sorv gad an no av notn a tap unu fram sorv im
7954,1CO,7,JNT,ef wan man fi marid wan uman we neva sliip wid no man yet an im tingk se im naa chriit ar rait an shi a get uol an im fiil se im fi marid ar mek im marid ar
7955,1CO,7,JNT,im naa sin ef im du dat
7956,1CO,7,JNT,dem fi get marid
7957,1CO,7,JNT,bot ef wan man fi marid wan uman we neva sliip wid no man yet an im mek op im main se im naa get marid an im kyan kanchuol imself da man ya naa du notn rang niida
7958,1CO,7,JNT,so di wan we marid di uman we neva sliip wid no man yet du di rait sitn bot di wan we no get marid im du sitn iivn beta
7959,1CO,7,JNT,wan uman mos stie marid tu ar ozban az lang az im a liv
7960,1CO,7,JNT,bot ef im ded shi kyan go marid sumadi els bot da man de afi bi wan a gad pikni
7961,1CO,7,JNT,az faar az mi kyan si an gad spirit liid mi jos laik ou im liid unu a beta shi tan ou shi bi shi wi muor api da wie de
7962,1CO,8,JNT,nou bout di fuud we unu sakrifais an gi faalz gad wi nuo se aal a wi nuo bout da kaina sakrifais de
7963,1CO,8,JNT,wen yu nuo sopm it kaaz yu fi get buosi bot lov lov bil op piipl it elp dem get chrang
7964,1CO,8,JNT,di piipl dem we tingk se dem nuo sopm no riili nuo it yet laik ou dem fi nuo it
7965,1CO,8,JNT,bot ef sumadi lov gad gad nuo dem
7966,1CO,8,JNT,so den dis ting bout weda wi shuda iit ar no iit di fuud we piipl sakrifais gi faalz gad di uol a wi nuo se dem faalz gad de no riili alaiv
7967,1CO,8,JNT,an wi nuo se a onggl wan riil gad de bout
7968,1CO,8,JNT,som piipl se dat yu av nof difrant gad som we liv pan ort an som we liv iina evn an wi nuo se a nof tingz piipl kaal gad an laad
7969,1CO,8,JNT,bot wi nuo se a onggl wan gad de bout
7970,1CO,8,JNT,im a di faada we mek evriting an im a uu wi a liv fa
7971,1CO,8,JNT,an wi nuo se a onggl wan laad de bout an dat a jiizas krais a im mek evriting an a im mek wi kyan liv
7972,1CO,8,JNT,bot a no evribadi nuo dis
7973,1CO,8,JNT,som piipl get so yuus tu worship faalz gad dat wen dem iit di fuud dem stil tingk se a wan sakrifais tu di faalz gad dem
7974,1CO,8,JNT,an chuu dem stil yong iina wa dem biliiv dem tingk se dem a sin wen dem nyam da fuud de
7975,1CO,8,JNT,bot fuud naa go mek wi an gad kluosa so a notn ef wi iit di fuud ar wi no iit di fuud
7976,1CO,8,JNT,it naa du wi notn bad
7977,1CO,8,JNT,wach unuself duo unu frii fi iit di fuud bot mek shuor se wen unu a iit it unu naa kaaz di wan dem we yong iina wa dem biliiv fi sin
7978,1CO,8,JNT,kaaz ef wan a dem piipl de si wan a unu we chrang a iit di fuud we dem gi op tu di faalz gad dem unu no tingk se dem ago nyam it tu iivn duo dem tingk a sin
7979,1CO,8,JNT,an iivn duo unu nuo se it aarait da breda ar sista ya we no chrang laik unu an we jiizas ded fa maita tap biliiv sieka wa unu du
7980,1CO,8,JNT,wen yu kaaz sumadi fi go gens wa dem biliiv an sin dem wie de yu a sin tu
7981,1CO,8,JNT,a laik unu a se krais ded fi notn
7982,1CO,8,JNT,so ef wa mi nyam ago kaaz mi breda fi sin mi wi tap nyam it
7983,1CO,8,JNT,da wie de mi wudn kaaz im fi sin
7984,1CO,9,JNT,mi no frii
7985,1CO,9,JNT,mi a no wan a di apasl dem
7986,1CO,9,JNT,mi neva si wi laad jiizas krais
7987,1CO,9,JNT,unu a no gad piipl sieka di wok we gad sen mi fi du
7988,1CO,9,JNT,iivn ef ada piipl no tingk se mi a wan apasl unu fi nuo se mi a wan kaaz di fak se unu an di laad a wan shuo se mi a riili wan a gad apasl
7989,1CO,9,JNT,dis a wa mi av fi se tu aal a di piipl we a joj mi an a kwestiyan evriting we mi du
7990,1CO,9,JNT,unu no tingk se wi av di rait fi get fuud an jringks fi di wok we wi du
7991,1CO,9,JNT,wi no av di rait fi tek uman we biliiv iina gad an mek dem wi waif an kyari dem roun wid wi jos laik di ada apasl dem di laad breda an siifas
7992,1CO,9,JNT,ar a mi an baanabas a di onggl apasl dem we afi wok so dem kyan av moni fi liv
7993,1CO,9,JNT,wich suoja unu nuo pie imself fi wok
7994,1CO,9,JNT,uu ago plaant op nof griep an no nyam non wen di vain a bier
7995,1CO,9,JNT,uu unu nuo ago tek kier a shiip an no jringk di milk we dem get fram dem
7996,1CO,9,JNT,unu tingk mi jos a se dem sitn ya kaaz dem mek sens
7997,1CO,9,JNT,di laa no se dem siem sitn ya tu
7998,1CO,9,JNT,kaaz it rait dong iina muoziz laa se yu no fi tap di aks fram nyam wen im a mash out di grien
7999,1CO,9,JNT,wen unu ier dat unu riili tingk se gad a wori bout di aks
8000,1CO,9,JNT,a no mos wi im a taak bout wen im se dat
8001,1CO,9,JNT,yes it rait dong fi wi so dat wen di wan we a dig op di grong an di wan we a mash out di grien go du dem wok dem kyan luk faawod tu di grien we dem ago riip op
8002,1CO,9,JNT,ef a wi plaant di gud sitn dem fram gad spirit iina unu aat unu no tingk se wi shuda a get fram unu di sitn dem we wi niid fi liv
8003,1CO,9,JNT,ef unu av ada piipl we unu afi sopuot unu no tingk se unu shuda waahn sopuot wi muor dan dem
8004,1CO,9,JNT,bot iivn duo wi kuda tel unu fi sopuot wi wi no aks unu fi notn
8005,1CO,9,JNT,wi go chuu evri an eniting so dat wi no tap nobadi fram biliiv di gud nyuuz bout jiizas krais
8006,1CO,9,JNT,unu no nuo se di wan dem we wok iina gad ous get fi dem fuud siem plies de a gad ous
8007,1CO,9,JNT,an unu no nuo se di wan dem we elp fi fiks op di fuud fi bon sakrifais dem get som a da siem fuud de
8008,1CO,9,JNT,a siem so di laad se dat di wan dem we go roun an tiich di gud nyuuz fi get wa dem niid fi liv fram di piipl dem we dem a tiich
8009,1CO,9,JNT,bot iivn duo mi av di rait fi aks unu fi sopuot mi mi neva du it
8010,1CO,9,JNT,an mi naa rait unu nou so dat unu wi staat du it niida
8011,1CO,9,JNT,mi wuda raada ded dan mek unu sopuot mi
8012,1CO,9,JNT,kaaz mi no waahn notn fi tap mi fram buos bout ou mi priich di gud nyuuz tu unu an neva get no elp fram unu
8013,1CO,9,JNT,mi kyaahn buos bout di fak se mi a priich di gud nyuuz kaaz a gad aada mi fi du dat
8014,1CO,9,JNT,an ef mi no priich di gud nyuuz gad wuda ponish mi
8015,1CO,9,JNT,kaaz ef mi miself chuuz fi priich di gud nyuuz gad wi pie mi
8016,1CO,9,JNT,bot ef a no chuuz mi chuuz fi du it den aal mi a du a du di wok we gad gi mi an chos mi fi du
8017,1CO,9,JNT,so den a wa mi ago get pie
8018,1CO,9,JNT,fi mi pie a dat mi kyan priich di gud nyuuz bout jiizas an no chaaj nobadi
8019,1CO,9,JNT,da wie de mi kyan priich an no aks unu fi sopuot mi iivn duo mi av di rait fi aks unu
8020,1CO,9,JNT,iivn duo mi frii an nobadi no uon mi mi tek miself ton evribadi sliev so dat mi kyan kaaz az moch piipl fi biliiv iina gad az mi kyan
8021,1CO,9,JNT,wen mi de wid piipl we a juu mi du di sitn dem we di juu dem du so dat mi kuda win dem uova
8022,1CO,9,JNT,an wen mi de mongks piipl we afi fala muoziz laa mi liv azkaadn tu di laa tu iivn duo mi no afi fala it
8023,1CO,9,JNT,mi du dat so dat mi kyan win dem uova an elp dem fi biliiv iina jiizas krais
8024,1CO,9,JNT,wen mi de mongks piipl we no fala di laa mi du wa dem du mi no miin se mi brok gad laa yu no nuo mi fala krais jiizas laa
8025,1CO,9,JNT,bot mi liv laik dem so dat mi kyan win dem uova an elp dem fi biliiv iina jiizas tu
8026,1CO,9,JNT,tu di piipl dem we wiik mi ton wiik tu so dat mi kuda elp dem fi biliiv iina jiizas krais
8027,1CO,9,JNT,so bies pan ou piipl liv mi chienj ou mi liv so dat mi wuda du aal we mi kuda du fi elp siev som a dem
8028,1CO,9,JNT,mi du aal a dat fi elp pred di gud nyuuz bout jiizas an so dat mi wi get di gud sitn dem we gad pramis fi gi im piipl
8029,1CO,9,JNT,unu no nuo se aal di rona dem we go a stiediyom ron gens dem wan aneda bot a onggl wan a dem kyan win
8030,1CO,9,JNT,so unu mos ron laik se unu waahn fi win
8031,1CO,9,JNT,enibadi we a rona ar uu plie eni kaina spuot afi eksasaiz an wok aad evridie
8032,1CO,9,JNT,dem afi nuo ou fi kanchuol demself iina evriting we dem du
8033,1CO,9,JNT,dem du dat so dat dem kyan win wan medal
8034,1CO,9,JNT,di medal we dem win kyan mash op bot yu si wa wi ago get dat kyaahn mash op it ago laas fi eva an eva
8035,1CO,9,JNT,so mi naa ron laik wan man we naa no we a ron go mi ron chriet a di finish lain
8036,1CO,9,JNT,mi naa fait laik se mi a baks briiz
8037,1CO,9,JNT,nuo mi no mek mi badi kanchuol mi mi kanchuol mi badi an mek it du wa mi waahn it fi du
8038,1CO,9,JNT,da wie de afta mi don priich di gud nyuuz gad kyaahn se mi no dizorv fi mi praiz
8039,1CO,10,JNT,breda an sista mi waahn unu fi memba se fi wi faada an fi dem faada faada go bak di kloud did protek di uol a dem wen dem did a kraas di red sii
8040,1CO,10,JNT,wen dem waak anda da kloud de an kraas di sii it komiin laik se dem did baptaiz an ton wan wid muoziz sieka aal a wa dem go chuu
8041,1CO,10,JNT,di uol a dem did nyam di siem fuud we gad iina im powa gi dem fi nyam
8042,1CO,10,JNT,an di uol a dem did jringk di siem jringks we gad iina im powa did gi dem fi jringk
8043,1CO,10,JNT,gad wok wan mirikl an mek waata kom outa rak an a dat dem jringk
8044,1CO,10,JNT,an di rak we di waata kom fram a did krais jiizas
8045,1CO,10,JNT,bot iivn afta aal a dat gad neva api wid muos a dem
8046,1CO,10,JNT,an so im kaaz dem fi ded an dem badi fi skyata skyata aal uova di dezot
8047,1CO,10,JNT,nou aal dem sitn de apm so dat wi kuda si dem an lorn fram dem
8048,1CO,10,JNT,dem a waan wi fi no tan laik dem piipl de an waahn fi du bier wikid sitn
8049,1CO,10,JNT,wi no fi du laik dem an worship no faalz gad
8050,1CO,10,JNT,it rait dong iina gad wod se di piipl dem sidong fi nyam an jringk an den dem git op an staat daans
8051,1CO,10,JNT,wi no fi tek paat iina no kaina seks sin laik dem
8052,1CO,10,JNT,kaaz a so mek twenti chrii touzn a dem ded aaf iina wan die
8053,1CO,10,JNT,wi no fi stie laik dem an tes krais jiizas
8054,1CO,10,JNT,som a dem did tes gad an siniek bait dem an kil dem
8055,1CO,10,JNT,wi no fi komplien an grombl grombl laik som a dem
8056,1CO,10,JNT,kaaz di wan dem we yuus tu grombl grombl di ienjel we kom fi kil kil dem aaf
8057,1CO,10,JNT,aal a dem sitn de we apm tu dem a fi waan wi no fi liv laik dem
8058,1CO,10,JNT,an it rait dong iina gad wod fi waan aal a wi we a liv iina da taim ya wen di worl suun don
8059,1CO,10,JNT,so ef yu tingk se yu a tan op chrang yu beta wach yuself so dat yu no jrap dong
8060,1CO,10,JNT,di siem sin dem we unu a chogl wid evribadi els a chogl wid dem tu
8061,1CO,10,JNT,bot gad gud im naa go mek yu fies no sin an no gi yu wan wie fi diil wid it im naa go gi yu muor dan yu kyan manij
8062,1CO,10,JNT,so mi gud gud fren no worship no faalz gad ron we fram dem sitn de
8063,1CO,10,JNT,mi a taak tu unu laik piipl we av sens so joj wa mi a se fi yuself
8064,1CO,10,JNT,di kop we wi yuuz wen wi av laad sopa an we wi gi gad tangks fa wen wi jringk fram it wi naa tek paat iina wa jiizas krais did du fi wi wen im blod bliid out pan di kraas
8065,1CO,10,JNT,an wen wi brok di bred a no tek wi a tek paat iina im badi tu
8066,1CO,10,JNT,so a onggl wan bred de bout an aal a wi ton wan badi wen di uol a wi iit da bred de
8067,1CO,10,JNT,luk pan di juu dem wen dem a bon sakrifais gi gad di wan dem we a gi op di sakrifais dem nyam som a di fuud tu
8068,1CO,10,JNT,an wen dem nyam it a no shuo dem a shuo se dem an gad a wan
8069,1CO,10,JNT,wa unu tingk mi a chrai fi se
8070,1CO,10,JNT,unu tingk se mi a se dat di fuud we dem bon gi sakrifais tu di faalz gad dem wot notn
8071,1CO,10,JNT,ar se di faalz gad dem we dem a gi di sakrifais tu a riil sopm
8072,1CO,10,JNT,nuo wa mi a se a dat di piipl dem we no biliiv iina gad bon sakrifais gi diiman dem naa bon it gi gad
8073,1CO,10,JNT,an ef yu go nyam da fuud de a laik yu a se dat yu an di diiman dem a wan an mi no waahn unu fi av notn fi du wid no diiman
8074,1CO,10,JNT,yu kyaahn a jringk fram di laad kop an a jringk fram diiman kop tu
8075,1CO,10,JNT,an yu kyaahn a nyam a di laad tiebl an den go nyam a di diiman tiebl
8076,1CO,10,JNT,a mad unu a chrai fi mek gad mad
8077,1CO,10,JNT,unu tingk se unu chrangga dan im
8078,1CO,10,JNT,som piipl se mi kyan du eniting wa mi waahn fi du bot a no evriting gud fi yu
8079,1CO,10,JNT,dem se mi kyan du eniting wa mi waahn fi du bot a no evriting ago elp yu fi gruo
8080,1CO,10,JNT,nobadi fi a luk out fi demself wan dem fi a luk out fi dem nieba dem tu
8081,1CO,10,JNT,yu kyan nyam di miit we dem sel iina di maakit an no afi wori ef it rait ar rang kaaz di uol worl an evriting we de iina it bilang tu gad
8082,1CO,10,JNT,ef sumadi we no biliiv iina gad invait yu a dem yaad fi iit dina an yu waahn go gwaan an nyam di fuud we dem gi yu
8083,1CO,10,JNT,no bada wori bout ef da fuud de rait ar rang fi yu iit
8084,1CO,10,JNT,bot ef sumadi se tu yu se kom iit som a di fuud we wi yuuz fi bon sakrifais gi di faalz gad dem no nyam dat
8085,1CO,10,JNT,no iit it kaaz di man we tel yu bout di fuud an piipl we no biliiv iina gad wi si yu a iit it an tingk se yu a du sopm rang
8086,1CO,10,JNT,so wail fi yu kanchens naa bada yu no nyam it kaaz it wi kaaz ada piipl fi av prablem
8087,1CO,10,JNT,nou yu maita aks wai mi no fi iit wa mi waahn jos chuu ada piipl ago av prablem wid it
8088,1CO,10,JNT,ef mi prie an gi gad tangks fi di fuud it no aarait den fi mi iit it
8089,1CO,10,JNT,dem shudn av no prablem wid it ef mi du dat
8090,1CO,10,JNT,wel di chuut a weda yu a iit fuud ar jringk jringks evriting we yu du yu fi du it iina wan wie we wi kaaz piipl fi priez gad
8091,1CO,10,JNT,no du notn we ago kaaz di juu dem di piipl we a no juu ar gad choch fi sin
8092,1CO,10,JNT,unu fi du laik mi
8093,1CO,10,JNT,mi chrai fi du tingz we wi kaaz evribadi fi api
8094,1CO,10,JNT,mi no du tingz fi elp miself wan bot mi du tingz we wi elp evribadi
8095,1CO,10,JNT,mi du dat so dat evribadi kyan get siev
8096,1CO,11,JNT,unu mos fala mi an du wa mi du
8097,1CO,11,JNT,jos laik ou mi fala krais jiizas an du we im du
8098,1CO,11,JNT,mi afi big unu op kaaz unu a du gud
8099,1CO,11,JNT,unu eva memba di sitn dem we mi did tiich unu an unu aalwiez a fala dem
8100,1CO,11,JNT,unu fala dem jos laik ou mi did se
8101,1CO,11,JNT,bot mi waahn unu fi andastan se krais im a di ed fi evri man evri ozban a di ed fi im waif an gad a di ed fi krais
8102,1CO,11,JNT,dat miin se ef wan man a prie ar a pred gad mesij tu di piipl wid im ed kova op a disrispek im a disrispek di wan we a di ed
8103,1CO,11,JNT,bot eni uman we prie an pred gad mesij tu piipl an no kova op ar ed a shiem shi a bring dong shiem pan ar ozban
8104,1CO,11,JNT,siem laik ou a shiem wan uman wuda a shiem arself ef shi kot aaf aal a ar ier
8105,1CO,11,JNT,so ef wan uman se shi naa go kova op ar ed shi shuda jos go kot aaf ar ier
8106,1CO,11,JNT,bot sins a shiem fi wan uman kot ar ier shaat ar kot aaf aal a it shi fi kova op ar ed
8107,1CO,11,JNT,man no niid fi kova im ed kaaz gad mek man fi bi laik im an man shuo ou gad griet
8108,1CO,11,JNT,bot uman uman shuo ou man griet
8109,1CO,11,JNT,kaaz wen gad did a mek man im neva tek notn fram di uman fi mek im
8110,1CO,11,JNT,bot im tek paat a di man fi mek uman
8111,1CO,11,JNT,man neva mek fi uman niida bot uman did mek fi man
8112,1CO,11,JNT,a sieka dat an sieka di ienjel dem dat uman mos av ar ed kova op
8113,1CO,11,JNT,shi fi av ar ed kova op fi shuo se ar ozban av ruul uova ar
8114,1CO,11,JNT,dat no miin se man kyan du widout uman ar uman widout man kaaz gad neva mek dem fi du widout dem wan aneda
8115,1CO,11,JNT,memba se wen gad did a mek uman im yuuz paat a di man fi du it an nou fi man baan im niid wan uman
8116,1CO,11,JNT,so evriting kom fram gad
8117,1CO,11,JNT,tingk bout dis an ansa da kwestiyan ya fi unuself it rait fi wan uman prie tu gad an no kova op ar ed
8118,1CO,11,JNT,it naamal fi wan man gruo im ier lang
8119,1CO,11,JNT,a no shiem im a shiem imself
8120,1CO,11,JNT,bot ef wan uman av taal ier a no api shi fi wel api se shi av it
8121,1CO,11,JNT,kaaz a gad gi ar da ier de fi ak laik wan kova fi ar ed
8122,1CO,11,JNT,bot ef enibadi tingk se mi rang wen mi se dem tingz ya a wan ting mi av fi se tu unu mi an di res a gad choch no tingk se eniting els rait
8123,1CO,11,JNT,nou wen it kom tu di ruul dem we mi bout fi gi unu mi kyaahn se unu a du gud kaaz wen unu gyada fi choch unu du muor bad dan gud
8124,1CO,11,JNT,fos ting fos mi ier se wen unu gyada tugeda fi av choch unu plit op iina gruup an aagyu wid unu wan aneda
8125,1CO,11,JNT,a dat piipl a tel mi an mi biliiv se som a wa dem a se a chuu sopm
8126,1CO,11,JNT,mi no fraitn fi ier se unu plit op iina gruup kaaz a so wi ago nuo uu gad riili api wid
8127,1CO,11,JNT,wen unu gyada tugeda a no riili di laad sopa unu a iit
8128,1CO,11,JNT,kaaz wen a taim fi iit evribadi iit wen dem fiil laik dem no wiet pan nobadi
8129,1CO,11,JNT,som piipl no get no fuud so dem onggri wail ada piipl jringk til dem jongk
8130,1CO,11,JNT,wa apm
8131,1CO,11,JNT,unu no av yaad wich paat unu kyan nyam an jringk
8132,1CO,11,JNT,ar a shuo unu a chrai shuo se unu iet gad choch wen unu shiem di piipl dem we no av notn
8133,1CO,11,JNT,wa mi fi se tu unu
8134,1CO,11,JNT,unu waahn mi tel unu ou unu gud
8135,1CO,11,JNT,mi kyaahn tel unu se unu a du gud wen unu du dem tingz ya
8136,1CO,11,JNT,di siem ting we di laad did tiich mi a di siem ting we mi tiich unu pan di nait juudas sel out jiizas jiizas tek di bred an wen im gi tangks fi it im brok it an se dis a mi badi we mi gi op fi unu
8137,1CO,11,JNT,iit da breda ya an memba mi
8138,1CO,11,JNT,jos laik ou im tek di bred wen dem don iit im tek op di kop an se dis a mi blod an it a di nyuu pramis we gad mek tu unu
8139,1CO,11,JNT,evritaim unu jringk wain fram da kop ya unu fi memba mi
8140,1CO,11,JNT,kaaz til di laad kom bak evritaim unu iit di bred an jringk fram di kop unu a tel di piipl dem se jiizas did ded
8141,1CO,11,JNT,so enibadi we iit di bred ar jringk fram di kop iina wan wie we disrispek di laad da sumadi de dem a sin gens di laad badi an im blod
8142,1CO,11,JNT,bifuo dem nyam di bred ar jringk fram di kop evribadi mos luk pan demself an mek shuor se dem a tek paat fi di rait riizn
8143,1CO,11,JNT,kaaz ef sumadi iit di bred an jringk fram di kop an no rispek di fak se a di laad badi a jojment dem a bring dong pan demself
8144,1CO,11,JNT,a so mek nof a unu wiik an sik an a so mek som piipl ded
8145,1CO,11,JNT,ef wi did a luk pan wiself an riili a tingk bout wa wi a du wen wi nyam di laad sopa gad wudn ponish wi so
8146,1CO,11,JNT,bot wen gad ponish wi a tiich im a chrai fi tiich wi
8147,1CO,11,JNT,im waahn wi lorn wa rait so dat wen im kom bak fi joj di worl wi naa go ded laik di piipl we no biliiv iina im
8148,1CO,11,JNT,so mi breda an sista wen unu gyada tugeda fi tek laad sopa unu fi wiet pan unu wan aneda
8149,1CO,11,JNT,ef sumadi onggri mek dem nyam a dem yaad so dat wen unu gyada tugeda unu no bring dong jojment pan unuself
8150,1CO,11,JNT,wen mi kom mi wi gi unu som muor ruul bout som ada tingz we mi waahn unu fi fala
8151,1CO,12,JNT,nou breda an sista mi waahn unu fi andastan evriting bout di gif dem we di uoli spirit gi
8152,1CO,12,JNT,unu nuo se bifuo unu di staat biliiv iina gad sopm did jraa unu we an mek unu a fala aal kaina faalz gad we kudn iivn taak
8153,1CO,12,JNT,so mi waahn unu fi andastan se nobadi we av gad spirit a liid dem kyan se dat gad joj jiizas an se im fi ded
8154,1CO,12,JNT,an sumadi kyan onggl se jiizas a laad ef dem av di uoli spirit a liv iina dem
8155,1CO,12,JNT,a nof difrant sitn di uoli spirit mek wi kyan du bot wi fi memba se a di siem spirit mek wi kyan du aal a dem
8156,1CO,12,JNT,an wi av nof difrant wie fi sorv di laad bot a di siem laad di uol a wi a sorv
8157,1CO,12,JNT,wen wi a sorv gad evri wan a wi av di powa fi du sopm bot a di siem gad gi di uol a wi di powa fi du it
8158,1CO,12,JNT,gad gi evribadi sopm fi shuo se di uoli spirit riil an im du dat fi wi uon gud an fi di gud a evribadi
8159,1CO,12,JNT,gad spirit mek som piipl kyan taak tingz we waiz an ada piipl gad spirit mek dem se tingz we ful op a wa gad waahn piipl fi nuo
8160,1CO,12,JNT,gad spirit mek som piipl kyan biliiv iina gad nof nof an ada piipl di spirit gi dem di powa fi mek sik piipl get beta
8161,1CO,12,JNT,som piipl gad spirit mek dem kyan wok mirikl
8162,1CO,12,JNT,wan neda set a piipl di spirit mek dem kyan priich gad mesij
8163,1CO,12,JNT,ada piipl di spirit gi dem di powa fi nuo ef a gad spirit a mek som piipl kyan du sortn tingz ar ef a som ada spirit a mek dem du it
8164,1CO,12,JNT,di spirit aal mek som piipl kyan taak iina tongz an a di siem spirit kaaz ada piipl fi andastan dem
8165,1CO,12,JNT,di powa fi du aal a dem sitn de kom fram di siem spirit an im gi da powa de tu enibadi im waahn gi it tu
8166,1CO,12,JNT,jos laik ou di badi av nof difrant paat an yu niid aal a dem paat de fi mek op di badi a siem so krais jiizas tan
8167,1CO,12,JNT,wen wi did get baptaiz gad gi aal a wi im spirit an so di uol a wi a wan
8168,1CO,12,JNT,it no mata ef yu a juu ar yu a no juu ef yu a sliev ar yu frii gad gi aal a wi di siem spirit
8169,1CO,12,JNT,nou wi badi it no mek op a jos wan paat
8170,1CO,12,JNT,a nof difrant paat mek op di badi
8171,1CO,12,JNT,so ef di fut paat get op an se mi a no di an so mi a no paat a di badi notn kyaahn go so im a stil paat a di badi
8172,1CO,12,JNT,an ef di iez se mi a no paat a di badi kaaz mi a no di yai it rang it a stil paat a di badi
8173,1CO,12,JNT,ef a did yai wan mek op di badi a wa wi wuda yuuz fi ier
8174,1CO,12,JNT,ef di badi did mek op a iez wan a wa wi wuda yuuz fi sumel
8175,1CO,12,JNT,aal a di paat dem iina di badi evri wan a dem gad put dem de
8176,1CO,12,JNT,im put dem wich paat im waahn dem an im put dem de fi du wa im waahn dem fi du
8177,1CO,12,JNT,a no wan badi ef a onggl wan paat de de
8178,1CO,12,JNT,ou yu fi av wan badi ef a onggl wan paat yu av
8179,1CO,12,JNT,so iivn duo yu av nof difrant paat iina di badi aal a dem kom tugeda fi mek wan badi
8180,1CO,12,JNT,so den di yai kyaahn go tel di an se mi no niid yu siem laik ou di ed kyaahn go tel di fut se mi no niid yu
8181,1CO,12,JNT,az a mata a fak di paat dem we unu tingk se unu kuda du widout kaaz unu fiil se dem wiik a dem de paat de unu kyaahn du widout
8182,1CO,12,JNT,an a di paat dem we wi no tingk wot nof dem a di wan we wi mek shuor wi tek kier a
8183,1CO,12,JNT,an di paat dem we wi no tingk luk gud wi mek shuor se wi kova dem op gud gud
8184,1CO,12,JNT,wi no niid fi du dat fi di paat dem we wi fiil luk gud
8185,1CO,12,JNT,bot gad put aal a di paat dem tugeda iina di badi an im mek it iina wan wie we mek wi tek gud gud kier a di paat dem we wi no tingk riili impuotant
8186,1CO,12,JNT,im mek it da wie de so dat di difrant difrant paat dem iina di badi wi wok tugeda an fi mek shuor se dem tek kier a dem wan aneda
8187,1CO,12,JNT,ef wan paat a di badi a sofa di uol badi a sofa tu
8188,1CO,12,JNT,ef wan paat a di badi fiil gud den di uol badi fiil gud
8189,1CO,12,JNT,nou unu mek op jiizas krais badi evri wan a unu a paat a im badi
8190,1CO,12,JNT,evribadi av wan plies iina gad choch
8191,1CO,12,JNT,a di tap tap pozishan yu av di apasl dem
8192,1CO,12,JNT,afta dat yu av di prafit dem den di tiicha dem di piipl dem we wok mirikl an piipl we mek sik piipl get beta
8193,1CO,12,JNT,afta dem de piipl de yu av di piipl dem we lov fi elp ada piipl den di wan dem we elp fi kip di choch iina aada an afta dem yu av di piipl we taak iina tongz
8194,1CO,12,JNT,a evribadi a apasl
8195,1CO,12,JNT,an a evribadi a prafit
8196,1CO,12,JNT,evribadi a tiicha
8197,1CO,12,JNT,an a evribadi kyan wok mirikl
8198,1CO,12,JNT,an a evribadi kyan mek piipl beta
8199,1CO,12,JNT,a evribadi kyan taak iina tongz
8200,1CO,12,JNT,an a evribadi kyan andastan di piipl dem wen dem taak iina tongz
8201,1CO,12,JNT,so unu fi set unu aat pan di muor impuotant gif dem
8202,1CO,12,JNT,an nou mi a go shuo unu wan wie we beta
8203,1CO,13,JNT,ef mi kuda taak aal a di langwij dem iina di worl aal taak di langwij wa di ienjel dem yuuz bot no av lov iina mi aat mi komiin laik wan bel ar wan metal pan we jos a mek naiz
8204,1CO,13,JNT,ef mi kuda kyari mesij chriet fram gad an nuo bout aal a di tingz we gad kip fram mi an nuo bout evriting we de fi nuo bout an mi so chrang iina wa mi biliiv dat mi kyan muuv mountn bot mi no av lov iina mi aat mi a no notn
8205,1CO,13,JNT,an ef mi gi we evriting we mi av an aal gi op mi badi so dat dem kyan bon it op ef mi du aal a dat bot no av lov iina mi aat it naa du mi no gud
8206,1CO,13,JNT,wen sumadi av lov iina dem aat dem kain tu piipl an dem tek taim wid dem
8207,1CO,13,JNT,dem no red yai ar gwaan buosibuosi
8208,1CO,13,JNT,piipl we av lov iina dem aat no lov fi shuo aaf
8209,1CO,13,JNT,dem no disrispek ada piipl an dem no du tingz fi elp demself wan
8210,1CO,13,JNT,piipl we av lov iina dem aat no iizi fi get beks an dem no av op piipl iina dem aat
8211,1CO,13,JNT,dem no api wen dem si wikidnis a gwaan bot dem wi api wen dem ier di chuut
8212,1CO,13,JNT,piipl we av lov iina dem aat neva eva gi op no mata wa apm tu dem an dem neva tap biliiv iina gad
8213,1CO,13,JNT,piipl we av lov iina dem aat chos gad fi tek kier a dem an dem wi go chuu eniting we riich dem an no fos ar komplien
8214,1CO,13,JNT,chuu lov neva eva tap it kyaahn ded
8215,1CO,13,JNT,bot wan die di piipl dem we kyari mesij chriet fram gad ago tap kyari mesij
8216,1CO,13,JNT,an di piipl dem we taak iina tongz wan die dem ago tap taak iina tongz
8217,1CO,13,JNT,an di piipl we kyan andastan di tingz dem we gad shuo wi wan die dem ago tap tu
8218,1CO,13,JNT,kaaz gad no shuo wi evriting an wi no nuo evriting we im nuo
8219,1CO,13,JNT,so di gif dem we di uoli spirit gi wi a jos fi wan taim wen jiizas krais kom bak an evriting don wid wi naa go niid dem gif de agen
8220,1CO,13,JNT,wen mi a did pikni mi taak laik mi a pikni an mi tingk an gwaan laik ou pikni fi gwaan
8221,1CO,13,JNT,bot wen mi ton man mi tap gwaan laik pikni
8222,1CO,13,JNT,kaaz jos laik ou wen wi luk pan wiself iina wan shain piis a metal wi kyaahn mek out evriting a siem so wi tan nou
8223,1CO,13,JNT,wi nuo som tingz bot wi no nuo evriting
8224,1CO,13,JNT,bot wan die wi ago si gad fies tu fies an den wi wi nuo an andastan evriting we de de fi nuo bout gad
8225,1CO,13,JNT,jos laik ou gad nuo evriting bout wi
8226,1CO,13,JNT,so nou a chrii tingz lef we wi fi gwaan du chos iina gad gwaan biliiv se im ago gi wi wa im se im ago gi wi an fi lov wi wan aneda
8227,1CO,13,JNT,outa aal a dem di muos impuotant wan a lov
8228,1CO,14,JNT,so muo dan eniting els unu fi waahn fi lov ada piipl bot unu fi wel waahn di gif dem we di uoli spirit gi tu
8229,1CO,14,JNT,an di gif we unu fi waahn di muos a di wan we lou unu fi kyari mesij chriet fram gad
8230,1CO,14,JNT,kaaz di wan dem we taak iina tongz dem naa taak tu piipl dem a taak tu gad nobadi kyan andastan dem
8231,1CO,14,JNT,di uoli spirit gi dem di powa fi taak bout tingz we nobadi no nuo ar andastan
8232,1CO,14,JNT,bot di wan dem we di spirit lou fi kyari mesij fram gad dem a taak fi piipl andastan
8233,1CO,14,JNT,di mesij we dem kyari elp piipl fi get chrang iina wa dem biliiv push dem fi gwaan biliiv an elp dem wen dem sad
8234,1CO,14,JNT,di piipl we taak iina tongz onggl a bil op demself bot di piipl we kyari mesij fram gad a elp fi bil op di choch
8235,1CO,14,JNT,nou mi waahn aal a unu fi kyan taak iina tongz bot muo dan dat mi waahn unu fi kyan kyari mesij fram gad kom tel di piipl dem
8236,1CO,14,JNT,kaaz di wan dem we kyari mesij fram gad muo impuotant dan di wan dem we taak iina tongz ef wen dem taak iina tongz dem kyaahn tel wi wa it miin
8237,1CO,14,JNT,nou breda an sista ef mi kom tu unu an a taak iina tongz ou mi fi elp unu ef unu kyaahn andastan wa mi a se
8238,1CO,14,JNT,ou mi fi elp unu ef mi naa kom tel unu bout sopm we gad shuo mi ar mek mi andastan wen mi a riid im wod
8239,1CO,14,JNT,ou mi fi elp unu ef a no wan mesij fram gad mi a kom tel unu ar a no tiich mi a tiich unu sopm fram gad wod
8240,1CO,14,JNT,ef sumadi a plie wan fluut ar wan aap an a onggl wan soun it kyan mek ou di piipl dem we a lisn fi nuo wich sang im a plie
8241,1CO,14,JNT,an di aan we dem yuuz a waar taim ef wen sumadi bluo it it no soun klier wich wan a di suoja dem ago redi fi fait
8242,1CO,14,JNT,a di siem ting apm wen unu taak iina tongz ef unu no taak so dat piipl kyan andastan unu ou dem fi nuo wa yu a chrai se
8243,1CO,14,JNT,a nof difrant langwij de iina di worl an iina evri wan a dem di wod dem miin sopm so piipl kyan andastan dem
8244,1CO,14,JNT,ef sumadi a taak wan langwij we mi no andastan mi ago tingk se dem kom fram wan neda konchri
8245,1CO,14,JNT,an dem ago tingk se mi kom fram wan difrant konchri tu
8246,1CO,14,JNT,so sins unu a chrai aad fi get di gif dem we di uoli spirit gi muo dan eniting els unu fi chrai fi get di wan dem we wi elp fi bil op di choch
8247,1CO,14,JNT,so di piipl dem we a taak iina tongz shuda prie an aks gad fi mek dem andastan wa dem a se
8248,1CO,14,JNT,kaaz ef mi a prie iina tongz a mi spirit a prie
8249,1CO,14,JNT,mi main naa tek paat it no andastan notn we di spirit a se
8250,1CO,14,JNT,so wa mi fi du den
8251,1CO,14,JNT,wa mi fi du a mek mi spirit prie bot prie wid mi ed tu an tingk bout wa mi a se
8252,1CO,14,JNT,an wen mi a sing priez tu gad mi wi sing wid mi spirit an sing wid mi main tu an tingk bout wa mi a sing se
8253,1CO,14,JNT,kaaz ef yu spirit a prie an sumadi we no taak iina tongz a lisn ou dem fi se iemen wen dem no nuo we yu a se
8254,1CO,14,JNT,yu kuda a tangk gad iina wan nais nais wie bot chuu dem kyaahn andastan yu wudn a elp dem
8255,1CO,14,JNT,mi tangk gad se mi taak iina tongz muo dan unu
8256,1CO,14,JNT,bot wen choch a kip mi wuda prefa fi se faiv wod we piipl kyan andastan an lorn fram dan fi go se ten touzn wod iina tongz
8257,1CO,14,JNT,breda an sista no tingk laik se unu a pikni unu fi tingk laik se unu a big piipl
8258,1CO,14,JNT,onggl gwaan laik pikni wen it kom tu wikidnis kaaz pikni no du no iip a wikid sitn
8259,1CO,14,JNT,it rait dong iina gad wod dat di laad se mi ago sen piipl we taak aal kaina chrienj langwij an we kom fram nof difrant konchri fi taak tu dem piipl ya an dem stil naa go lisn tu mi iivn afta mi du aal a dat
8260,1CO,14,JNT,so den di piipl we taak iina tongz dem a wan sain fi di piipl dem we no biliiv iina gad dem a no fi piipl we biliiv
8261,1CO,14,JNT,bot di piipl dem we kyari mesij fram gad dem a fi di piipl we biliiv iina gad no fi di wan dem we no biliiv
8262,1CO,14,JNT,nou se di uol a unu gyada fi choch an evribadi iina di choch a taak iina tongz wa apm wen sumadi we no biliiv iina gad ar sumadi we no nuo bout gad kom iina di choch an ier unu
8263,1CO,14,JNT,dem naa go se di uol a unu mad
8264,1CO,14,JNT,bot ef sumadi we no biliiv ar sumadi we no nuo gad kom iina di choch an evribadi iina di choch a kyari mesij fram gad wen dem ier wa unu a se dem ago nuo di chuut an si se dem a sina
8265,1CO,14,JNT,dem wi si se dem a sin an waahn fi chienj dem wiez
8266,1CO,14,JNT,gad mesij ago kaaz aal a di sitn dem we dem did aid op iina dem aat fi kom out iina di uopm an dem ago go dong pan dem nii put dem fies a grong an staat worship gad
8267,1CO,14,JNT,dem ago se gad riili de mongks unu
8268,1CO,14,JNT,so mi breda an sista a wa unu fi du den
8269,1CO,14,JNT,mi ago tel unu wen unu gyada tugeda fi av choch evriting we unu du unu fi du it so dat unu wi elp evribadi
8270,1CO,14,JNT,a so it fi tan wen sumadi a sing wan sang ar a tiich ar a kyari mesij fram gad
8271,1CO,14,JNT,a so it go wen sumadi a taak iina tongz ar wen sumadi a tel unu we di piipl we a taak iina tongz a se
8272,1CO,14,JNT,ef unu ago av piipl we a taak iina tongz a tuu unu fi av ar di muos chrii no muo dan dat
8273,1CO,14,JNT,di uol a dem no fi taak wan taim niida dem fi go wan wan
8274,1CO,14,JNT,an ef dem ago taak iina tongz sumadi afi de de we ago tel di piipl dem wa dem a se
8275,1CO,14,JNT,bot ef nobadi no de de fi tel di piipl dem wa dem miin unu fi tap di piipl dem we a taak iina tongz fram taak out loud mek dem taak tu gad wan
8276,1CO,14,JNT,wen unu a kip choch unu fi mek tuu ar chrii a di piipl dem we kyari mesij fram gad taak
8277,1CO,14,JNT,an di res a piipl iina di choch fi lisn an tingk bout we dem se an joj fi demself ef wa dem a ier a chuu sopm
8278,1CO,14,JNT,ef sumadi a taak tu di choch an gad shuo sumadi els we sidong iina choch sopm nyuu we nobadi neva nuo bout bifuo di wan we a taak fi tap an mek di ada wan tel di piipl wa gad shuo im
8279,1CO,14,JNT,kaaz aal a unu kyan kyari mesij fram gad bot aal a unu kyaahn a taak wan taim unu afi go wan wan
8280,1CO,14,JNT,da wie de evribadi wi lorn an unu wi elp evribadi fi tan op chrang iina wa dem biliiv
8281,1CO,14,JNT,di wan dem we kyari mesij chriet fram gad kyan kanchuol di gif we di uoli spirit gi dem
8282,1CO,14,JNT,kaaz gad no diil wid kanfyuuzhan im waahn im choch fi ron sortn an sortn wie
8283,1CO,14,JNT,an im waahn aal a di choch dem fi ron so
8284,1CO,14,JNT,di uman dem no fi taak wen choch a kip an dem no fi inchaaj niida a so di laa se
8285,1CO,14,JNT,ef dem av sopm we dem waahn aks bout mek dem aks dem ozban wen dem go a dem yaad
8286,1CO,14,JNT,kaaz ef wan uman taak wail choch a kip a shiem shi a shiem arself
8287,1CO,14,JNT,wa unu tingk se gad wod staat wid unu ar se a unu wan it kom fa
8288,1CO,14,JNT,ef enibadi se dem a wan a di piipl we kyari mesij chriet fram gad ar dat dem av wan a di gif dem we di uoli spirit gi dem fi si se wa mi a rait iina da leta ya a di siem ting we gad se wi fi du
8289,1CO,14,JNT,bot ef dem no si se wa mi a rait a we gad se wi fi du no pie dem no main
8290,1CO,14,JNT,so mi breda an sista unu fi wel waahn di uoli spirit gi unu di gif we wi mek unu kyan kyari mesij chriet fram gad
8291,1CO,14,JNT,an unu no fi tel nobadi se dem no fi taak iina tongz bot mek shuor se unu du evriting iina di prapa wie jos laik ou gad se it fi go
8292,1CO,15,JNT,nou mi breda an sista mi waahn fi elp unu memba di mesij bout jiizas krais we mi did priich tu unu
8293,1CO,15,JNT,a da sed mesij de we unu a kip iina unu aat an we evriting we unu biliiv bies pan
8294,1CO,15,JNT,a da mesij ya we wi siev unu ef unu uol aan pan it chrang an kip it iina unu aat
8295,1CO,15,JNT,bot ef unu tap biliiv di biliiv we unu yuus tu biliiv iina krais a did fi notn
8296,1CO,15,JNT,kaaz mi tel unu di muos impuotant paat a di mesij siem laik ou gad tel mi
8297,1CO,15,JNT,mi tel unu se jiizas krais kom an ded fi wi an siev wi fram wi sin dem jos laik ou gad wod did se im wuda du it mi tel unu se dem beri im an wen chrii die paas im kom bak alaiv jos laik ou gad wod se im wuda kom bak
8298,1CO,15,JNT,an wen im kom bak alaiv im go an mek siifas si im an den im twelv falara dem si im
8299,1CO,15,JNT,afta dat uol a faiv onjrid a wi breda an sista dem si im wan taim tu
8300,1CO,15,JNT,som a dem breda an sista de ded bot muos a dem stil alaiv
8301,1CO,15,JNT,afta dem piipl de si im im go shuo imself tu jiemz an afta jiemz im mek di uol a im apasl dem si im
8302,1CO,15,JNT,mi a di laas sumadi fi si im an im mek mi si im iivn duo mi komiin laik sumadi we baan di rang taim
8303,1CO,15,JNT,kaaz di res a apasl dem beta dan mi
8304,1CO,15,JNT,mi no gud inof fi dem iivn kaal mi wan apasl kaaz mi yuus tu mek gad piipl sofa bad bad an mi aal did kil aaf som a dem
8305,1CO,15,JNT,bot a chuu gad gud an kain tu mi mek mi kyan du wa mi a du nou an aal we im du fi mi a no fi notn
8306,1CO,15,JNT,mi wok aada dan aal a di ada apasl dem
8307,1CO,15,JNT,bot mi neva du it pan mi uon gad elp mi fi du it kaaz im gud an kain tu mi
8308,1CO,15,JNT,so it no mata ef a mi ar a dem did priich
8309,1CO,15,JNT,aal a wi priich di siem sitn an aal a unu biliiv di siem sitn
8310,1CO,15,JNT,nou ef wi a priich se krais jiizas kom bak alaiv ou som a unu kyan a se dat nobadi kyaahn kom bak alaiv
8311,1CO,15,JNT,bot ef nobadi kyaahn kom bak alaiv den krais jiizas kudn kom bak alaiv niida
8312,1CO,15,JNT,an ef jiizas krais neva kom bak alaiv den wi a priich fi notn an wa unu biliiv no mek no sens an no wot notn niida
8313,1CO,15,JNT,an ef a chuu se nobadi kyaahn kom bak alaiv afta dem ded den wi a tel lai pan gad tu wen wi tel piipl se im mek jiizas krais kom bak alaiv
8314,1CO,15,JNT,kaaz ef nobadi kyaahn kom bak alaiv den gad neva mek jiizas kom bak alaiv niida
8315,1CO,15,JNT,ef krais jiizas neva kom bak alaiv den wa unu biliiv naa no yuus an unu neva get siev niida
8316,1CO,15,JNT,gad stil ago ponish unu fi unu sin
8317,1CO,15,JNT,wos di piipl dem we biliiv iina jiizas krais an we ded aredi dem gaan fi gud gad a ponish dem fi dem sin
8318,1CO,15,JNT,so ef wi kyan onggl chos krais jiizas fi siev wi iina da laif ya an no di neks wan den muo dan enibadi els a wi piipl shuda a sari fa
8319,1CO,15,JNT,bot di chuut a dat jiizas krais did kom bak alaiv
8320,1CO,15,JNT,an im mek wi nuo fi shuor se gad ago mek ada piipl we ded an we biliiv iina im kom bak alaiv tu
8321,1CO,15,JNT,kaaz jos laik ou piipl ded sieka wa wan man did du a siem so piipl ago kom bak alaiv sieka wa wan neda man did du
8322,1CO,15,JNT,piipl afi ded sieka wa adam did du bot piipl we biliiv iina gad ago kom bak alaiv sieka wa jiizas krais did du
8323,1CO,15,JNT,bot evribadi naa go kom bak alaiv siem taim evribadi av dem uona taim
8324,1CO,15,JNT,gad mek jiizas krais kom bak alaiv fos an wen jiizas krais kom bak agen di piipl we biliiv iina im an we ded dem ago kom bak alaiv tu
8325,1CO,15,JNT,an di worl ago don wen jiizas gi faada gad im kindom
8326,1CO,15,JNT,bot jiizas naa go gi gad di kindom til im tek kanchuol uova aal a di wikid spirit dem an tek we dem powa so dat dem kyaahn du notn agen
8327,1CO,15,JNT,kaaz jiizas afi ruul uova di kindom til im put di uol a im enimi dem anda im fut
8328,1CO,15,JNT,an di laas enimi we im ago get rid a a det
8329,1CO,15,JNT,kaaz iina gad wod it se im put evriting anda im fut im ruul uova evriting
8330,1CO,15,JNT,bot wen dem se evriting dem naa taak bout gad tu
8331,1CO,15,JNT,a gad mek jiizas ruul uova evriting an put im enimi dem anda im fut
8332,1CO,15,JNT,an wen gad mek im bwai pikni ruul uova evriting im ago ruul uova im bwai pikni da wie de gad wi ruul uova evriting
8333,1CO,15,JNT,nou wa bout di piipl dem we go get baptaiz fi di piipl dem we ded an neva get fi baptaiz bifuo dem ded
8334,1CO,15,JNT,ef nobadi kyaahn kom bak alaiv wa dem a get baptaiz fa
8335,1CO,15,JNT,an ef wi kyaahn kom bak alaiv wen wi ded wa mek wi a tiich gad wod an a put wi laif iina siiros chobl evridie
8336,1CO,15,JNT,mi breda an sista evridie mi put miself iina siiros chobl mi kyan ded enitaim
8337,1CO,15,JNT,mi kyan se dem sopm ya jos laik ou mi kyan buos an se gud sitn bout unu kaaz unu biliiv iina gad nof nof an unu an jiizas kluos kluos
8338,1CO,15,JNT,ef nobadi kyaahn kom bak alaiv wa gud it du mi ef mi fait wid di piipl dem rait yaso iina efisos we a fait mi laik se dem a wail animal
8339,1CO,15,JNT,ef nobadi kyaahn kom bak alaiv mek wi nyam an jringk kaaz tumaro wi maita ded
8340,1CO,15,JNT,no mek dem fuul unu ef yu kip fren wid wikid piipl dem wi kaaz yu fi ton we fram we yu nuo rait an mek yu du wikid sitn tu
8341,1CO,15,JNT,unu fi wiek op tek kanchuol a unuself an tap sin
8342,1CO,15,JNT,unu shuda shiem kaaz som a unu no nuo gad at aal
8343,1CO,15,JNT,bot som a unu ago aks ou ded piipl ago kom bak alaiv
8344,1CO,15,JNT,wa kaina badi dem ago av
8345,1CO,15,JNT,unu a fuul wen yu a plaant siid it no afi ded an jrai out fos bifuo yu kyan plaant it
8346,1CO,15,JNT,an wa yu plaant a no so it ago luk wen it gruo
8347,1CO,15,JNT,yu plaant suoso siid miebi wan wiit grien ar som ada kaina siid bot wen it gruo it no luk siem wie
8348,1CO,15,JNT,bot gad mek evriting luk di wie im waahn it fi luk
8349,1CO,15,JNT,im mek aal di difrant difrant siid dem luk an shiep difrant fram dem wan aneda
8350,1CO,15,JNT,kaaz evriting kyaahn luk an shiep siem wie animal badi difrant fram man badi bod badi difrant fram fish badi
8351,1CO,15,JNT,di sitn dem we de a evn av wan kaina badi an di sitn dem we de pan ort av wan neda kaina badi
8352,1CO,15,JNT,dem badi difrant bot di tuu a dem priti iina dem uon wie
8353,1CO,15,JNT,di son brait di muun brait an iivn di staar dem brait bot di chrii a dem no brait siem wie
8354,1CO,15,JNT,iivn wen yu luk pan di staar dem wan aal a di staar dem no brait siem wie
8355,1CO,15,JNT,a so it ago go wen gad mek im piipl we ded kom bak alaiv
8356,1CO,15,JNT,di badi wa wi av nou it kyan ded
8357,1CO,15,JNT,an wen wi ded an dem beri wi it ago ratn
8358,1CO,15,JNT,bot wen gad mek wi kom bak alaiv di badi we wi ago get naa go kyan ded it naa go ratn
8359,1CO,15,JNT,wen yu badi ded an beri it ogli bad bad an it wiik bot wen gad mek it kom bak alaiv it ago wel priti an chrang chrang
8360,1CO,15,JNT,wen yu badi beri it mek op a buon an blod bot wen gad mek it kom bak alaiv it ago bi wan spirit
8361,1CO,15,JNT,siem laik ou yu av wan badi we mek op a buon an blod a siem so yu av wan badi we a spirit
8362,1CO,15,JNT,it aal rait dong iina gad wod se di fos man adam gad did afi mek im gad did afi gi im laif
8363,1CO,15,JNT,bot di laas adam im ago bi wan spirit we kyan gi piipl laif
8364,1CO,15,JNT,di spirit badi neva kom fos a di badi we mek outa flesh an blod kom fos
8365,1CO,15,JNT,afta da badi de den di spirit badi kom
8366,1CO,15,JNT,di fos man gad tek dot mek fi im badi bot di sekan man fi im badi kom fram evn
8367,1CO,15,JNT,di piipl we liv pan ort dem a laik di man we badi mek fram dot
8368,1CO,15,JNT,an dem we liv iina evn dem ago bi laik di man we kom fram evn
8369,1CO,15,JNT,an jos laik ou wi did av wan badi laik di man we mek outa dot a siem so wan die wi ago av wan badi laik di man we kom fram evn
8370,1CO,15,JNT,mi breda an sista dis a wa mi a chrai fi se tu unu notn we mek op a buon an blod kyan tek paat iina gad kindom
8371,1CO,15,JNT,an sitn we ded kyaahn liv fi eva a di siem taim a dat mek di badi we wi av nou a no di badi wi ago av wen gad mek wi kom bak alaiv
8372,1CO,15,JNT,lisn an lisn gud kaaz mi ago tel unu sitn we nobadi no nuo bout a no aal a wi ago ded bot gad ago chienj di uol a wi
8373,1CO,15,JNT,an wi ago chienj faas tu bifuo yu kyan kwint yu yai it apm
8374,1CO,15,JNT,wen dem bluo di laas aan gad wi mek di ded piipl dem kom bak alaiv an di badi we im ago gi dem naa go kyan ded agen
8375,1CO,15,JNT,an im ago chienj di uol a wi
8376,1CO,15,JNT,kaaz di badi dem we wi av nou wi ded an ratn an so wi afi chienj dem an get wan badi we kyaahn ded
8377,1CO,15,JNT,di sitn dem we kyan ded afi go chienj an ton iina sitn we kyaahn ded
8378,1CO,15,JNT,an wen dat apm a dem taim de di sitn dem we rait dong iina gad wod ago apm tu
8379,1CO,15,JNT,mi a taak bout di paat we se det luuz it naa no powa uova wi
8380,1CO,15,JNT,ou yu fi se yu win iihn det
8381,1CO,15,JNT,a wich paat yu powa de
8382,1CO,15,JNT,sin a wa gi det di powa fi ort piipl an sin get fi it powa fram di laa
8383,1CO,15,JNT,bot tangk gad kaaz a im sen wi laad jiizas krais so dat wi kuda win an dat det kuda luuz
8384,1CO,15,JNT,mi breda an sista tan op chrang an no mek notn mek yu tap biliiv
8385,1CO,15,JNT,mek shuor se unu eva a du di laad wok sins unu nuo se aal we unu du fi gad unu naa du fi notn
8386,1CO,16,JNT,nou bout di moni we unu niid fi kalek op fi elp gad piipl dem di siem ting we mi tel di piipl dem a di choch iina gyaliesha fi du a di siem ting mi waahn unu fi du
8387,1CO,16,JNT,pan di fos die a evri wiik unu mos pudong paat a di moni we unu mek
8388,1CO,16,JNT,unu fi pudong moni bies pan ou gad bles unu
8389,1CO,16,JNT,da wie de unu wi av di moni pudong an wi no afi go kalek op notn wen mi riich de
8390,1CO,16,JNT,an wen mi riich de mi wi sen uu eva unu pik fi kyari di moni we unu kalek go a jeruusilem
8391,1CO,16,JNT,mi wi sen dem wid leta so di piipl dem iina jeruusilem wi nuo a uu dem bi
8392,1CO,16,JNT,an ef it mek sens fi mi go dem kyan go wid mi
8393,1CO,16,JNT,mi ago go chuu masiduoniya so afta mi go chuu deso mi wi kom luk fi unu
8394,1CO,16,JNT,an mi maita stie wid unu fi a taim laik di uol a winta
8395,1CO,16,JNT,mi wi tan wid unu so wen a taim fi go wan neda plies unu kyan elp mi fi go we eva mi afi go
8396,1CO,16,JNT,kaaz mi no jos waahn paas chuu mi waahn fi stie wid unu likl
8397,1CO,16,JNT,so ef gad wi lou mi a dat mi wi du
8398,1CO,16,JNT,bot mi wi tan a efisos til di die a pentikas kaaz mi av a gud chaans fi du som wok dong de we wi elp fi siev piipl iivn duo nof piipl we fait gens mi dong de
8399,1CO,16,JNT,nou ef timoti kom tu unu mek shuor se unu no du notn we wi kaaz im fi fried a unu
8400,1CO,16,JNT,tek im iin an chriit im gud kaaz jos laik mi im a du gad wok
8401,1CO,16,JNT,no mek nobadi luk dong pan im ar chriit im laik se im a notn
8402,1CO,16,JNT,unu mos elp im fi gwaan go wich paat im ago iina piis kaaz mi a luk fi im an di res a breda dem we a du gad wok fi kom bak tu mi
8403,1CO,16,JNT,nou bout wi breda apalos a nof taim mi push im an tel im fi kom si unu bot im no fiil laik se a nou im fi kom
8404,1CO,16,JNT,bot wen im get di chaans im wi kom
8405,1CO,16,JNT,kip unu yai dem uopm tan op chrang fi wa unu biliiv no fried a notn an gwaan kip chrang
8406,1CO,16,JNT,mek shuor se evriting we unu du a sieka di lov we de iina unu aat
8407,1CO,16,JNT,nou breda an sista unu nuo bout stefanos an im fambili
8408,1CO,16,JNT,dem a did di fos set a piipl iina akaiya fi biliiv iina gad an get siev
8409,1CO,16,JNT,an dem du aal we dem kyan du fi elp gad piipl dem
8410,1CO,16,JNT,so mi a beg unu breda an sista fi fala wa dem piipl de se an no jos we dem se bot wa enibadi we wok wid dem se tu
8411,1CO,16,JNT,mi did api fi si stefanos faachyunietos an akaikos dem kom kaaz wen dem de ya wid mi it komiin laik se a unu de ya
8412,1CO,16,JNT,an dem mek mi aat api siem laik ou dem mek fi unu aat api
8413,1CO,16,JNT,so lisn gud tu wa piipl laik dem av fi se
8414,1CO,16,JNT,di choch dem we iina iezha sen oudi fi unu
8415,1CO,16,JNT,akwila priska an di uol a di piipl dem we gyada a dem yaad fi kip choch a sen oudi fi unu iina di laad niem
8416,1CO,16,JNT,aal a di breda an sista dem sen oudi fi unu
8417,1CO,16,JNT,unu fi tel unu wan aneda oudi an du it wid lov iina unu aat
8418,1CO,16,JNT,mi paal a rait dong dem oudi ya wid mi uona an
8419,1CO,16,JNT,ef sumadi no lov di laad mi uop se gad wi joj im an sen im fi ded
8420,1CO,16,JNT,kom wi laad kom mi prie se di laad jiizas wi shuo unu lov iivn duo wi dizorv it an bles unu
8421,1CO,16,JNT,mi lov di uol a unu an sieka jiizas krais di uol a wi a wan
8422,2CO,1,JNT,da leta ya a kom fram mi paal wan a jiizas krais apasl dem
8423,2CO,1,JNT,mi a wan apasl kaaz a dat gad did waahn mi fi bi
8424,2CO,1,JNT,wi breda timoti im grii wid evriting we iina da leta ya
8425,2CO,1,JNT,so a di tuu a wi a sen it an wi a sen it tu aal a gad piipl we kip choch iina korint an tu aal a di piipl dem we iina akaiya we biliiv iina gad
8426,2CO,1,JNT,mi prie se wi faada gad an wi laad jiizas krais wi shuo unu lov iivn duo wi no dizorv it an gi unu piis iina unu aat
8427,2CO,1,JNT,priez di gad an faada fi wi laad jiizas krais
8428,2CO,1,JNT,im a di faada we gud an kain tu evribadi
8429,2CO,1,JNT,im a di gad we elp piipl wen dem niid it an we osh dem wen dem sad
8430,2CO,1,JNT,wen wi a go chuu aal kaina kraasiz an sofarieshan a im kom elp wi an push wi fi gwaan tan chrang
8431,2CO,1,JNT,im du dat so wi kyan ton roun an elp ada piipl we a go chuu sofarieshan no mata wa kaina chobl dem av an elp dem siem laik ou im elp wi
8432,2CO,1,JNT,wi an jiizas a wan so wi afi go sofa uol iip siem laik im
8433,2CO,1,JNT,bot jos laik ou wi did afi sofa a siem so im ago elp wi an tek kier a wi nof nof kaaz wi an im a wan
8434,2CO,1,JNT,so ef wi sofa wi a sofa kaaz wi waahn fi elp unu an wi waahn unu fi kip chrang
8435,2CO,1,JNT,an ef wi get elp unu wuda a get elp tu
8436,2CO,1,JNT,kaaz unu wi nuo se wen unu a sofa laik wi fi unu elp wi kom
8437,2CO,1,JNT,an dat wi mek unu gwaan kip chrang wen chobl tek unu
8438,2CO,1,JNT,wi biliiv iina unu an wi nuo se unu wi gwaan biliiv no mata wa unu fies kaaz jos laik ou unu sofa wid wi gad wi elp unu siem laik ou im elp wi
8439,2CO,1,JNT,breda an sista wi waahn unu fi nuo di chuut bout aal a di sitn dem we wi did afi sofa chuu wen wi did de a iezha
8440,2CO,1,JNT,di sofarieshan a did muor dan wi kuda manij
8441,2CO,1,JNT,it did so bad wi did shuor se a ded wi did a go ded
8442,2CO,1,JNT,it did komiin laik se a sen sumadi sen wi fi ded
8443,2CO,1,JNT,bot gad mek wi go chuu dem sitn de fi tiich wi se wi mos chos iina im di gad we mek piipl kom bak alaiv an no chrai fi yuuz wi uona chrent fi du notn
8444,2CO,1,JNT,wi did a go ded wan wikid wikid wie an a gad mek wi neva ded
8445,2CO,1,JNT,a im siev wi an im wi aalwiez kom siev wi wen wi iina chobl
8446,2CO,1,JNT,wi nuo se im wi gwaan kip wi sief
8447,2CO,1,JNT,unu mos prie se gad wi elp wi tu
8448,2CO,1,JNT,kaaz wen gad ansa unu prieya an bles wi nof ada piipl wi staat fi gi gad tangks fi aal we im du fi wi
8449,2CO,1,JNT,nou dis a wa wi av we wi kyan buos bout fi wi kanchens naa bada wi kaaz wi nuo se wi liv gud wid evribadi
8450,2CO,1,JNT,aal unu muor dan di res a piipl dem wi chriit gud
8451,2CO,1,JNT,wi neva aid notn fram unu an wi aalwiez liv laik ou piipl we se dem bilang tu gad fi liv
8452,2CO,1,JNT,an wi naa liv so kaaz wi sumaat ar wi av sens bot kaaz gad gud tu wi an a im mek wi kyan liv so
8453,2CO,1,JNT,an unu nuo se wi naa chrai chrik unu kaaz wi no rait notn gi unu we unu kyaahn riid ar andastan
8454,2CO,1,JNT,rait ya nou unu no andastan evriting bout wi bot mi uop se wan die unu wi andastan evriting
8455,2CO,1,JNT,mi uop se unu wi andastan so dat pan di die wen jiizas kom bak unu wi kyan buos bout ou unu nuo wi siem laik ou wi kyan buos bout ou wi nuo unu
8456,2CO,1,JNT,an kaaz mi did shuor se unu wuda andastan an welkom mi mi did plan fi kom si unu fos so dat unu kuda get bles tuu taim an so unu kuda elp wi fi go a masiduoniya
8457,2CO,1,JNT,an den wen wi lef masiduoniya wi did plan fi kom bak kom luk fi unu so dat unu kuda elp wi fi go a judiya
8458,2CO,1,JNT,so wen mi plan dem chienj op an mi neva get fi kom bak kom si unu a siiros unu tingk mi neva siiros bout di plan dem wa mi mek
8459,2CO,1,JNT,unu tingk se mi komiin laik di piipl dem we liv iina di worl we onggl du tingz fi elp demself an we se yes mi a kom an siem taim se nuo mi naa kom
8460,2CO,1,JNT,wi kyan chos gad im no lai an im a wi witnis kaaz wi neva tel unu yes an den likl afta dat tel unu nuo
8461,2CO,1,JNT,kaaz gad bwai pikni jiizas krais we mi silvanos an timoti did priich tu unu bout a no sumadi we se yes wan minit an nuo di neks
8462,2CO,1,JNT,jiizas aalwiez se wa im miin im aalwiez se yes
8463,2CO,1,JNT,no mata umoch pramis gad mek a jiizas krais mek wi kyan get di uol a dem
8464,2CO,1,JNT,a so mek wen taim wi waahn fi big op gad wi se iemen iina jiizas niem
8465,2CO,1,JNT,nou a gad mek aal a wi kyan tan chrang an gwaan biliiv iina jiizas krais
8466,2CO,1,JNT,a im pik wi fi bi im piipl
8467,2CO,1,JNT,im maak wi fi shuo se wi bilang tu im an gi wi di spirit iina wi aat so wi wuda nuo se im ago gi wi aal we im pramis fi gi wi
8468,2CO,1,JNT,nou ef wa mi bout fi tel unu a lai mek gad ponish mi a fi fi unu uona gud mek mi neva kom baka korint
8469,2CO,1,JNT,mi neva kom bak kaaz mi neva waahn unu fi sofa
8470,2CO,1,JNT,wi a no som baas we a chrai fi ruul uova unu an tel unu wa fi biliiv
8471,2CO,1,JNT,wi a wok wid unu fi mek unu api kaaz unu chrang iina wa unu biliiv
8472,2CO,2,JNT,so mi mek op mi main se mi naa kom si unu ef wa mi av fi tel unu ago kaaz unu pien
8473,2CO,2,JNT,kaaz ef mi mek unu sad uu ago de de fi mek mi api
8474,2CO,2,JNT,no onggl di siem piipl we mi mek sad
8475,2CO,2,JNT,a so mek mi rait da leta de mi neva waahn di sed piipl we fi mek mi api fi mek mi sad
8476,2CO,2,JNT,so mi rait unu so unu kuda chienj we niid fi chienj an da wie de wen mi kom luk fi unu mi wuda api
8477,2CO,2,JNT,kaaz mi nuo fi shuor se ef mi api unu api tu
8478,2CO,2,JNT,wen mi did rait da leta de mi did sad bad bad
8479,2CO,2,JNT,mi aat did so evi mi aal baal wen mi a rait it
8480,2CO,2,JNT,mi neva rait it fi mek unu sad bot mi rait it fi mek unu nuo umoch mi lov unu bad bad
8481,2CO,2,JNT,nou sumadi mongks unu did du sitn we kaaz unu fi fiil pien iina unu aat
8482,2CO,2,JNT,mi nuo se it ort unu muor dan it ort mi kaaz wa dem did du did ort aal a unu wan wie ar aneda mi no waahn fi mek tingz soun wosa dan dem bi
8483,2CO,2,JNT,muos a unu did ponish da sumadi de an di ponish we unu ponish im it inof
8484,2CO,2,JNT,iiz im op nou no ponish im no langga
8485,2CO,2,JNT,insteda dat unu fi paadn im an kain tu im
8486,2CO,2,JNT,unu fi du dat so dat im no get so sad dat im gi op
8487,2CO,2,JNT,an kaaz mi no waahn im fi gi op mi a beg unu fi shuo im se unu stil lov im
8488,2CO,2,JNT,mi did sen unu wan leta we se unu fi sen im fram mongks unu
8489,2CO,2,JNT,a tes mi did a tes unu mek mi rait dat
8490,2CO,2,JNT,mi did waahn fi si ef unu wuda du aal we mi se unu fi du
8491,2CO,2,JNT,enibadi we unu paadn mi paadn dem tu dat a ef mi av notn fi paadn
8492,2CO,2,JNT,jiizas krais si an nuo se mi riili paadn dem an mi du it fi elp unu
8493,2CO,2,JNT,wi fi paadn im so dat sietan no win kaaz wi nuo se im eva a luk fi wan wie fi kaaz chobl an mek piipl ton we fram gad
8494,2CO,2,JNT,nou wen mi go a chuowas fi priich di gud nyuuz bout jiizas mi fain se di laad did don mek wan wie fi mi taak tu di piipl dem
8495,2CO,2,JNT,bot iivn duo di piipl dem did api fi ier wa mi av fi se mi main kudn res kaaz mi neva si mi breda taitos
8496,2CO,2,JNT,bot sins mi neva fain im mi tel di piipl dem iina chuowas babai an lef go a masiduoniya
8497,2CO,2,JNT,wi tangk gad we mek wi eva a win gens di wikid sitn dem we wi fies chuu wi an jiizas a wan
8498,2CO,2,JNT,gad yuuz wi fi pred di gud nyuuz bout jiizas aal bout an da gud nyuuz de komiin laik wan swiit swiit sumel
8499,2CO,2,JNT,kaaz wi komiin laik di swiit sumel we insens gi aaf di insens dem we jiizas gi gad
8500,2CO,2,JNT,an da sumel de pred out mongks di piipl we a get siev an mongks di piipl dem we naa go get siev
8501,2CO,2,JNT,tu di wan dem we no biliiv it tingk laik ded sitn bot tu di wan dem we biliiv it sumel gud laik sopm we wuda gi yu laif
8502,2CO,2,JNT,so uu den av wa it tek fi du da wok ya
8503,2CO,2,JNT,wi no komiin laik nof ada piipl we chriit gad wod laik a sopm chiip we dem kyan sel an mek moni
8504,2CO,2,JNT,nuo gad sen wi fi tiich im wod an chuu wi a jiizas sorvant dem wi aalwiez tiich di chuut laik se gad did tan op rait infronta wi
8505,2CO,3,JNT,a shuo aaf unu tingk wi a shuo aaf agen
8506,2CO,3,JNT,ar laik som piipl unu tingk se wi niid unu fi sen wan leta ar sumadi fi sen wan leta gi unu wa se wi a du wan gud jab
8507,2CO,3,JNT,wi no niid no leta wi no niid nobadi fi rait an tel piipl se wi a du gud kaaz wa dem leta de wuda du unu a du aredi
8508,2CO,3,JNT,piipl wi luk pan ou unu a liv an nuo se wi a du gud wok
8509,2CO,3,JNT,unu shuo se unu a laik wan leta we krais jiizas rait an we kom bout kaaz a di wok we wi du
8510,2CO,3,JNT,da leta ya no rait wid ingk it rait wid gad spirit we kyaahn ded
8511,2CO,3,JNT,an it no rait dong pan rakstuon laik wen gad did gi muoziz di laa bot it rait dong iina di aat a evribadi we biliiv iina jiizas
8512,2CO,3,JNT,wi kyan se dem sitn ya an shuor bout dem kaaz wi chos iina jiizas
8513,2CO,3,JNT,an a im mek wi a du di wok we wi a du an kyan tan op infronta gad an no shiem
8514,2CO,3,JNT,wi kyaahn du notn pan wi uon
8515,2CO,3,JNT,wi no av notn iina wi we wuda mek wi kyan du da wok ya
8516,2CO,3,JNT,a gad wan mek wi kyan du it
8517,2CO,3,JNT,a gad mek wi kyan sorv im an go roun go tel piipl bout di nyuu diil we gad mek wid wi
8518,2CO,3,JNT,da nyuu diil ya no av notn fi du wid di laa we did rait dong
8519,2CO,3,JNT,iina da nyuu diil ya gad sen im spirit gi wi kaaz di laa kil bot di spirit gi laif
8520,2CO,3,JNT,di laa did rait dong pan stuon an wen gad sen it im sen it wid im brait brait lait
8521,2CO,3,JNT,da lait de did so brait dat it mek muoziz fies staat shain
8522,2CO,3,JNT,an iivn duo di brait lait did a fied it mek im shain so moch dat di izrel piipl dem kudn iivn luk pan im fi lang
8523,2CO,3,JNT,nou ef da laa de we kyaahn siev piipl bot sen piipl fi ded did kom wid so moch powa unu no tingk se di nyuu diil we di spirit bring an we kyan siev piipl ago kom wid nof muor powa dan dat
8524,2CO,3,JNT,so ef di laa we sen piipl fi ded did kom wid da powaful lait de di nyuu diil we kyan siev piipl no mos kom wid wan muo powaful lait
8525,2CO,3,JNT,az a mata a fak di nyuu diil so big an powaful dat di laa no iivn luk brait agen it no impuotant nou laik fos taim
8526,2CO,3,JNT,nou ef di laa we neva laas no taim did kom wid da brait brait lait de di nyuu diil we ago laas fi eva no mos kom wid wan muor powaful lait dan dat
8527,2CO,3,JNT,so sins wi kyan luk fi gad gi wi wa im pramis an nuo fi shuor se wi a get dem wi no afi aid an taak bout gad
8528,2CO,3,JNT,an wi no afi du laik muoziz an kova op wi fies wid piis a klaat so dat di izrel piipl wudn si se di brait brait lait we did a shain roun im did a go we
8529,2CO,3,JNT,bot di izrel piipl dem dem komiin laik piipl we naa no sens
8530,2CO,3,JNT,kaaz aal tide die wen dem ier di uol laa a riid out a laik sopm a tap dem fram andastan se di taim fi di laa don
8531,2CO,3,JNT,a laik se di piis a klaat stil a kova op di chuut an a tap dem fram si
8532,2CO,3,JNT,an dem naa go kyan muuv da piis a klaat de kaaz a onggl krais jiizas wan kyan muuv it
8533,2CO,3,JNT,yes aal nou wen muoziz laa riid out loud a laik di klaat stil a kova dem an dem main blak aaf
8534,2CO,3,JNT,bot wen yu biliiv iina di laad im tek we da piis a klaat de
8535,2CO,3,JNT,so wen wi chos iina jiizas krais an biliiv di nyuu mesij gad di faada sen im uoli spirit gi wi an di uoli spirit frii wi
8536,2CO,3,JNT,an so aal a wi we bilang tu jiizas fi wi fies no kova op an wi kyan luk pan di laad brait brait lait
8537,2CO,3,JNT,an di uoli spirit we a di laad kaaz wi fi shain brait brait tu
8538,2CO,3,JNT,an muor an muor im a mek wi laik imself til wan die wi ago luk jos laik im
8539,2CO,4,JNT,gad chuu im gud an kain gi wi da wok ya fi du an so wi naa gi op
8540,2CO,4,JNT,wi no av notn fi du wid di bad sitn dem we piipl aid an du an we bring dong shiem pan dem
8541,2CO,4,JNT,wi no chrai fi chrik nobadi an wi no ad ar chienj op notn we de iina gad wod
8542,2CO,4,JNT,gad a wi witnis se wi onggl tiich di chuut an so piipl nuo se dem kyan chos wi
8543,2CO,4,JNT,an iivn ef som piipl kyaahn andastan di gud nyuuz we wi priich a onggl di piipl we no biliiv an we ago ded kyaahn andastan it
8544,2CO,4,JNT,dem no biliiv kaaz di devl we ruul da worl ya blain dem so dat dem kyaahn si di lait
8545,2CO,4,JNT,im blain dem so dat dem kyaahn andastan di gud nyuuz bout krais jiizas
8546,2CO,4,JNT,im mek it so dat dem kyaahn andastan se jiizas a jos laik gad
8547,2CO,4,JNT,a dat mek wi no priich bout wiself bot wi priich an tel unu se jiizas krais a laad
8548,2CO,4,JNT,wi wi a onggl unu sorvant kaaz a dat im sen wi fi du
8549,2CO,4,JNT,di gad we se mek di lait shain iina di daak a im siem wan mek im lait shain iina wi aat so dat wi kyan andastan umoch im lov wi an ou powaful im bi
8550,2CO,4,JNT,an wi onggl get fi andastan dem sitn de wen wi biliiv iina krais jiizas
8551,2CO,4,JNT,iivn duo wi a laik som pat we mek outa klie an we iizi fi mash op gad mek wi andastan di gud nyuuz bout jiizas an gi wi di powa fi tiich piipl dat a laik wan chrezha
8552,2CO,4,JNT,im du it da wie de so dat evribadi wuda nuo se a no wi av di powa bot a im riili av aal a di powa
8553,2CO,4,JNT,evri wich wie wi ton chobl lik wi bot no mata wa wi fies it naa go kyan tap wi
8554,2CO,4,JNT,iivn wen wi no nuo wa fi du wi naa gi op
8555,2CO,4,JNT,nof taim piipl mek wi sofa bot gad neva lef wi im eva de wid wi
8556,2CO,4,JNT,nof taim wi get lik dong bot wi no ded
8557,2CO,4,JNT,evriwe mi go dem mek mi sofa an dem chrai fi kil mi siem laik ou dem di kil jiizas
8558,2CO,4,JNT,bot mi wi gwaan sofa an priich di gud nyuuz so dat piipl wi luk pan mi an nuo se jiizas alaiv an dat a im a kip wi alaiv
8559,2CO,4,JNT,so iivn duo wi alaiv nou wi nuo se enitaim enidie wi kyan ded kaaz wi a priich bout jiizas
8560,2CO,4,JNT,bot wi wi gwaan priich an sofa til dem kil wi so dat piipl wi luk pan wi badi an nuo se jiizas alaiv an dat a im a kip wi alaiv
8561,2CO,4,JNT,wi nuo se wan die dem ago kil wi kaaz wi priich bout jiizas bot wi wi gwaan tiich kaaz unu wi get a chaans fi nuo jiizas an liv fi eva
8562,2CO,4,JNT,iina gad wod sumadi rait se mi chos iina gad so mi priich im mesij
8563,2CO,4,JNT,an siem laik ou im chos iina gad wi chos iina gad tu so wi wi gwaan priich tu
8564,2CO,4,JNT,kaaz wi nuo se siem laik ou gad mek wi laad jiizas kom bak alaiv im wi mek wi kom bak alaiv tu kaaz wi biliiv iina jiizas
8565,2CO,4,JNT,an gad wi tek wi op wid unu an bring wi wich paat im de
8566,2CO,4,JNT,aal di sofa wi a sofa a fi unu
8567,2CO,4,JNT,wi a du it fi elp unu so dat muor an muor piipl wi biliiv iina jiizas an get siev
8568,2CO,4,JNT,an dat wi kaaz nof muor piipl fi staat prie an gi gad tangks an big im op fi aal we im du
8569,2CO,4,JNT,so iivn duo wi a get uol an wi badi batabata fram aal we wi a go chuu wi no gi op
8570,2CO,4,JNT,evridie gad mek wi spirit chrangga an chrangga an gi wi di chrent fi gwaan du im wok
8571,2CO,4,JNT,di likl chobl an di sofarieshan we wi a go chuu nou naa go laas fi eva an dem a no notn wen yu tingk bout di nais nais sitn dem we gad ago gi wi wen wi riich a evn
8572,2CO,4,JNT,so wi naa wach di sitn dem we wi kyan si kaaz dem sitn de naa go laas fi eva
8573,2CO,4,JNT,insteda dat wi wach di sitn dem we wi kyaahn si kaaz dem de sitn de laas fi eva
8574,2CO,5,JNT,wi nuo se wi badi a laik di ous dem we wi liv iina dem naa go laas fi eva
8575,2CO,5,JNT,an wi nuo se wen da badi ya mash op gad wi gi wi wan nyuu wan we im bil imself
8576,2CO,5,JNT,da badi de wi wi get wen wi riich a evn an it ago laas fi eva
8577,2CO,5,JNT,wail wi dong ya pan ort a wiet wi jos a wiet kaaz wi wel waahn fi put aan wi nyuu badi
8578,2CO,5,JNT,an wen wi put aan da nyuu badi de wi naa go jos bi spirit wan bot wi spirit wi av badi
8579,2CO,5,JNT,nou wen mi se a jos wiet wi a wiet fi put aan di nyuu badi mi no miin se a ded wi jos waahn fi ded so dat wi kyan dash we da badi ya
8580,2CO,5,JNT,wa mi a se a dat wi wel waahn fi put aan di nyuu badi kaaz da badi de ago laas fi eva
8581,2CO,5,JNT,it no komiin laik da badi ya we kyan mash op an ded
8582,2CO,5,JNT,gad a di wan we mek wi redi fi da nyuu badi de an im sen im spirit gi wi so dat wi wuda nuo fi shuor se wi ago get dem
8583,2CO,5,JNT,an sins wi av gad spirit a liv iina wi wi no fried an wi no gi op
8584,2CO,5,JNT,wi nuo se az lang az wi a liv pan ort iina da badi ya wi de faar fram di uom we di laad mek fi wi
8585,2CO,5,JNT,an iivn duo wi kyaahn si it wi nuo wi ago get it kaaz wi no liv wi laif bies pan wa wi kyan si wid wi yai dem bot pan wa wi biliiv so laik mi did a se wi no fried an wi no gi op an wi waahn fi get wi nyuu badi an go liv wid di laad muor dan wi waahn fi kip da badi ya
8586,2CO,5,JNT,an so wi mek shuor se evriting wi du a fi mek gad api weda wi a liv pan ort ar wi de iina evn wid im
8587,2CO,5,JNT,kaaz aal a wi ago afi tan op infronta krais jiizas an im ago joj wi
8588,2CO,5,JNT,an weda gud ar bad im ago pie bak evri wan a wi fi di sitn dem we wi du wen wi did de pan ort
8589,2CO,5,JNT,so kaaz wi av nof rispek fi di laad an chuu wi nuo se im ago joj evribadi wi du aal we wi kyan du fi win piipl uova fi gad
8590,2CO,5,JNT,gad nuo se wi onggl priich wa im waahn wi fi priich an mi uop se iina unu aat unu nuo se a dat wi a du
8591,2CO,5,JNT,wi naa tel unu dem sopm ya fi mek wiself luk gud wi a tel unu so dat unu wi fiil gud bout wi an kyan buos bout wi tu di wan dem we no bizniz bout wa iina piipl aat bot onggl bizniz wid wa dem kyan si
8592,2CO,5,JNT,som piipl tingk se mi mad an ef a mad mi mad dat a fi mi an gad saat out
8593,2CO,5,JNT,bot ef a no mad mi mad an a sens mi a taak a fi elp unu
8594,2CO,5,JNT,krais jiizas lov wi an a fi im lov mek wi a du wa wi a du
8595,2CO,5,JNT,kaaz wi nuo an biliiv se im did ded fi di uol a wi
8596,2CO,5,JNT,an sins im ded fi evribadi aal a wi did ded wid im tu
8597,2CO,5,JNT,jiizas ded fi aal a wi so dat di wan dem we did jos a liv fi mek demself api wuda chienj dem laif an staat liv dem laif fi mek im api di wan we did ded an kom bak alaiv
8598,2CO,5,JNT,so den wi no luk pan piipl an joj dem bies pan ou big ar sumaal dem bi wi no joj dem laik ou di piipl we no biliiv joj dem
8599,2CO,5,JNT,bifuo wi did biliiv a siem so wi did luk pan jiizas krais an joj im bot nou wi no du dat no muor
8600,2CO,5,JNT,wen sumadi biliiv iina krais jiizas dem ton wan nyuu sumadi
8601,2CO,5,JNT,dem tap liv di wie dem yuus tu liv bifuo dem biliiv an staat liv difrant
8602,2CO,5,JNT,aal a dem sitn ya a gad du dem
8603,2CO,5,JNT,a im sen jiizas fi ded fi wi an mek tingz rait bitwiin wi an im
8604,2CO,5,JNT,an a gad sen wi fi tel piipl se im mek wan wie fi dem mek tingz rait wid im
8605,2CO,5,JNT,wa mi a se a dat gad yuuz jiizas fi mek tingz rait bitwiin im an di uol worl
8606,2CO,5,JNT,gad naa uol dem sin gens dem an im sen wi fi tel piipl bout ou im mek tingz rait bitwiin dem an im
8607,2CO,5,JNT,so wi a taak fi krais jiizas an a laik se gad a yuuz wi fi beg unu fi lisn tu wa wi a se
8608,2CO,5,JNT,an sins wi a taak fi krais jiizas wi a beg unu fi mek gad put tingz rait bitwiin unu an im
8609,2CO,5,JNT,jiizas neva sin yet bot gad put fi wi sin pan im so dat wi kuda get kliin
8610,2CO,5,JNT,da wie de wen wi biliiv iina jiizas tingz wuda rait bitwiin wi an gad
8611,2CO,6,JNT,so sins wi wok wid gad wi a beg unu im so gud an kain tu unu no mek it kom tu notn no bada wies it
8612,2CO,6,JNT,kaaz gad se wen a did taim fi mi shuo yu gud fies mi lisn tu yu prieya dem an ansa dem
8613,2CO,6,JNT,wen di die kom fi mi siev yu mi elp yu
8614,2CO,6,JNT,unu lisn mi nou a di taim fi gad shuo unu gud fies
8615,2CO,6,JNT,tide a di die fi unu get siev
8616,2CO,6,JNT,wi mek shuor se wi no du notn we wuda kaaz piipl fi no biliiv iina di mesij we wi a tiich
8617,2CO,6,JNT,wi no waahn nobadi fi av notn bad fi se bout di wok we wi a du
8618,2CO,6,JNT,so insteda kaaz piipl fi ton we wa wi du a shuo dem se wi a gad sorvant iina evriting we wi du
8619,2CO,6,JNT,wi shuo dem se wi a gad sorvant wen wi no gi op wen nof chobl an chraiyal an kraasiz tek wi
8620,2CO,6,JNT,piipl biit wi dem fling wi iina prizn kroud an kroud a piipl chrai kil wi aaf bot wi stil a wok
8621,2CO,6,JNT,wi a wok aal wen wi no av di chrent fi wok no muor
8622,2CO,6,JNT,nof nait wi no get no sliip an wi naa no fuud fi iit bot wi stil a wok
8623,2CO,6,JNT,wi shuo se wi a gad sorvant wen wi kip wiself kliin
8624,2CO,6,JNT,gad mek wi andastan im mesij an mek wi nuo ou im waahn wi fi liv
8625,2CO,6,JNT,wi shuo se wi a gad sorvant wen wi kain tu piipl an tek taim wid dem an no kwik fi get beks ar grombl grombl
8626,2CO,6,JNT,wi mek di uoli spirit elp wi fi du wi wok wi no du it pan wi uon
8627,2CO,6,JNT,wi shuo se wi a gad sorvant wen wi shuo piipl lov no mata uu dem bi ar we dem du wi aalwiez shuo dem lov
8628,2CO,6,JNT,wi onggl tiich di chuut an gad powa a wok iina wi
8629,2CO,6,JNT,an siem laik ou suoja yuuz di wepan iina dem lef an fi protek demself an di wan iina dem rait an fi fait di piipl dem we a kom gens dem a siem so di gud we wi du wi fait an protek wi fram evriting we wuda kom gens wi
8630,2CO,6,JNT,som piipl big wi op ada piipl chrai fi put wi dong
8631,2CO,6,JNT,som piipl rispek wi ada piipl chrai fi shiem wi
8632,2CO,6,JNT,som piipl se wi a laiyad bot wi aalwiez tel di chuut
8633,2CO,6,JNT,som piipl no nuo wi bot som piipl nuo wi
8634,2CO,6,JNT,som piipl tingk wi a ded bot luk wi stil a liv
8635,2CO,6,JNT,dem ponish wi an mek wi sofa bot wi no ded
8636,2CO,6,JNT,wi aalwiez api iivn wen wi a sofa
8637,2CO,6,JNT,an iivn duo wi puor wi a mek nof piipl rich
8638,2CO,6,JNT,mi no miin se wi elp dem mek moni dem rich kaaz dem biliiv iina gad an sieka wa im a go gi dem wen dem biliiv
8639,2CO,6,JNT,a siem so wid wi it komiin laik se wi naa notn bot wi riili av evriting kaaz wi biliiv iina gad
8640,2CO,6,JNT,unu we iina korint wi aalwiez chriet wid unu wi aalwiez tel unu di chuut wi no aid notn fram unu
8641,2CO,6,JNT,an wi lov unu wid evriting we de iina wi aat
8642,2CO,6,JNT,wi naa uol bak wi lov fi unu bot unu a uol bak fi unu lov fi wi
8643,2CO,6,JNT,so fi bi fier mi a aks unu sins wi stil lov unu lov wi bak
8644,2CO,6,JNT,mi a taak tu unu laik se unu a mi uona pikni dem lov wi wid evriting we de iina unu aat
8645,2CO,6,JNT,no jain op jain op wid piipl we no biliiv iina jiizas
8646,2CO,6,JNT,kaaz wa sumadi we a liv rait av fi du wid sumadi we a diil wid bier wikidnis
8647,2CO,6,JNT,ar ou lait an daak fi shier spies
8648,2CO,6,JNT,krais jiizas an belaiyar kyan grii bout notn
8649,2CO,6,JNT,sumadi we biliiv iina krais jiizas an sumadi we no biliiv iina im kyan grii bout notn
8650,2CO,6,JNT,faalz gad kyan de iina gad choch
8651,2CO,6,JNT,unu badi a di ous fi di gad we kyaahn ded
8652,2CO,6,JNT,gad imself se mi wi liv iina dem aat an mi wi waak wid dem
8653,2CO,6,JNT,mi wi bi dem gad an dem ago bi mi piipl
8654,2CO,6,JNT,di laad se tu kom fram mongks di piipl dem we no biliiv iina mi mek shuor se piipl kyan si se unu an dem difrant
8655,2CO,6,JNT,no av notn fi du wid no kaina sin an mi wi uopm mi an dem tu unu
8656,2CO,6,JNT,mi wi bi unu faada an unu wi bi mi bwai an gyal pikni dem
8657,2CO,6,JNT,dat a wa di laad we muor powaful dan evri an eniting se
8658,2CO,7,JNT,mi gud gud fren sins gad mek dem pramis ya tu wi mek wi stie faar fram sin an kip wi badi an wi spirit kliin
8659,2CO,7,JNT,mek wi rispek gad an gi im evri paat a wi
8660,2CO,7,JNT,mek wi chrai fi bi muor laik im
8661,2CO,7,JNT,mek ruum iina yu aat fi wi
8662,2CO,7,JNT,wi no du notn rang tu nobadi wi no mash op nobadi laif an wi no tek advaantij a nobadi
8663,2CO,7,JNT,mi naa se dem sitn ya kaaz unu du notn rang bot laik mi tel unu aredi a kaaz wi lov unu
8664,2CO,7,JNT,wi lov unu so moch dat notn kyan kip wi fram unu
8665,2CO,7,JNT,wi tugeda no mata ef wi ded ar wi alaiv
8666,2CO,7,JNT,mi chos unu so mi nuo se mi kyan taak tu unu chriet an unu naa go tek it no wie
8667,2CO,7,JNT,mi proud a unu so til
8668,2CO,7,JNT,wen mi tingk bout unu it push mi fi gwaan du di wok we mi a du
8669,2CO,7,JNT,iivn wen nof chobl a lik mi unu mek mi api
8670,2CO,7,JNT,unu mek mi api so til mi gladbag bos
8671,2CO,7,JNT,wen wi did jos riich a masiduoniya wi did taiyad wi neva get no taim fi res
8672,2CO,7,JNT,evriwe wi ton chobl lik wi
8673,2CO,7,JNT,di piipl dem we neva biliiv iina gad did a chrai fi fait wi out an iina wi aat wi did fried
8674,2CO,7,JNT,bot gad we mek piipl api wen dem sad an a wori mek wi api an push wi fi gwaan wok wen im sen taitos tu wi
8675,2CO,7,JNT,an wi neva api jos chuu im kom bot kaaz im tel wi ou unu did tek kier a im an elp im fi du di wok we im did av fi du
8676,2CO,7,JNT,im tel wi bout ou unu did wel waahn si mi so dat unu kuda mek mi nuo se unu lov mi an dat unu did wel sari bout wa apm tu mi
8677,2CO,7,JNT,im tel mi bout ou unu eva av mi bak
8678,2CO,7,JNT,an wen mi ier dem sitn de it mek mi iivn muor api
8679,2CO,7,JNT,iivn duo di leta we mi sen unu did mek unu sad mi no sari se mi did sen it
8680,2CO,7,JNT,mi did fiil bad fos kaaz mi si se di leta did mek unu sad fi wan likl bit
8681,2CO,7,JNT,bot nou mi wel api
8682,2CO,7,JNT,mi no api kaaz it did mek unu sad
8683,2CO,7,JNT,mi api kaaz unu did so sad dat unu go tel gad di rang we unu du an beg im fi paadn unu
8684,2CO,7,JNT,a dat gad did waahn
8685,2CO,7,JNT,im did waahn unu fi sari fi di rang we unu du an chienj unu wiez
8686,2CO,7,JNT,so wi neva du notn fi ort unu
8687,2CO,7,JNT,kaaz ef sumadi a sin an dem sari fi wa dem du laik ou gad waahn dem fi sari dem wi ton we fram dem sin an beg gad fi paadn dem
8688,2CO,7,JNT,an wen dem du dat gad wi siev dem
8689,2CO,7,JNT,nobadi naa go se dem sari se dat apm
8690,2CO,7,JNT,bot ef sumadi a sin an no sari ou gad waahn dem fi sari dem ago gwaan sin an dem naa go get siev
8691,2CO,7,JNT,dem ago ded
8692,2CO,7,JNT,so unu si umoch gud it du unu wen gad mek unu sari
8693,2CO,7,JNT,it mek unu staat tek tingz siiros an wel waahn fi shuo se unu a du di rait ting
8694,2CO,7,JNT,it beks unu
8695,2CO,7,JNT,it mek unu fried
8696,2CO,7,JNT,it mek unu wel waahn fi si mi
8697,2CO,7,JNT,it mek unu staat tek kier wid wa unu du an chrai aad fi mek shuor se unu a du di rait ting
8698,2CO,7,JNT,so iivn duo mi rait unu da leta de mi neva rait it kaaz unu du sopm rang ar kaaz sumadi du unu sopm rang
8699,2CO,7,JNT,mi rait it so dat wen unu riid it gad wuda elp unu fi si umoch unu rispek an lov wi
8700,2CO,7,JNT,an dat mek wi fiil gud iina wi aat
8701,2CO,7,JNT,so wi did api wen taitos tel wi bout unu bot wi did get iivn muor api wen wi si ou unu mek taitos api kaaz unu did fala aal a wa im tel unu
8702,2CO,7,JNT,mi buos bout unu tu im an unu neva kaaz mi fi shiem
8703,2CO,7,JNT,kaaz jos laik ou evriting wi tiich unu a chuu a siem so im kom fi si se evriting we mi did se bout unu a chuu tu
8704,2CO,7,JNT,so wen taitos tingk bout unu an im memba ou unu did eva redi fi fala wa im tel unu an ou unu tek im iin an rispek im nof nof im aat jos ful op a lov fi unu
8705,2CO,7,JNT,mi aat ful
8706,2CO,7,JNT,mi api kyaahn don
8707,2CO,7,JNT,mi chos unu an mi nuo se mi no afi wori bout unu
8708,2CO,8,JNT,breda an sista mi waahn fi tel unu ou gad shuo di choch dem iina masiduoniya lov iivn duo dem no dizorv it
8709,2CO,8,JNT,iivn duo aad taim tek dem an dem did puor so til dem did eva api fi shier wa dem av wid ada piipl
8710,2CO,8,JNT,dem gi we nof nof sitn
8711,2CO,8,JNT,mi a tel unu dem gi aal dem kuda gi an muor an nobadi did afi aks dem fi du it dem du it kaaz dem waahn fi du it
8712,2CO,8,JNT,dem beg wi an beg wi fi tek wa dem av gi it tu gad piipl we de iina judiya kaaz dem did wel waahn fi elp
8713,2CO,8,JNT,dem gi muor dan wi kuda aks dem fi gi muor dan wi did tingk dem kuda gi
8714,2CO,8,JNT,di fos ting dem du a fi gi dem laif tu jiizas krais an fala aal a di sitn dem we wi tiich
8715,2CO,8,JNT,dem du evriting jos laik ou gad did waahn dem fi du it
8716,2CO,8,JNT,so sins taitos a di wan we did elp unu fi staat gyada op di sitn dem fi gi we wi a push im fi go bak go finish di gud wok we im did staat
8717,2CO,8,JNT,nou unu a du beta dan nof ada piipl
8718,2CO,8,JNT,unu biliiv iina gad chrang chrang unu nuo ou fi taak an priich gud unu waiz an unu neva gi op
8719,2CO,8,JNT,unu lov wi nof nof tu
8720,2CO,8,JNT,so sins unu a du so gud mi waahn unu fi mek shuor se unu du gud wen unu a gi tu
8721,2CO,8,JNT,mek shuor se jos laik ou unu get muor dan ada piipl unu gi muor dan ada piipl
8722,2CO,8,JNT,a no wan ruul mi a gi unu mi naa se unu afi du it
8723,2CO,8,JNT,wa mi a du a tes unu
8724,2CO,8,JNT,mi a shuo unu di gud we ada piipl du fi si ef di lov we unu se unu av iina unu aat ef it riili riil
8725,2CO,8,JNT,kaaz unu nuo ou wi laad jiizas krais shuo wi lov iivn duo wi no dizorv it
8726,2CO,8,JNT,im did rich bot im gi op evriting an mek imself puor so dat unu we puor kuda get rich
8727,2CO,8,JNT,nou mek mi tel unu wa mi tingk bout di sitn dem we unu a gyada op an a gi we a unu it ago elp laik ou laas ier unu a did di fos wan dem fi gyada op wa unu kyan an gi tu ada piipl an unu gi kaaz a dat unu did waahn fi du nobadi neva afi aks unu fi du it
8728,2CO,8,JNT,so nou unu niid fi don di wok we unu did staat laas ier
8729,2CO,8,JNT,gi aal we unu kyan gi da wie de piipl wi si se unu wel waahn fi si di wok don siem laik ou unu di wel waahn it fi staat
8730,2CO,8,JNT,umoch yu av no mata gad no bizniz wid umoch yu av ar no av
8731,2CO,8,JNT,wa mata a umoch yu waahn fi gi outa we yu av
8732,2CO,8,JNT,mi naa se unu fi gi so moch dat unu naa notn lef fi unuself
8733,2CO,8,JNT,mi naa chrai fi mek fi dem luod lait an fi unu uon evi bot mi waahn evribadi fi av mi no waahn som fi av an som no av notn
8734,2CO,8,JNT,rait ya nou unu av muor dan unu niid an dem no av notn so unu fi shier wa unu av wid dem
8735,2CO,8,JNT,an den wen dem av muor dan dem niid an unu no av notn dem wi shier wa dem av wid unu
8736,2CO,8,JNT,da wie de evribadi wi av wen dem niid it
8737,2CO,8,JNT,jos laik it rait dong iina gad wod se di wan dem we did gyada op nof neva av tu moch an di wan dem we did gyada op likl neva av tuu likl
8738,2CO,8,JNT,wi tangk gad kaaz im mek taitos lov an kier fi unu siem laik wi lov an kier fi unu
8739,2CO,8,JNT,wen wi did beg im fi go luk fi unu im kwik taim se yes
8740,2CO,8,JNT,im lov unu so moch dat im did wel waahn fi du it wi neva riili afi aks im fi du it
8741,2CO,8,JNT,a no jos taitos a kom wi a sen wan a wi breda dem wid im
8742,2CO,8,JNT,da breda de im priich gad wod an aal a di choch piipl dem rispek im sieka di gud wok we im a du
8743,2CO,8,JNT,dem no jos rispek im bot di choch dem pik im fi go wid wi wen wi go a judiya fi gi out aal a di sitn dem we dem kalek op an sen
8744,2CO,8,JNT,wi a kyari dem sitn ya go a judiya so dat gad wi get di priez an fi shuo di piipl dem se wi wel waahn fi elp dem
8745,2CO,8,JNT,wi a sen da breda de wid taitos kaaz unu si di sitn dem wa unu sen wi no waahn nobadi fi se wi naa anggl dem rait
8746,2CO,8,JNT,wi a du evriting fi mek shuor se wi diil wid dem rait kaaz wi no jos waahn fi mek gad api bot wi waahn evribadi fi api wid di wok we wi a du
8747,2CO,8,JNT,wi no jos sen taitos an da breda de wan wi sen wan neda wan a wi breda wid dem tu
8748,2CO,8,JNT,wi tes da breda ya an wi fain se im eva redi fi elp an nou im waahn fi elp unu iivn muor dan bifuo kaaz im chos unu nof nof
8749,2CO,8,JNT,nou yu si taitos im a mi fren we wok wid mi fi elp unu
8750,2CO,8,JNT,an di tuu breda dem a di choch dem pik an sen dem an di wok we dem du wi kaaz piipl fi priez krais jiizas
8751,2CO,8,JNT,so shuo dem lov an chriit dem gud so dat aal a di choch dem wi si se aal a di sitn dem we wi se bout unu a chuu
8752,2CO,9,JNT,so nou mi nuo se mi neva afi rait unu bout di sitn dem we unu a gyada op fi sen go judiya fi di juu dem we staat biliiv iina krais jiizas
8753,2CO,9,JNT,mi no afi rait unu kaaz mi nuo se unu wel waahn fi elp
8754,2CO,9,JNT,mi aal buos bout unu tu gad piipl we de iina masiduoniya
8755,2CO,9,JNT,mi tel dem ou fram laas ier di uol a unu iina akaiya redi fi elp an kaaz unu redi fi elp it mek dem wel waahn fi elp tu
8756,2CO,9,JNT,so mi a sen taitos an di tuu breda dem tu unu kaaz mi waahn fi mek shuor se unu redi jos laik mi se
8757,2CO,9,JNT,da wie de piipl wi nuo se aal a di sitn dem we mi se bout unu a chuu an a no jos chat mi a chat
8758,2CO,9,JNT,mi waahn fi mek shuor se unu redi kaaz ef som piipl fram masiduoniya kom wid mi an wen wi riich de unu no redi a shiem mi wuda shiem
8759,2CO,9,JNT,unu wuda muor dan shiem wi wuda shiem kaaz wi did a buos bout ou unu redi
8760,2CO,9,JNT,a dat mek mi did tingk it impuotant fi wi breda dem kom si unu bifuo mi kom dong de
8761,2CO,9,JNT,mi push dem fi go orli so dat dem kuda mek shuor se aal a di sitn dem we unu did pramis fi gi gyada op an pudong
8762,2CO,9,JNT,kaaz ef evriting gyada op an redi wen mi riich de it wi shuo se a gi unu riili waahn fi gi it wi shuo se nobadi naa fuos unu fi du notn
8763,2CO,9,JNT,so dis a wa mi waahn unu fi memba di wan we plaant likl bit a siid ago riip likl bit a sitn an di wan we plaant uol iip a siid ago riip uol iip a sitn
8764,2CO,9,JNT,evribadi mos gi wa dem disaid iina dem aat se dem fi gi
8765,2CO,9,JNT,yu no fi gi an den sari se yu gi
8766,2CO,9,JNT,nobadi shuda afi fuos yu fi du it niida kaaz gad lov piipl we api fi gi
8767,2CO,9,JNT,gad av di powa fi gi unu aal we unu kuda niid an im wi aalwiez gi yu muor dan inof so dat unu kyan gi tu piipl we niid it
8768,2CO,9,JNT,it rait dong iina gad wod se gad aalwiez gi di puor we dem niid im no uol bak notn fram dem im gud an kain fi eva an eva
8769,2CO,9,JNT,nou gad we gi di faama siid fi plaant an we gi piipl bred fi iit im wi gi unu aal di siid we unu wuda niid fi plaant an im wi mek dem gruo tu
8770,2CO,9,JNT,im wi mek shuor se unu aalwiez av muor dan unu niid so dat unu kyan aalwiez gi tu ada piipl
8771,2CO,9,JNT,im wi gi unu evriting we unu niid so dat unu kyan aalwiez gi tu ada piipl
8772,2CO,9,JNT,an wen unu shier wa unu av wid ada piipl unu wi kaaz dem fi gi gad tangks tu
8773,2CO,9,JNT,so wen unu shier wa unu av wid di juu dem iina judiya we biliiv iina krais jiizas unu no onggl a gi dem wa dem niid bot unu a kaaz dem fi gi gad tangks nof nof
8774,2CO,9,JNT,sieka wa unu a du dem wi priez gad kaaz unu biliiv an fala di gud nyuuz bout krais jiizas an kaaz unu shier wa unu av wid dem an ada piipl tu
8775,2CO,9,JNT,dem lov unu an wel waahn fi si unu
8776,2CO,9,JNT,an wen dem a prie dem memba unu kaaz dem si ou gad bles unu an yuuz unu fi elp dem nof nof
8777,2CO,9,JNT,tangk gad fi di gif we im gi wi
8778,2CO,9,JNT,da gif de so big an so gud mi no iivn nuo ou fi taak bout it
8779,2CO,10,JNT,som piipl se mi saaf wen mi de de mongks unu bot gwaan laik mi rof wen mi de faar
8780,2CO,10,JNT,bot mi paal mi a beg unu iina jiizas niem jiizas we kain an jengkl no push mi fi rof wid unu wen mi kom de fi si unu laik ou mi shuor se mi afi go rof wid di wan dem we tingk se wi a liv laik di piipl dem we de iina di worl an no nuo gad
8781,2CO,10,JNT,kaaz iivn duo wi liv iina di worl wi no fait laik ou di worliyan dem fait
8782,2CO,10,JNT,kaaz di sitn dem we wi fait wid a no di siem kaina sitn we di worliyan dem fait wid
8783,2CO,10,JNT,no man neva mek di sitn dem we wi yuuz di sitn dem we wi yuuz fi fait a gad mek dem an im gi dem di powa fi mash dong eniting we di enimi chrai fi bil op gens wi
8784,2CO,10,JNT,wi mash op dem aagiment an di sitn dem we dem se chuu dem fula demself an we komiin laik wan waal a tap piipl fram nuo gad
8785,2CO,10,JNT,wi ago tier it dong
8786,2CO,10,JNT,di sitn dem we dem tingk an se komiin laik wi enimi an siem laik ou suoja kech dem enimi an fling dem iina prizn a siem so wi ago kech evriting we dem tingk an fuos dem fi fala wa krais jiizas se
8787,2CO,10,JNT,an wen wi si se unu a fala krais jiizas iina evri wie wi wi redi fi ponish enibadi we naa fala wa im se
8788,2CO,10,JNT,unu onggl luk pan wa de pan di outsaid
8789,2CO,10,JNT,ef enibadi fiil shuor se dem bilang tu krais jiizas mek dem tingk bout dis siem laik ou unu bilang tu jiizas a siem so wi bilang tu im tu
8790,2CO,10,JNT,kaaz iivn ef mi buos likl tu moch bout di powa an di rait we di laad gi mi mi no shiem
8791,2CO,10,JNT,im gi mi da powa de no fi mash unu dong bot fi elp unu get chrang
8792,2CO,10,JNT,an mi no waahn it luk laik se mi a chrai fi fraitn unu wid mi leta dem
8793,2CO,10,JNT,kaaz som piipl se im rof wen im a rait wi
8794,2CO,10,JNT,iina im leta dem im taak tu wi aad bot wen im de mongks wi im saaf an wa im tel wi no wot notn
8795,2CO,10,JNT,mek enibadi we se dat andastan dis wa wi se iina di leta dem we wi rait unu wen wi no de de a di siem ting wi ago du wen wi de de wid unu
8796,2CO,10,JNT,mi wudn mad fi chrai mach op miself wid di wan dem we eva a sing dem uona priez
8797,2CO,10,JNT,dem mek op dem main fi demself wa rait an den joj demself bies pan wa dem fiil rait
8798,2CO,10,JNT,wen dem du dat it shuo se dem no andastan notn
8799,2CO,10,JNT,bot wi wi no komiin laik dem
8800,2CO,10,JNT,wi naa go brag an buos bout sopm we wi no av no bizniz a brag an buos bout
8801,2CO,10,JNT,wi onggl buos bout di wok we gad gi wi fi du an unu a paat a da wok de
8802,2CO,10,JNT,so wi neva did a paas wi plies wen wi buos bout unu kaaz wi a di fos wan fi kom tu unu an priich di gud nyuuz bout krais jiizas
8803,2CO,10,JNT,ef a neva wi kom priich tu unu wi kudn a brag an buos bout unu
8804,2CO,10,JNT,so wi no brag bout ada piipl wok laik se a wi did du it
8805,2CO,10,JNT,aal wi du a uop se unu wi get chrangga an chrangga iina wa unu biliiv so dat wi wok mongks unu wi gruo tu
8806,2CO,10,JNT,den wi kyan go paas unu an go priich di gud nyuuz bout krais jiizas tu piipl we liv iina di ada konchri dem an we nobadi neva priich tu yet
8807,2CO,10,JNT,da wie de wen wi redi fi taak bout di wok we wi a du wi nuo se wi naa brag an buos bout wok we sumadi els did du
8808,2CO,10,JNT,bot it rait dong iina gad wod se ef enibadi waahn fi buos mek im buos bout we di laad du
8809,2CO,10,JNT,kaaz it no mata ef yu tingk se yu a du gud it onggl mata ef gad tingk se yu gud
8810,2CO,11,JNT,mi uop se unu wi tek taim wid mi iivn ef unu tingk se wa mi bout fi se a fuulinish
8811,2CO,11,JNT,mi se fi tek taim wid mi mi wori bout unu siem laik ou gad wori bout unu
8812,2CO,11,JNT,siem laik ou wan faada wi tek im gyal pikni we neva sliip wid nobadi yet an pramis fi marid ar tu wan man a siem so mi did tek unu an pramis fi marid unu tu krais jiizas
8813,2CO,11,JNT,bot mi fried se jos laik ou di siniek di chrik op iiv sumadi ago chrik unu an kaaz unu fi ton we fram krais jiizas an tap fala im wid aal a unu aat
8814,2CO,11,JNT,kaaz wi tel unu bout jiizas an unu tek di uoli spirit we gad gi unu an unu biliiv di mesij we wi priich
8815,2CO,11,JNT,bot mek sumadi nyuu kom an tel unu bout wan difrant jiizas an unu redi fi lisn an tek di spirit we dem a gi an biliiv di mesij we dem a priich
8816,2CO,11,JNT,mi no tingk se fi unu big apasl dem beta dan mi
8817,2CO,11,JNT,kaaz iivn ef mi no taak gud laik dem wen mi infronta unu mi nuo muor dan dem
8818,2CO,11,JNT,an wi shuo evribadi plien plien se wi nuo muor dan dem iina evriting we wi du
8819,2CO,11,JNT,wen mi priich gad gud nyuuz bout jiizas tu unu mi did du it fi frii mi neva chaaj unu notn
8820,2CO,11,JNT,mi put miself dong luo so dat mi kuda lif unu op
8821,2CO,11,JNT,a sin mi did a sin wen mi du dem sopm de
8822,2CO,11,JNT,a laik se mi did a tiif di ada choch dem kaaz mi did tek moni fram dem so dat mi kuda kom elp unu
8823,2CO,11,JNT,wen mi did de mongks unu an wel niid som tingz mi neva aks unu fi notn kaaz wi breda an sista dem we did kom fram masiduoniya did bring evriting we mi niid
8824,2CO,11,JNT,mi neva presha non a unu fi notn an mi naa go presha non a unu fi notn niida
8825,2CO,11,JNT,an nobadi iina akaiya kyan tap mi fram buos bout dat
8826,2CO,11,JNT,siem laik ou unu nuo fi shuor se wa mi tiich bout gad a chuu a siem so unu kyan shuor bout dat
8827,2CO,11,JNT,wa mek mi naa presha unu fi gi mi notn
8828,2CO,11,JNT,unu tingk se a kaaz mi no lov unu
8829,2CO,11,JNT,gad nuo se mi lov unu
8830,2CO,11,JNT,mi neva presha unu fi notn an mi naa go presha unu fi notn
8831,2CO,11,JNT,mi naa du it so dat di piipl dem we wuda waahn fi buos se dem a wok siem laik mi naa go av no chaans fi se so
8832,2CO,11,JNT,kaaz dem piipl de dem se dem a apasl bot dem a no no apasl
8833,2CO,11,JNT,dem gwaan laik se a gad sen dem an chrai fi chrik piipl an mek dem biliiv se dem a wan a jiizas apasl dem bot dem a no no apasl
8834,2CO,11,JNT,an mi no sopraiz se dem chrai fi du dat kaaz iivn sietan imself chrai fi chrik piipl an jres op imself laik wan a gad ienjel wid wan brait lait roun im
8835,2CO,11,JNT,so den it no fi sopraiz nobadi se fi im sorvant dem a chrai fi chrik piipl tu an gwaan laik se di wok we dem a du a gud sopm
8836,2CO,11,JNT,bot di die gweehn kom wen dem ago get aal we dem a wok fa
8837,2CO,11,JNT,mi wi se it agen mi no waahn non a unu fi tingk se mi a fuul
8838,2CO,11,JNT,bot ef unu tingk se mi a wan fuul chriit mi laik ou yu wuda chriit di ada fuul dem an lou mi fi brag an buos likl
8839,2CO,11,JNT,nou wen mi taak dem wie ya mi naa taak ou di laad waahn mi fi taak
8840,2CO,11,JNT,mi a taak laik se mi a fuul
8841,2CO,11,JNT,sins nof piipl a brag an buos laik ou di piipl dem iina di worl a buos mi ago brag an buos tu
8842,2CO,11,JNT,unu so waiz unu eva redi fi tek iin an lisn tu di fuul dem
8843,2CO,11,JNT,unu put op wid piipl wen dem kom an chrai tek unu an ton unu iina sliev
8844,2CO,11,JNT,unu put op wid dem wen dem yuuz unu unu put op wid dem wen dem tek advaantij a unu
8845,2CO,11,JNT,wen dem put unu dong an gwaan laik dem beta dan unu wen dem baks unu iina unu fies unu put op wid dem
8846,2CO,11,JNT,mi ges mi shuda shiem fi se dat wi did tuu wiik fi du dem sitn de tu unu bot wateva dem tingk dem bad inof fi buos bout mi ago buos bout di siem sitn dem tu
8847,2CO,11,JNT,mi a taak laik wan fuul ya nou
8848,2CO,11,JNT,dem a iibruu
8849,2CO,11,JNT,mi a iibruu tu
8850,2CO,11,JNT,dem a izrelait
8851,2CO,11,JNT,mi a izrelait tu
8852,2CO,11,JNT,dem a iebriyam fambili
8853,2CO,11,JNT,mi a iebriyam fambili tu
8854,2CO,11,JNT,dem a krais jiizas sorvant
8855,2CO,11,JNT,mi a taak laik wan riil madman nou mi a muor krais sorvant dan dem
8856,2CO,11,JNT,mi wok aada dan dem
8857,2CO,11,JNT,mi get lak op iina prizn nof muor taim dan dem
8858,2CO,11,JNT,mi get nof muor biitn dan dem an a nof taim mi aalmuos ded
8859,2CO,11,JNT,a faiv taim di juu dem yuuz wan wip an lik mi totinain taim dat a wan shaat a faati
8860,2CO,11,JNT,a chrii taim di ruoman dem yuuz kien biit mi
8861,2CO,11,JNT,wan taim som piipl aal stuon mi
8862,2CO,11,JNT,a chrii taim mi outa sii an di ship we mi de pan mash op
8863,2CO,11,JNT,wan a dem taim de a wan uol nait an wan uol die mi iina di waata a fluot
8864,2CO,11,JNT,nof taim wen mi a chravl mi aalmuos ded
8865,2CO,11,JNT,riva nieli tek mi laif
8866,2CO,11,JNT,tiif chrai kil mi
8867,2CO,11,JNT,mi uona piipl di juu dem an aal piipl we a no juu chrai fi kil mi tu
8868,2CO,11,JNT,mi no sief iina di siti
8869,2CO,11,JNT,mi no sief iina di dezot
8870,2CO,11,JNT,mi de a sii mi aalmuos ded
8871,2CO,11,JNT,mi aal av piipl we gwaan laik dem a mi breda bot a kil dem waahn fi kil mi
8872,2CO,11,JNT,mi chogl an wok aad aad nof nait mi no get no sliip
8873,2CO,11,JNT,mi did onggri an waahn sopm fi jringk an nof taim neva av no fuud fi iit
8874,2CO,11,JNT,yu did av taim wen mi kuol an no av inof kluoz fi kip mi waam
8875,2CO,11,JNT,a nof sitn mi naa tel unu bout bot pan tap a aal a dat evridie mi wori bout aal a di choch dem
8876,2CO,11,JNT,mi wori so til mi aat evi
8877,2CO,11,JNT,wen sumadi wiik mi no fiil wiik tu
8878,2CO,11,JNT,wen sumadi get chrik an go sin mi no beks til mi blod bwail
8879,2CO,11,JNT,sins mi afi brag an buos mi wi brag an buos bout di sitn dem we shuo se mi wiik
8880,2CO,11,JNT,di gad an faada fi di laad jiizas krais nuo se mi naa lai
8881,2CO,11,JNT,mek piipl priez im niem fi eva iina damaskos wan a king aretas govana dem sen suoja fi gyaad di siti giet so dat dem kuda ares mi
8882,2CO,11,JNT,bot dem neva kech mi kaaz som piipl let mi dong chuu wan winda iina di siti waal
8883,2CO,12,JNT,mi afi gwaan brag an buos iivn duo notn gud naa kom fram it
8884,2CO,12,JNT,nou mi ago brag an buos bout di vijan dem we di laad gi piipl an bout di siikrit sitn dem we im mek dem kom fi andastan
8885,2CO,12,JNT,mi nuo wan man wan a krais jiizas falara dem wa fuotiin ier ago im get tek op iina di aiyis paat a evn
8886,2CO,12,JNT,mi no nuo ef im badi did get tek op ar a jos im spirit di go a evn a onggl gad nuo an mi nuo se da man ya weda a im badi ar im spirit did get tek op a onggl gad nuo mi nuo se im get tek op iina evn an im ier som sitn we im wudn iivn nuo ou fi tel unu bout dem
8887,2CO,12,JNT,im ier som sitn we so siikrit nobadi sopuoz fi taak bout dem
8888,2CO,12,JNT,mi wi brag an buos bout sumadi laik dat bot wen it kom tu mi mi onggl ago buos bout di sitn dem we shuo se mi wiik
8889,2CO,12,JNT,bot iivn ef mi buos bout di sitn dem we apm tu mi mi wudn a gwaan laik se mi a fuul kaaz mi wuda a taak di chuut
8890,2CO,12,JNT,bot mi naa go du dat
8891,2CO,12,JNT,mi naa du it kaaz mi no waahn non a unu fi big mi op an rispek mi jos kaaz a di sitn dem we apm tu mi
8892,2CO,12,JNT,mi waahn unu fi rispek mi sieka wa unu si an ier mi tiich
8893,2CO,12,JNT,an fi tap mi fram get buosi bout di sitn dem we mi si gad lou wan a sietan ienjel dem fi komiin laik maka iina mi said
8894,2CO,12,JNT,da ienjel de aalwiez a kaaz mi pien so dat mi wi no get buosi
8895,2CO,12,JNT,a chrii taim mi beg di laad fi mek it go we fram mi
8896,2CO,12,JNT,bot im tel mi se mi wi gud tu yu an dat a aal yu ago eva niid kaaz wen yu wiik a da taim de yu wi riili si fi mi powa
8897,2CO,12,JNT,so mi api fi buos bout di sitn dem we mek mi wiik
8898,2CO,12,JNT,mi wi buos bout dem so dat krais jiizas powa wi kova mi an protek mi
8899,2CO,12,JNT,so mi api se mi wiik
8900,2CO,12,JNT,wen piipl chriit mi bad wen chobl tek mi wen piipl kaaz mi fi sofa an wen tingz aad mi stil api
8901,2CO,12,JNT,mi api fi sofa fi krais jiizas kaaz wen mi wiik a da taim de mi chrang
8902,2CO,12,JNT,mi did a gwaan laik se mi a fuul a unu fuos mi fi du it
8903,2CO,12,JNT,unu a di wan dem we shuda a taak gud bout mi kaaz dem big apasl de no av notn we mi no av
8904,2CO,12,JNT,iivn duo mi a no nobadi dem no muor dan mi
8905,2CO,12,JNT,di sitn dem we shuo se sumadi a riili wan apasl mi du dem mongks unu
8906,2CO,12,JNT,nof mirikl apm mongks unu an kaaz unu fi andastan nof sitn bout di spirit
8907,2CO,12,JNT,gad du nof powaful sitn mongks unu tu so powaful dat unu kudn iivn biliiv wa unu a si
8908,2CO,12,JNT,a wa mi du fi di ada choch dem we mi neva du fi unu
8909,2CO,12,JNT,di onggl ting we dem du we unu neva du a tek kier a mi
8910,2CO,12,JNT,mi neva presha unu fi gi mi notn wen mi did de mongks unu
8911,2CO,12,JNT,a mos so mi rang unu wen mi neva presha unu
8912,2CO,12,JNT,wel du paadn mi fi dat
8913,2CO,12,JNT,nou a tuu taim mi kom luk fi unu an mi redi fi kom agen so dat ago mek chrii
8914,2CO,12,JNT,da taim ya wen mi kom mi stil naa go presha unu fi notn
8915,2CO,12,JNT,mi naa presha unu kaaz mi no waahn unu moni wa mi waahn a fi elp unu
8916,2CO,12,JNT,kaaz pikni no fi a siev op fi tek kier a dem mada an faada a di mada an faada sopuoz fi a siev op fi di pikni
8917,2CO,12,JNT,mi api fi gi op aal we mi av aal gi we miself mi wi du aal we mi kyan du fi elp unu
8918,2CO,12,JNT,nou ef mi lov unu so moch unu fi lov mi les dan dat
8919,2CO,12,JNT,aarait so unu nuo se mi neva presha ar aks unu fi notn bot unu ago se mi chrikifai ou mi lai fi kech unu an tek advaantij a unu
8920,2CO,12,JNT,ou mi tek advaantij a unu
8921,2CO,12,JNT,unu tingk se mi du it wid di piipl dem we mi sen tu unu
8922,2CO,12,JNT,eni a dem eva tek advaantij a unu
8923,2CO,12,JNT,a mi push taitos fi kom luk fi unu an mi did sen wan neda breda we unu nuo wid im
8924,2CO,12,JNT,taitos did tek advaantij a unu
8925,2CO,12,JNT,di tuu a wi neva did a du di siem ting
8926,2CO,12,JNT,di tuu a wi neva did a gwaan di siem wie an a wok fi di siem riizn
8927,2CO,12,JNT,unu tingk se aal a dis we mi a rait a fi pruuv tu unu se wa wi a du rait
8928,2CO,12,JNT,kaaz wi a jiizas sorvant dem wi aalwiez tiich di chuut laik se gad tan op rait infronta wi an mi fren evriting we wi tiich a fi elp unu gruo chrang
8929,2CO,12,JNT,mi fried se wen mi riich de unu naa go tan ou mi waahn unu fi tan an mi naa go tan ou unu waahn mi fi tan
8930,2CO,12,JNT,mi fried se wen mi riich de a bier kyaskyas a gwaan piipl ago beks an a shout aafa dem wan aneda an piipl a bad main ada piipl fi dem sitn dem
8931,2CO,12,JNT,mi fried se mi ago fain unu a tel lai pan unu wan aneda an a susususu bout unu wan aneda an evribadi onggl ago bizniz bout demself
8932,2CO,12,JNT,wen mi kom de mi fried se mi ago fain piipl a gwaan buosibuosi an evriting ago ton opsaid dong
8933,2CO,12,JNT,mi fried se wen mi kom de gad we mi sorv ago mek mi fiil shiem agen an mi ago baal fi di wan dem we a sin an we naa chienj dem wiez an beg gad fi paadn dem
8934,2CO,12,JNT,dem naa beg gad fi paadn dem fi di doti laif we dem a liv an fi ou wail dem a gwaan
8935,2CO,12,JNT,dem naa beg gad fi paadn dem fi aal a di seks sin dem we dem a du
8936,2CO,13,JNT,da taim ya wen mi kom dat ago mek chrii taim mi kom luk fi unu
8937,2CO,13,JNT,an siem laik ou it rait dong iina gad wod se ef sumadi du sopm rang wi kyaahn jos ponish dem tuu ar chrii sumadi we si wa apm afi kom taak we dem si an pruuv se da sumadi de did du rang
8938,2CO,13,JNT,afta dat wi kyan ponish dem
8939,2CO,13,JNT,laas taim mi did de de dat a did di sekan taim mi kom luk fi unu mi did waan unu
8940,2CO,13,JNT,mi did tel di piipl dem we did a du rang an di res a unu tu fi tap it
8941,2CO,13,JNT,tap du rang kaaz wen mi kom bak mi naa go tek it iizi pan unu
8942,2CO,13,JNT,evribadi we du rang ago get ponish
8943,2CO,13,JNT,a dat mi did tel unu wen mi de de an nou iivn duo mi de faar fram unu mi a tel unu agen
8944,2CO,13,JNT,mi naa go tek it iizi pan nobadi sins unu did waahn mi fi pruuv se krais jiizas a yuuz mi fi taak tu unu
8945,2CO,13,JNT,wen im diil wid unu im no wiik im shuo im powa mongks unu
8946,2CO,13,JNT,a chuu se wen dem did niel im op pan di kraas im neva shuo im powa im mek imself wiik bot gad powa mek im kom bak alaiv an a liv nou
8947,2CO,13,JNT,an siem laik ou im did wiik a siem so mi wiik bot wan die unu wi si se gad powa ago mek mi liv laik ou krais jiizas a liv an mi ago gwaan liv wid im
8948,2CO,13,JNT,unu fi luk pan unuself
8949,2CO,13,JNT,luk an tes fi si ef unu riili a liv laik ou piipl we biliiv iina gad sopuoz fi liv
8950,2CO,13,JNT,unu no nuo se jiizas krais a liv iina unu
8951,2CO,13,JNT,ef unu no si se im a liv iina unu a fiel unu fiel di tes
8952,2CO,13,JNT,mi uop se unu wi kom fi si se wi neva fiel di tes
8953,2CO,13,JNT,nou wi prie tu gad se unu wi no du notn we rang no kaaz wi waahn fi mek wiself luk gud bot kaaz wi aalwiez waahn unu fi du we rait
8954,2CO,13,JNT,wi aalwiez waahn unu fi du we rait iivn ef it luk laik se wi did fiel di tes
8955,2CO,13,JNT,kaaz wi no av di powa fi tap di chuut ar uol it bak
8956,2CO,13,JNT,aal wi kyan du a elp fi pred it
8957,2CO,13,JNT,wi api wen unu chrang an wi wiik an wa wi a prie se a dat gad wi mek unu gwaan gruo chrang iina wa unu biliiv
8958,2CO,13,JNT,so mi a rait dem sitn ya tel unu wail mi no de de so dat wen mi riich mi no afi taak tu unu rof
8959,2CO,13,JNT,kaaz gad gi mi di powa an di rait fi karek unu bot im gi mi da powa de fi elp bil unu op no fi tier unu dong
8960,2CO,13,JNT,breda an sista aal mi av fi se fi don da leta ya a dat mi uop se unu wi api
8961,2CO,13,JNT,chienj unu wiez an liv ou unu sopuoz fi liv
8962,2CO,13,JNT,mi a beg unu lisn an fala aal we mi tel unu
8963,2CO,13,JNT,kom tugeda an biliiv di siem ting an liv iina piis wid unu wan aneda
8964,2CO,13,JNT,an gad we lov wi an we gi wi piis wi tan wid unu aalwiez
8965,2CO,13,JNT,unu fi tel unu wan aneda oudi an du it wid lov
8966,2CO,13,JNT,aal a di breda an sista dem sen oudi fi unu
8967,2CO,13,JNT,mi prie se di laad jiizas krais wi shuo unu lov iivn duo wi no dizorv it
8968,2CO,13,JNT,mi prie tu se gad wi aalwiez shuo unu im lov an dat di uoli spirit wi mek aal a unu liv tugeda az wan
8969,GAL,1,JNT,da leta ya a kom fram mi paal wan a jiizas krais apasl
8970,GAL,1,JNT,a no wan gruup a piipl mek mi ton apasl an a no man gi mi da wok ya fi du niida
8971,GAL,1,JNT,bot a jiizas krais an gad we mek im kom bak alaiv sen mi fi bi wan apasl
8972,GAL,1,JNT,a mi an di uol a di breda dem we de ya wid mi a rait da leta ya an it a fi aal a di piipl dem we go di choch dem iina gyaliesha
8973,GAL,1,JNT,mi prie se wi faada gad an wi laad jiizas krais wi shuo unu lov iivn duo wi no dizorv it an gi unu piis iina unu aat
8974,GAL,1,JNT,jiizas gi op im laif fi siev wi fram wi sin dem an fi frii wi fram aal a di wikid sitn dem we a apm nou
8975,GAL,1,JNT,a dat faada gad did waahn im fi du an so a dat im du
8976,GAL,1,JNT,mi prie se di uol a wi wi priez gad fi eva an eva iemen mi fraitn fi si ou unu kwik fi ton we fram gad we pik unu an we sen jiizas fi bi gud an kain tu unu
8977,GAL,1,JNT,unu ton we fram di chuu mesij an staat fala som ada mesij
8978,GAL,1,JNT,dem ada mesij de a no di chuu mesij a onggl wan chuu mesij de bout
8979,GAL,1,JNT,bot yu av som piipl we a kanfyuuz unu an we waahn fi chienj op di chuu mesij bout krais jiizas
8980,GAL,1,JNT,bot iivn ef a wan a wi ar wan ienjel fram outa evn kom an a priich sopm difrant fram di chuu mesij we wi did priich tu unu mi prie se gad wi fling im dong a el mek im sofa
8981,GAL,1,JNT,mi se it bifuo an mi a se it agen ef nobadi kom an priich sitn we no lain op wid di chuu mesij we unu did ier mi prie se gad wi fling im dong a el mek im sofa
8982,GAL,1,JNT,nou wen mi taak so a uu unu tingk mi a chrai fi win uova gad ar man
8983,GAL,1,JNT,a uu unu tingk mi a chrai fi mek api
8984,GAL,1,JNT,ef mi did stil a chrai fi mek piipl api wid mi mi wudn bi wan sliev fi krais jiizas
8985,GAL,1,JNT,breda an sista mi waahn unu fi nuo se di mesij we mi priich tu unu a no notn we nobadi mek op an tel mi
8986,GAL,1,JNT,nobadi neva bring it kom gi mi ar tiich it tu mi
8987,GAL,1,JNT,di mesij we mi priich tu unu kom fram gad an a jiizas shuo it tu mi
8988,GAL,1,JNT,kaaz unu ier bout ou mi did stie wen mi did a worship gad laik ou di juu dem worship gad
8989,GAL,1,JNT,unu ier bout ou mi yuus tu go roun an a mek gad piipl sofa bad bad an a mash op dem choch
8990,GAL,1,JNT,dem die de mi did wie aed a di ada juu dem we a did di siem iej laik mi
8991,GAL,1,JNT,kaaz mi did a fala di sitn dem we wi faada faada dem kom dong did tiich
8992,GAL,1,JNT,an mi fala it muor dan di uol a dem
8993,GAL,1,JNT,bot gad gud an kain tu mi
8994,GAL,1,JNT,im pik mi fram mi baan an im kaal mi fi du im wok
8995,GAL,1,JNT,an wen im did redi im mek mi nuo im bwai pikni jiizas so dat mi kuda tiich di piipl dem we a no juu bout im
8996,GAL,1,JNT,mi neva go taak tu nobadi wen dem sitn de apm tu mi an mi neva go a jeruusilem fi si dem we ton apasl bifuo mi
8997,GAL,1,JNT,di fos ting mi du a go a ariebiya an afta dat mi go baka damaskos
8998,GAL,1,JNT,a chrii ier afta dat mi go a jeruusilem go si siifas an mi spen fiftiin die wid im
8999,GAL,1,JNT,wen mi de de mi si jiemz di laad breda bot mi neva si non a di ada apasl dem
9000,GAL,1,JNT,gad a mi witnis
9001,GAL,1,JNT,aal a di sitn dem we mi rait tel unu a chuu sopm mi naa tel unu no lai
9002,GAL,1,JNT,mi lef fram jeruusilem an go a siriya an silisiya
9003,GAL,1,JNT,bot di piipl we fala jiizas an we go di choch dem iina judiya neva nuo we mi luk laik
9004,GAL,1,JNT,dem did onggl ier bout mi
9005,GAL,1,JNT,dem ier se paal di wan we mek nof a gad piipl sofa an we chrai mash op nof choch chienj im wiez an ton roun nou a tiich di mesij bout jiizas
9006,GAL,1,JNT,im staat du di siem sitn we im did a chrai fi tap
9007,GAL,1,JNT,an dem priez gad sieka wa apm tu mi
9008,GAL,2,JNT,den afta fuotiin ier mi go baka jeruusilem wid baanabas
9009,GAL,2,JNT,mi did tek taitos wid mi tu
9010,GAL,2,JNT,mi go bak de kaaz gad did mek mi nuo se a deso im waahn mi fi go
9011,GAL,2,JNT,an wen mi dong de mi miit wid di liida dem dem wan an mek dem ier di mesij we mi did a priich tu di piipl dem we a no juu
9012,GAL,2,JNT,mi mek dem ier it so dat dem wuda nuo se mi a tiich di chuut an so dat aal a di wok we mi did a du wudn kom tu notn
9013,GAL,2,JNT,nou taitos did de de wid mi an im a wan griik man im a no juu an dem neva fuos im fi get sorkomsaiz
9014,GAL,2,JNT,mi did taak tu di liida dem wan kaaz yu av som piipl we gwaan laik se dem a fala gad an a siniik kom iin mongks gad piipl so dat dem kyan wach dem
9015,GAL,2,JNT,jiizas frii wi kaaz wi an im kluos
9016,GAL,2,JNT,so dem a wach wi kaaz wi no afi fala di juu dem laa
9017,GAL,2,JNT,dem waahn wi fi fala da laa de laik se wi a sliev
9018,GAL,2,JNT,bot wi neva gi iin tu dem no iivn fi a likl
9019,GAL,2,JNT,wi neva du wa dem waahn kaaz wi did waahn fi mek shuor se unu gwaan biliiv di chuu mesij bout jiizas we wi did tiich unu
9020,GAL,2,JNT,di impuotant liida dem iina jeruusilem mi no bizniz wid ou impuotant di liida dem bi kaaz gad no luk pan dat im no paashal dem neva ad notn tu di mesij we mi priich
9021,GAL,2,JNT,dem neva ad notn kaaz dem si se a gad gi mi da mesij ya fi priich tu di piipl dem we a no juu
9022,GAL,2,JNT,gad gi mi jos laik ou im did gi di mesij tu piita so im kuda tiich it tu di juu dem
9023,GAL,2,JNT,an jos laik ou a gad pik piita fi bi im apasl an gi im di powa fi priich tu di juu dem a siem wie im pik mi an gi mi di powa fi priich tu di piipl dem we a no juu
9024,GAL,2,JNT,an wen di big impuotant liida dem jiemz siifas an jan si se a gad gi mi da speshal wok ya fi du dem shiek fi mi an baanabas an
9025,GAL,2,JNT,dem shiek wi an fi shuo se wi a wan a dem an dat wi fi gwaan tiich di gud nyuuz tu di piipl dem we a no juu jos laik ou dem a priich it tu di juu dem
9026,GAL,2,JNT,di onggl ting dem aks wi fi du a memba di puo an dat a di sed ting mi did wel waahn du
9027,GAL,2,JNT,bot lieta wen siifas did kom a antiyak mi go gens im an tel im tu im fies se wa im did a du did rang
9028,GAL,2,JNT,kaaz im yuus tu iit wid di piipl dem we a no juu
9029,GAL,2,JNT,bot wen som man we jiemz sen riich im kwik taim bak we fram dem
9030,GAL,2,JNT,im tap iit wid dem kaaz im did fried a wa di juu dem we fiil se yu afi sorkomsaiz wuda se bout im ef dem kech im a iit wid dem piipl de
9031,GAL,2,JNT,den chuu im du dat im mek ada juu we biliiv iina gad staat du di siem ting
9032,GAL,2,JNT,aal baanabas ton ipokrit tu
9033,GAL,2,JNT,bot wen mi si se dem naa ak laik ou di gud nyuuz se wi fi ak infronta evribadi mi se tu siifas se ef yu a wan juu an a liv laik di piipl dem we a no juu ou yu tingk yu ago get dem piipl de fi staat liv laik ou juu liv
9034,GAL,2,JNT,wi baan juu wi no komiin laik di piipl dem we a no juu we wi kaal sina kaaz dem no fala muoziz laa
9035,GAL,2,JNT,bot wi nuo se no chuu sumadi a fala di laa dat miin se tingz rait bitwiin dem an gad
9036,GAL,2,JNT,a onggl wen wi biliiv iina jiizas krais dat tingz kyan rait bitwiin wi an gad
9037,GAL,2,JNT,so iivn wi we a juu staat biliiv iina jiizas krais
9038,GAL,2,JNT,kaaz wi waahn fi mek tingz rait wid gad an wi nuo se dat naa apm ef wi jos a fala muoziz laa
9039,GAL,2,JNT,nou ef wen taim wi a mek tingz rait wid gad som a di juu dem se wi a sina chuu wi naa fala di laa unu tingk dat miin se krais jiizas a kaaz wi fi sin
9040,GAL,2,JNT,nuo sa bot ef mi go bak go bil di sed sitn dem we mi did tier dong wan taim den mi a riili wan sina
9041,GAL,2,JNT,so azkaadn tu di laa mi ded aredi kaaz mi naa fala it no muor
9042,GAL,2,JNT,mi tap fala it so dat mi kuda liv mi laif fi sorv gad
9043,GAL,2,JNT,it komiin laik se mi did ded pan di kraas wid krais jiizas
9044,GAL,2,JNT,an a no mi a liv no muor bot a krais jiizas a liv iina mi
9045,GAL,2,JNT,nou mi liv kaaz mi chos iina gad bwai pikni di wan we lov mi an we ded fi mi
9046,GAL,2,JNT,mi naa go ton mi bak pan gad lov an ou kain im bi tu mi kaaz ef sumadi kyan onggl mek tingz rait wid gad ef im fala di laa den krais jiizas ded fi notn
9047,GAL,3,JNT,unu fuulfuul gyalieshan unu a uu guzum unu
9048,GAL,3,JNT,mi tel unu klier klier tu unu fies ou jiizas did ded pan di kraas
9049,GAL,3,JNT,so a wan ting mi waahn unu fi tel mi nou unu get di spirit chuu unu fala di laa ar kaaz unu biliiv wa unu did ier
9050,GAL,3,JNT,a so unu fuul
9051,GAL,3,JNT,unu staat out a fala gad spirit an nou waahn go chrai fi don wid unu uona chrent
9052,GAL,3,JNT,aal a di sitn dem we unu go chuu unu did a sofa fi notn
9053,GAL,3,JNT,a kyaahn so it go wa mek gad gi unu im spirit an wok mirikl mongks unu
9054,GAL,3,JNT,unu tingk im du it kaaz unu fala di laa ar kaaz unu biliiv wa unu ier
9055,GAL,3,JNT,luk pan iebriyam im did biliiv iina gad
9056,GAL,3,JNT,an kaaz im chos iina gad gad si im az sumadi we du rait an tingz did rait bitwiin im an gad
9057,GAL,3,JNT,so unu niid fi andastan se di wan dem we chos iina gad laik iebriyam a dem a iebriyam pikni
9058,GAL,3,JNT,gad did av a plan fi mek tingz rait bitwiin im an di piipl dem we a no juu
9059,GAL,3,JNT,ef dem biliiv iina im im wuda siev dem an tek we dem sin
9060,GAL,3,JNT,dis a did di gud nyuuz we gad tel iebriyam fram wie bak wen an we rait dong iina gad wod
9061,GAL,3,JNT,gad tel iebriyam se piipl fram aal difrant konchri ago get bles sieka wa yu du
9062,GAL,3,JNT,so enibadi we biliiv iina gad laik ou iebriyam did biliiv gad ago bles dem jos laik ou im bles iebriyam
9063,GAL,3,JNT,gad ago ponish di piipl dem we a fala di laa an tingk se dat ago siev dem
9064,GAL,3,JNT,kaaz nobadi kyaahn fala aal a di laa dem an it rait dong iina gad wod se enibadi we no fala aal a di laa dem gad ago ponish dem
9065,GAL,3,JNT,so unu mos kyan si klier klier nou se nobadi kyaahn mek tingz rait wid gad jos chuu dem a fala di laa
9066,GAL,3,JNT,it aal rait dong se di piipl dem we mek tingz rait wid gad an we get dem sin tek we dem ago liv fi eva kaaz dem chos iina gad
9067,GAL,3,JNT,bot yu no afi biliiv iina gad fi fala di laa di laa no av notn fi du wid dat
9068,GAL,3,JNT,it rait dong iina gad wod se di wan dem we a fala di laa an du evriting we di laa se dem fi du dem wi liv azkaadn tu ou di laa se dem ago liv
9069,GAL,3,JNT,nou wi no aalwiez fala aal a di laa dem an sieka dat gad wuda ponish wi
9070,GAL,3,JNT,bot krais jiizas siev wi fram get ponish wen im kom an sofa fi wi
9071,GAL,3,JNT,im get ponish so wi wudn get ponish
9072,GAL,3,JNT,it aal rait dong iina gad wod se enibadi we dem eng op pan wan kraas gad a ponish dem
9073,GAL,3,JNT,jiizas ded fi wi so dat di piipl dem we a no juu an we biliiv iina im kyan get bles siem laik ou gad did bles iebriyam
9074,GAL,3,JNT,im du it tu so dat wen wi chos iina im wi kyan get di spirit we gad pramis fi gi wi
9075,GAL,3,JNT,breda an sista mi ago yuuz sopm we wi du evridie fi chrai an mek unu andastan wa mi a taak bout
9076,GAL,3,JNT,se tuu piipl mek a diil an di tuu a dem pramis fi du fi dem paat
9077,GAL,3,JNT,nobadi kyan brok da diil de ar ad notn tu it
9078,GAL,3,JNT,nou di pramis we gad mek tu iebriyam a did fi iebriyam an im pikni
9079,GAL,3,JNT,gad wod neva se a nof piipl it neva se an tu im pikni dem
9080,GAL,3,JNT,wa rait dong iina gad wod a tu im pikni
9081,GAL,3,JNT,a wan sumadi it a taak bout an da sumadi de a krais jiizas
9082,GAL,3,JNT,wa mi a chrai fi se a dat gad did mek wan pramis tu iebriyam wan pramis we im naa go brok
9083,GAL,3,JNT,fuo onjrid an toti ier lieta gad gi wi di laa
9084,GAL,3,JNT,da laa de no miin se gad naa go kip im pramis tu iebriyam
9085,GAL,3,JNT,di laa kyaahn chienj dat
9086,GAL,3,JNT,nou ef gad gi wi wa im gi wi kaaz wi fala di laa it miin se im wudn a kip im pramis
9087,GAL,3,JNT,an siem laik ou gad bles iebriyam kaaz a dat im pramis fi du a siem so im ago bles wi kaaz a dat im did pramis
9088,GAL,3,JNT,so im naa bles wi kaaz wi fala di laa bot kaaz a dat im se im wuda du
9089,GAL,3,JNT,nou som piipl ago se so wa wi get di laa fa
9090,GAL,3,JNT,gad mek wan pramis tu wi bot im gi wi di laa kaaz wi did a sin an im waahn wi fi liv rait
9091,GAL,3,JNT,gad did waahn piipl fi fala da laa de til wen iebriyam pikni we gad se im wuda bles kom
9092,GAL,3,JNT,nou wen gad did a gi wi di laa im sen som ienjel fi tel muoziz an den muoziz kom tel wi
9093,GAL,3,JNT,so muoziz a did wi lingk tu gad
9094,GAL,3,JNT,bot wen gad did a mek im pramis tu iebriyam im neva sen nobadi im kom taak tu im imself
9095,GAL,3,JNT,wiet so dat miin se di laa a go gens gad pramis
9096,GAL,3,JNT,nuo sa kaaz ef di laa we gad gi wi kuda mek wi liv fi eva den wi wuda a mek tingz rait wid gad wen wi fala di laa
9097,GAL,3,JNT,bot a no so it go
9098,GAL,3,JNT,iina gad wod it rait dong se sin av powa uova evribadi iina di worl it komiin laik se wi iina prizn
9099,GAL,3,JNT,an so gad pramis fi siev wi an mek wi liv fi eva ef wi biliiv iina jiizas krais
9100,GAL,3,JNT,bifuo di taim kom wen wi kuda chos iina jiizas an get siev di laa did av wi laik prizna
9101,GAL,3,JNT,an it did av wi laik prizna til a did taim fi gad shuo se wi kuda mek tingz rait wid im ef wi biliiv iina jiizas
9102,GAL,3,JNT,so di laa did a gyaad wi til krais jiizas kom
9103,GAL,3,JNT,it did a elp wi fi liv rait so dat wen jiizas kom wi kuda mek tingz rait wid gad ef wi biliiv iina im
9104,GAL,3,JNT,bot nou a taim wen wi kyan chos iina jiizas an get siev so wi no afi fala di laa no muor di taim fi it ruul uova wi don
9105,GAL,3,JNT,nou aal a unu a gad pikni kaaz unu biliiv an chos iina jiizas krais
9106,GAL,3,JNT,aal a unu get baptaiz an so nou unu an jiizas a wan
9107,GAL,3,JNT,an wen unu get baptaiz unu staat fi biyiev an gwaan laik im
9108,GAL,3,JNT,unu no plit op no muor
9109,GAL,3,JNT,unu no av piipl we a juu an piipl we a no juu ar piipl we a sliev an piipl we frii
9110,GAL,3,JNT,it no iivn mata ef unu a man ar uman aal a unu a wan kaaz aal a unu biliiv iina jiizas
9111,GAL,3,JNT,an ef unu bilang tu krais jiizas den unu a iebriyam pikni an aal a di sitn dem we gad pramis fi gi iebriyam unu wi get tu
9112,GAL,4,JNT,so wa mi a se a dat iivn duo wan pikni uon evriting we im faada av an wan die ago ruul uova it til im get big im komiin jos laik wan sliev
9113,GAL,4,JNT,im a laik wan sliev kaaz wen im likl im no uon notn ar inchaaj a notn
9114,GAL,4,JNT,ada piipl ruul uova im til di die wen im faada se im kyan ron tingz
9115,GAL,4,JNT,so yu si wi wi a laik da pikni de
9116,GAL,4,JNT,wen wi did yong di spirit dem we did av kanchuol uova di worl did av wi laik sliev
9117,GAL,4,JNT,bot wen di taim we gad set did kom im sen im bwai pikni jiizas
9118,GAL,4,JNT,iivn duo im a did gad pikni jiizas baan jos laik mi an yu
9119,GAL,4,JNT,im did av wan mada an im did afi fala di laa tu
9120,GAL,4,JNT,gad sen im bwai pikni fi frii aal a wi we a did sliev tu di laa so dat di uol a wi kuda ton gad pikni
9121,GAL,4,JNT,an kaaz di uol a wi a nou im pikni gad sen im bwai pikni spirit fi kom liv iina wi aat
9122,GAL,4,JNT,an a da spirit de we kaaz wi fi baal out faada mi faada
9123,GAL,4,JNT,so unu a no sliev no muor unu a gad pikni
9124,GAL,4,JNT,an kaaz unu a im pikni unu ago get aal we gad pramis fi gi im pikni dem
9125,GAL,4,JNT,iina di paas wen unu an gad neva kluos unu a did sliev
9126,GAL,4,JNT,unu a did sliev tu di sitn dem we unu kaal gad bot we a no riili gad at aal
9127,GAL,4,JNT,bot nou unu an gad kluos mi riili shuda se nou gad mek it so unu an im kyan kluos ou unu kyan ton unu bak pan im an a go bak go fala di wiik spirit dem we a ruul di worl an we naa no powa
9128,GAL,4,JNT,unu waahn go bak go ton dem sliev agen
9129,GAL,4,JNT,unu av speshal die mont an taim iina di ier wen unu go selibriet an av festival
9130,GAL,4,JNT,mi fried fi unu
9131,GAL,4,JNT,yu miin se aal a di wok we mi du aal di tiich mi did tiich unu aal a dat a fi notn
9132,GAL,4,JNT,mi a wan juu an mi naa fala di laa mi komiin jos laik unu we a no juu
9133,GAL,4,JNT,so breda an sista mi a beg unu du laik mi an no bada fala di laa
9134,GAL,4,JNT,unu neva du mi notn rang bifuo
9135,GAL,4,JNT,unu nuo se a chuu mi did sik mek mi did kom priich di gud nyuuz tu unu di fos taim
9136,GAL,4,JNT,an iivn duo mi siknis did mek tingz aad fi unu unu neva kin op unu nuoz pan mi ar ton unu bak pan mi
9137,GAL,4,JNT,insteda dat unu welkom mi laik ou unu wuda welkom wan ienjel fram gad ar laik ou unu wuda welkom jiizas krais
9138,GAL,4,JNT,dem taim de unu did api a wa apm fi chienj dat
9139,GAL,4,JNT,kaaz mi nuo fi shuor se dem taim de unu wuda du eniting fi mi
9140,GAL,4,JNT,ef unu kuda tek out unu uona yai dem gi mi unu wuda du it
9141,GAL,4,JNT,so wa mi a unu enimi nou kaaz mi tel unu di chuut
9142,GAL,4,JNT,yu si dem piipl de we a chienj op di gud nyuuz dem wel waahn fi win unu uova
9143,GAL,4,JNT,dem waahn unu fi jain dem bot dem no miin unu no gud
9144,GAL,4,JNT,wa dem a chrai fi du a ton unu gens mi kaaz dem wel waahn unu fi fala dem wid aal a unu aat
9145,GAL,4,JNT,it gud fi fala sitn wid aal a yu aat yu nuo bot onggl ef wa yu a fala a sopm gud an yu a du it fi di rait riizn
9146,GAL,4,JNT,a dat unu fi du aal di taim no jos wen mi de de wid unu
9147,GAL,4,JNT,mi pikni we mi lov jos laik ou mada go chuu nof pien wen dem a av biebi a siem so mi a fiil pien fi unu
9148,GAL,4,JNT,an mi naa go tap fiil pien til unu an jiizas a wan an unu staat fi biyiev laik im
9149,GAL,4,JNT,mi wish wid aal a mi aat se mi kuda de de wid unu nou an taak tu unu likl saafa
9150,GAL,4,JNT,kaaz mi kyaahn andastan wa a gwaan wid unu an mi a wori bout unu
9151,GAL,4,JNT,tel mi sopm aal a unu we waahn fi fala di laa an mek it kanchuol unu unu no andastan wa di laa a se
9152,GAL,4,JNT,kaaz it rait dong se iebriyam did av tuu bwai pikni
9153,GAL,4,JNT,wan a dem mada a did wan sliev bot di neks wan mada did frii
9154,GAL,4,JNT,di bwai we mada a sliev baan jos laik ou eni ada biebi baan an im mada get im siem laik ou ada mada get biebi
9155,GAL,4,JNT,notn neva speshal bout im
9156,GAL,4,JNT,bot di bwai we mada did frii im did speshal
9157,GAL,4,JNT,im baan kaaz gad did pramis iebriyam se im an siera wuda av wan pikni
9158,GAL,4,JNT,nou wi kyan tek wa apm wid iebriyam tuu bwai an yuuz it fi shuo di tuu pramis dem we gad mek
9159,GAL,4,JNT,di fos pramis afi du wid di laa we gad gi muoziz op a mount sainai
9160,GAL,4,JNT,da pramis ya a laik iegar
9161,GAL,4,JNT,jos laik ou fi ar pikni a sliev a siem so di piipl dem we a paat a da pramis ya a sliev tu
9162,GAL,4,JNT,so nou iegar tan fi mount sainai we de iina ariebiya
9163,GAL,4,JNT,shi komiin laik jeruusilem iina dem taim ya kaaz siem laik ou iegar an ar pikni a did sliev a siem so di piipl dem we liv a jeruusilem a sliev tu di laa
9164,GAL,4,JNT,bot di ada uman shi tan fi di nyuu jeruusilem we ago de iina evn
9165,GAL,4,JNT,shi frii an a shi a wi mada so wi frii tu
9166,GAL,4,JNT,kaaz it rait dong iina gad wod se uman we kyaahn av biebi we naa no pikni a unu fi a sing priez yu we neva fiil biebi pien yet jomp op an sing an shout kaaz di uman we naa nobadi shi ago av muor pikni dan di uman we av ozban
9167,GAL,4,JNT,so breda an sista siem laik ou aizak baan kaaz a dat gad did pramis iebriyam a siem so wi a gad pikni kaaz a dat gad did pramis
9168,GAL,4,JNT,iebriyam bwai pikni ishmiyel did baan laik ou eni ada pikni baan bot aizak did baan sieka gad spirit
9169,GAL,4,JNT,an siem laik ou ishmiyel did kaaz aizak fi sofa a siem so wi we a gad pikni a sofa nou
9170,GAL,4,JNT,bot wa gad wod se
9171,GAL,4,JNT,it se ron di sliev uman an ar pikni kaaz fi ar pikni kyan neva get wa di faada ago lef fi di frii uman an fi ar pikni
9172,GAL,4,JNT,so breda an sista wi a no di sliev uman pikni bot di frii uman pikni
9173,GAL,5,JNT,gad frii wi so dat wi wudn afi fala di laa
9174,GAL,5,JNT,so tan op chrang an no mek notn ar nobadi tek unu ton unu bak iina sliev
9175,GAL,5,JNT,unu lisn mi gud mi paal a tel unu se ef unu go mek dem sorkomsaiz unu notn we krais jiizas du ago wot notn tu unu at aal
9176,GAL,5,JNT,an agen mi a tel evribadi we go get sorkomsaiz se dem afi fala di laa
9177,GAL,5,JNT,an no jos som a di laa bot di uol a di laa
9178,GAL,5,JNT,yu si di wan dem we gaan bak gaan fala di laa an tingk se dat ago mek tingz rait bitwiin dem an gad dem kot aaf demself fram krais jiizas
9179,GAL,5,JNT,unu a mek it so dat gad naa go kyan gud an kain tu unu
9180,GAL,5,JNT,bot yu si wi di wan dem we a chos iina jiizas krais di uoli spirit mek wi nuo fi shuor se wi ago get aal a wa gad pramis fi gi wi
9181,GAL,5,JNT,so wi kyan wiet an luk fi aal we gad pramis fi gi wi kaaz gad mek tingz rait bitwiin wi an im aredi
9182,GAL,5,JNT,kaaz wen yu an jiizas a wan it no mata ef yu sorkomsaiz ar yu no sorkomsaiz
9183,GAL,5,JNT,di onggl ting wa mata a dat yu chos iina im
9184,GAL,5,JNT,an yu shuo se yu chos iina im wen yu shuo lov
9185,GAL,5,JNT,unu did a ron so aad an a gwaan so gud a uu kaaz unu fi tap fala an biliiv iina di chuut
9186,GAL,5,JNT,a kyaahn gad we kaal unu fi bi im pikni a kaaz unu fi tap fala di chuut
9187,GAL,5,JNT,laik piipl aalwiez se yu onggl niid wan likl bit a yiis fi mek di uol duo swel op
9188,GAL,5,JNT,mi biliiv iina gad an so mi shuor se unu naa go ton unu bak pan aal we mi tiich unu an go fala wa dem ada piipl de a se
9189,GAL,5,JNT,bot yu si di wan dem we a chrai fi kanfyuuz unu uu eva dem waahn fi bi gad ago ponish dem
9190,GAL,5,JNT,nou breda an sista ef mi did a priich se piipl mos sorkomsaiz stil unu tingk se di juu dem wuda stil a mek mi sofa aal nou
9191,GAL,5,JNT,ef mi did a priich dat insteda priich bout ou jiizas ded pan di kraas fi wi dem wudn beks no muor kaaz mi wuda a du wa dem waahn
9192,GAL,5,JNT,mi wish se di wan dem we a chrai fi kanfyuuz an a tel unu fi go get sorkomsaiz wuda jos go chap aaf aal a fi dem uon
9193,GAL,5,JNT,breda an sista gad kaal unu so dat unu kuda frii fram di juu dem laa
9194,GAL,5,JNT,bot dat no miin se unu kyan go liv eni ou unu waahn fi liv
9195,GAL,5,JNT,wa unu fi du a sorv an lov wan aneda
9196,GAL,5,JNT,wen yu luk pan it aal di laa riili a tel unu fi du a fi lov unu nieba laik ou unu lov unuself
9197,GAL,5,JNT,bot ef unu kip aan a bait an chaa op chaa op unu wan aneda laik unu a wail animal unu beta wach out kaaz unu ago mash op unu wan aneda
9198,GAL,5,JNT,mi a tel unu liv unu laif laik ou gad spirit se unu fi liv
9199,GAL,5,JNT,da wie de unu naa go gi iin tu sin an du di rang sitn dem we unu eva waahn fi du
9200,GAL,5,JNT,kaaz di rang sitn dem we di badi waahn fi du di spirit no waahn dat
9201,GAL,5,JNT,an di sitn dem we di spirit waahn fi du di badi no waahn dat
9202,GAL,5,JNT,di tuu a dem eva a fait wid dem wan aneda a so mek unu kyaahn aalwiez du wa unu waahn fi du
9203,GAL,5,JNT,bot ef gad spirit liid unu di laa naa no powa uova unu
9204,GAL,5,JNT,aal a wi nuo bout di sitn dem we piipl du wen dem mek dem badi kanchuol dem
9205,GAL,5,JNT,dem de piipl de sliip roun sliip roun wid evribadi an evriting
9206,GAL,5,JNT,dem main an aat doti
9207,GAL,5,JNT,dem naa no kanchuol uova demself
9208,GAL,5,JNT,di piipl we mek dem badi kanchuol dem worship aal kaina faalz gad an wok uobiya
9209,GAL,5,JNT,dem chriit piipl aad an dem lov kos an fait
9210,GAL,5,JNT,dem bad main piipl fi we dem av an it no tek notn fi set dem aaf
9211,GAL,5,JNT,di piipl dem we mek dem badi kanchuol dem eva waahn piipl fi rispek dem bot dem no rispek nobadi
9212,GAL,5,JNT,dem onggl bizniz wid demself
9213,GAL,5,JNT,dem kaaz piipl fi plit op an dem onggl taak tu dem fren
9214,GAL,5,JNT,aal dem waahn a wa ada piipl av
9215,GAL,5,JNT,dem de piipl de eva a jringk tu moch an a go aal kaina wail paati
9216,GAL,5,JNT,a dem de kaina sitn de dem lov du
9217,GAL,5,JNT,mi a waan unu jos laik ou mi did waan unu bifuo di wan dem we mek dem badi kanchuol dem an we du aal a di sitn dem we mi jos taak bout dem naa go kyan tek paat iina gad kindom
9218,GAL,5,JNT,bot gad spirit kaaz fi im piipl fi lov evribadi an aalwiez api no mata wa
9219,GAL,5,JNT,it kaaz dem fi liv gud wid piipl no fi lov fait an fi aalwiez tek taim wid ada piipl
9220,GAL,5,JNT,di spirit mek dem kain an mek dem eva a du gud fi piipl
9221,GAL,5,JNT,it kaaz dem fi bi sumadi we piipl kyan chos
9222,GAL,5,JNT,di spirit mek dem jengkl an mek dem nuo ou fi kanchuol demself
9223,GAL,5,JNT,no laa no de bout we wi tap yu fram liv so
9224,GAL,5,JNT,di piipl dem we bilang tu jiizas krais no mek dem badi ruul dem
9225,GAL,5,JNT,dem no du di wikid sitn dem we dem badi wel waahn du dem tap dem sitn de
9226,GAL,5,JNT,it komiin laik se dem niel dem op pan di kraas an kil dem
9227,GAL,5,JNT,so sins gad spirit gi wi laif mek wi liv ou di spirit waahn wi fi liv
9228,GAL,5,JNT,mek wi no get fula wiself an tingk se wi beta dan ada piipl
9229,GAL,5,JNT,mek wi no provuok wan aneda an mek wi no red yai fi wan aneda sitn dem
9230,GAL,6,JNT,breda an sista ef unu fain se sumadi we iina di choch a liv iina sin unu we a liv ou gad spirit se unu fi liv mos karek dem bot tek taim wid dem
9231,GAL,6,JNT,tek kier so unu no faal iina sin tu
9232,GAL,6,JNT,wen sumadi av prablem unu fi elp dem
9233,GAL,6,JNT,unu fi elp unu wan aneda
9234,GAL,6,JNT,kaaz wen unu du dat unu a du we krais jiizas se unu mos du
9235,GAL,6,JNT,kaaz ef sumadi tingk se dem big an impuotant bot dem a nobadi dem onggl a fuul demself
9236,GAL,6,JNT,evribadi mos luk iina demself an si ef wa dem a du rait
9237,GAL,6,JNT,unu no fi luk pan nobadi fi si ef unu rait unu mos onggl luk pan unuself
9238,GAL,6,JNT,an den ef wa unu a du rait unu kyan api wid unuself kaaz evribadi mos kyari dem uona luod
9239,GAL,6,JNT,unu we a lorn gad wod mos shier aal a di gud sitn dem we unu av wid unu tiicha
9240,GAL,6,JNT,no fuul unuself unu kyaahn tek gad mek preke
9241,GAL,6,JNT,eniting we unu plaant a dat unu ago riip
9242,GAL,6,JNT,so ef yu plaant di sitn dem we yu badi waahn a ded unu ago ded a dat unu ago riip
9243,GAL,6,JNT,bot ef yu plaant di sitn dem we gad spirit waahn yu wi riip laif wan laif we naa go don
9244,GAL,6,JNT,so mek wi no get taiyad fi du gud kaaz ef wi no gi op wen gad redi im wi mek wi riip nof gud sitn
9245,GAL,6,JNT,so weneva wi av di chaans fi du gud mek wi du it
9246,GAL,6,JNT,mek wi du gud fi evribadi wos ef dem a paat a gad fambili an biliiv iina jiizas laik wi
9247,GAL,6,JNT,unu si ou di leta dem big wen mi rait unu wid mi uona an di wan dem we a chrai fuos unu fi get sorkomsaiz dem jos waahn fi brag an buos bout demself
9248,GAL,6,JNT,dem a push unu fi get sorkomsaiz so dat dem no sofa
9249,GAL,6,JNT,kaaz dem wuda a sofa ef dem did a tel piipl bout ou jiizas ded pan di kraas fi siev dem
9250,GAL,6,JNT,no iivn di wan dem we sorkomsaiz a fala di laa bot dem waahn yu fi go get sorkomsaiz so dat dem kyan go brag bout ou dem kaaz yu fi du it
9251,GAL,6,JNT,mi uop se mi wi onggl buos bout ou jiizas ded pan di kraas fi mi an ou sieka im mi no liv laik ou di res a piipl iina di worl liv mi ded tu di worl an di worl ded tu mi
9252,GAL,6,JNT,mi uop se mi neva eva buos bout notn els bot dat
9253,GAL,6,JNT,a no notn ef yu sorkomsaiz ar yu no sorkomsaiz di onggl ting we mata a se gad tek yu an ton yu iina wan nyuu sumadi
9254,GAL,6,JNT,fi evribadi we grii wid mi mi prie se gad wi gi dem piis an dat im wi gud an kain tu dem an aal a im piipl dem
9255,GAL,6,JNT,fram nou aan nobadi fi gi mi no muor chobl kaaz mi av di maak dem pan mi badi we shuo se mi a gad sliev
9256,GAL,6,JNT,breda an sista mi prie se wi laad jiizas krais wi shuo di uol a unu lov iivn duo wi no dizorv it
9257,GAL,6,JNT,iemen
9258,EPH,1,JNT,mi a paal
9259,EPH,1,JNT,gad pik mi fi bi wan a jiizas krais apasl kaaz a dat im did waahn
9260,EPH,1,JNT,mi a rait da leta ya tu aal a gad piipl we de iina efisos an we riili chos iina jiizas
9261,EPH,1,JNT,mi a prie se faada gad an wi laad jiizas krais wi shuo unu lov iivn duo wi no dizorv it an gi unu piis iina unu aat
9262,EPH,1,JNT,wi priez gad
9263,EPH,1,JNT,im a di gad an faada fi wi laad jiizas krais
9264,EPH,1,JNT,kaaz wi an krais jiizas a wan faada gad mek wi spirit api an mek wi kyan tek paat iina evriting gud we kom fram evn
9265,EPH,1,JNT,fram wie bak wen bifuo gad mek di worl im pik wi an mek wi an jiizas wan
9266,EPH,1,JNT,im pik wi so dat wi kyan liv kliin an no av notn bad iina wi laif fi kip wi we fram im
9267,EPH,1,JNT,sieka ou im lov wi im mek op im main fram wie bak wen se im wuda tek wi fi im pikni dem sieka wa jiizas krais wuda du
9268,EPH,1,JNT,a dat im did waahn an it mek im api
9269,EPH,1,JNT,im du aal dem sopm ya so dat wi wuda priez im fi ou im gud an kain tu wi
9270,EPH,1,JNT,an im shuo wi ou im gud an kain tu wi wen im sen jiizas tu wi
9271,EPH,1,JNT,jiizas gi op im laif pan di kraas an fi im blod mek wan wie fi frii wi an paadn wi fram wi sin dem
9272,EPH,1,JNT,a chuu gad gud an kain mek dem sopm ya kyan apm
9273,EPH,1,JNT,an im did riili gud an kain tu wi gud an kain kyaahn don
9274,EPH,1,JNT,pan tap a dat im mek wi waiz an kyan andastan evriting
9275,EPH,1,JNT,an kaaz gad did waahn wi fi nuo im tel wi aal a im plan dem we nobadi neva nuo bout
9276,EPH,1,JNT,fram di staat im did mek op im main fi yuuz jiizas fi du aal a di sitn dem wa im plan
9277,EPH,1,JNT,wen gad mek op im main se di taim rait im wi mek jiizas ruul an av powa uova evribadi an uova aal a di sitn dem we iina evn an wa de pan di ort
9278,EPH,1,JNT,gad mek evriting apm jos laik ou im plan dem fi apm an fram wie bak wen im pik wi fi bi im piipl sieka jiizas an wa im wuda du
9279,EPH,1,JNT,im pik wi so dat wi we a did di fos wan dem fi chos iina krais jiizas wuda kaaz piipl fi priez gad wen dem si ou im big an powaful
9280,EPH,1,JNT,an wen unu did ier gad wod di chuu mesij we siev unu wen unu biliiv iina krais jiizas gad gi unu im uoli spirit we im did pramis fi shuo se unu a fi im
9281,EPH,1,JNT,di uoli spirit a onggl paat a aal a wa gad pramis fi gi wi
9282,EPH,1,JNT,wi wi get di ada sitn dem wen im don frii aal a im piipl dem
9283,EPH,1,JNT,im du it da wie de so dat piipl wuda priez im wen dem si ou im big an powaful iina evri wie
9284,EPH,1,JNT,so nou sieka aal a dem sitn ya fram di fos taim mi ier se unu chos iina di laad jiizas an dat unu lov gad piipl mi no tap gi tangks fi unu wen mi a prie
9285,EPH,1,JNT,mi prie se di gad fi wi laad jiizas di faada we big an powaful iina evri wie wi kaaz unu fi waiz an andastan evriting so dat unu kyan nuo im beta
9286,EPH,1,JNT,mi prie se gad wi uopm unu main so unu kyan andastan di sitn dem we im kaal wi fi tek paat iina
9287,EPH,1,JNT,an mi prie se unu wi andastan se di sitn dem we gad pramis fi gi im piipl dem big an nof
9288,EPH,1,JNT,pan tap a dat mi prie se unu wi andastan se notn kyaahn mach fi im powa we a wok fi di piipl we chos iina im
9289,EPH,1,JNT,da powa de a di siem chrang chrang powa we im yuuz mek jiizas kom bak alaiv an gi im di tapatap pozishan saida im iina evn
9290,EPH,1,JNT,fram im ai pozishan wich paat im sidong iina evn krais jiizas ruul uova evri spirit we av powa fi ruul iina dem taim ya an iina di worl we a kom
9291,EPH,1,JNT,gad put evriting anda krais jiizas fut an gi im powa uova evriting
9292,EPH,1,JNT,an gad mek im di liida fi di choch
9293,EPH,1,JNT,nou di choch a jiizas badi
9294,EPH,1,JNT,jiizas gi di choch laif an a im gi evriting evriwe laif
9295,EPH,2,JNT,wan taim unu spirit did ded kaaz unu did a brok gad laa an unu did a liv iina sin
9296,EPH,2,JNT,dem taim de unu yuus tu du di wikid sitn dem we di worliyan dem du
9297,EPH,2,JNT,unu yuus tu fala di wan we ruul an av powa iina di skai di spirit we a wok iina di piipl dem we ton we fram wa gad waahn dem fi du
9298,EPH,2,JNT,matarafak aal a wi yuus fi liv laka dat wan taim
9299,EPH,2,JNT,wi did a liv onggl fi wa wi badi waahn an fi di rang sitn dem wa wi main tel wi fi du
9300,EPH,2,JNT,wi did komiin jos laik evribadi els we fi get joj an ponish fi dem sin
9301,EPH,2,JNT,bot chuu gad gud an kain kyaahn don an sieka ou im lov wi nof nof aal wen wi spirit did ded sieka wi sin dem gad mek wi kom bak alaiv siem taim jiizas did kom bak alaiv
9302,EPH,2,JNT,a kaaz gad lov unu iivn duo wi no dizorv it mek im siev unu gad mek wi kom bak alaiv siem taim wid jiizas an mek wi sidong wid jiizas iina evn so wi kyan ruul wid im kaaz wi an jiizas a wan
9303,EPH,2,JNT,gad du aal a dis ya so dat iina di worl we ago kom im kyan shuo evribadi ou im lov wi iivn duo wi no dizorv it an kain tu aal a wi sieka wa krais jiizas du fi wi
9304,EPH,2,JNT,gad siev unu kaaz im lov unu iivn duo wi no dizorv it an kaaz unu chos iina im
9305,EPH,2,JNT,a no sieka notn we unu du mek im siev unu
9306,EPH,2,JNT,di nyuu laif we gad gi unu a wan prezent
9307,EPH,2,JNT,nobadi kyaahn brag an buos se gad siev dem sieka wa dem du
9308,EPH,2,JNT,a gad mek wi tan ou wi tan
9309,EPH,2,JNT,gad mek wi an jiizas wan so wi kyan du di gud sitn dem we im did plan fi wi du fram wie bak wen
9310,EPH,2,JNT,piipl we no sorkomsaiz a dat di juu dem kaal piipl we neva baan juu
9311,EPH,2,JNT,di juu dem kaal demself piipl we sorkomsaiz kaaz fi dem faada sorkomsaiz dem wen dem sumaal fi shuo se dem a gad piipl
9312,EPH,2,JNT,so memba se wan taim unu neva nou krais jiizas unu a neva paat a gad piipl izrel an unu kudn kip kompni wid dem niida
9313,EPH,2,JNT,di diil we gad mek wid im piipl neehn av notn fi du wid unu
9314,EPH,2,JNT,unu did iina di worl unu neva did a liv fi notn an unu neva nuo gad
9315,EPH,2,JNT,bot sieka jiizas krais blod unu we did de faar fram gad no de faar agen
9316,EPH,2,JNT,wan taim piipl we a juu an piipl we a no juu did iet dem wan aneda
9317,EPH,2,JNT,bot nou jiizas mek di tuu a dem liv laik wan
9318,EPH,2,JNT,im brok dong di iet we dem did fiil an we did a kip dem fram wan aneda
9319,EPH,2,JNT,it did komiin laik wan stuon waal
9320,EPH,2,JNT,nou dem kyan liv tugeda kaaz jiizas tek di tuu a dem an mek dem iina wan gruup a piipl
9321,EPH,2,JNT,an im du dat wen im ded pan di kraas an tek we di laa wid di ruul dem so wi no afi fala dem no muor
9322,EPH,2,JNT,im du dat so dat wid im uona laif im kuda mek piis mongks piipl we a juu an piipl we a no juu an so dat im kuda ton dem iina wan gruup a piipl
9323,EPH,2,JNT,wen jiizas ded pan di kraas im put di tuu gruup a piipl dem tugeda an im mek tingz rait bitwiin dem an gad
9324,EPH,2,JNT,a so kom im mek dem tap iet dem wan aneda
9325,EPH,2,JNT,so jiizas krais kom kom priich di gud nyuuz bout ou piipl kyan av piis wid gad
9326,EPH,2,JNT,im priich tu di juu dem we a gad piipl an tu piipl we a no juu we neehn nuo gad
9327,EPH,2,JNT,sieka krais jiizas di uoli spirit mek aal a wi kyan go tu faada gad
9328,EPH,2,JNT,so den unu a no chrienja an farina no muor
9329,EPH,2,JNT,nou unu a paat a gad piipl an unu bilang tu gad fambili
9330,EPH,2,JNT,unu komiin laik wan bildin
9331,EPH,2,JNT,jos laik ou bildin mek pan foundieshan a siem so unu av wan foundieshan
9332,EPH,2,JNT,fi unu foundieshan a di apasl an prafit dem
9333,EPH,2,JNT,an krais jiizas a di rakstuon we uol di bildin tugeda
9334,EPH,2,JNT,an a im bil op di bildin iina wan ous fi di laad
9335,EPH,2,JNT,so unu piipl we a no juu kaaz unu chos iina jiizas gad a bil op unu an di juu dem we chos iina jiizas
9336,EPH,2,JNT,im a bil unu op tugeda fi faam wan ous we gad spirit liv iina
9337,EPH,3,JNT,krais jiizas mek mi paal im prizna so mi kuda priich tu unu we a no juu
9338,EPH,3,JNT,nou mi shuor se unu ier aredi ou gad lov mi iivn duo mi no dizorv it
9339,EPH,3,JNT,im pik mi fi da speshal wok ya fi priich tu unu we a no juu
9340,EPH,3,JNT,unu nuo ou gad mek mi nuo bout im siikrit mesij we nobadi neehn nuo bout bifuo
9341,EPH,3,JNT,mi no tuu lang rait likl bit bout it
9342,EPH,3,JNT,wen unu riid wa mi rait unu wi andastan wa mi nuo bout di siikrit mesij bout krais jiizas
9343,EPH,3,JNT,gad neehn shuo da siikrit ya tu piipl bifuo nou
9344,EPH,3,JNT,bot iina dem taim ya im mek di uoli spirit tel im piipl dem we im pik fi bi im apasl an prafit dem bout di siikrit
9345,EPH,3,JNT,di siikrit mesij a dat wen piipl we a no juu biliiv iina di gud nyuuz dem ton gad pikni an tek paat iina aal a di gud sitn dem gad gi di juu piipl dem
9346,EPH,3,JNT,pan tap a dat aal a dem jain op tugeda wid di izrel piipl dem we bilang tu gad an sieka wa jiizas du dem gweehn get aal a wa gad pramis fi gi im piipl dem
9347,EPH,3,JNT,sieka ou gad lov mi iivn duo mi no dizorv it im yuuz im powa an pik mi fi gi mi da wok ya fi tel piipl bout di gud nyuuz
9348,EPH,3,JNT,iivn duo mi no impuotant laik di res a gad piipl dem gad shuo mi lov iivn duo mi no dizorv it an pik mi fi priich tu di piipl dem we a no juu an fi tel dem bout di nais sitn dem we krais jiizas gi im piipl
9349,EPH,3,JNT,dem sitn de so big dat nobadi kyaahn figa dem out
9350,EPH,3,JNT,gad mek evriting an a im pik mi fi mek evribadi nuo bout im siikrit plan an ou di plan ago wok out
9351,EPH,3,JNT,im did aid di plan fram evribadi fram wie bak wen
9352,EPH,3,JNT,gad du aal a dis so dat iina dem taim ya di choch wuda shuo di spirit dem we ruul an we av nof powa iina di skai ou gad riili riili waiz
9353,EPH,3,JNT,a so gad did plan it fi apm fram wie bak wen an im mek krais jiizas wi laad mek it apm siem laik ou im did plan it
9354,EPH,3,JNT,sieka jiizas an kaaz wi chos iina im im mek wi kyan kom tu gad frii an no fried a notn
9355,EPH,3,JNT,so mi a beg unu no bada fiil bad an fiil laik se unu waahn fi gi op sieka ou mi a sofa
9356,EPH,3,JNT,no du dat kaaz wa mi a sofa a fi unu uona gud
9357,EPH,3,JNT,sins mi nuo aal a dis mi go dong pan mi nii an prie tu faada gad
9358,EPH,3,JNT,a im mek evribadi we de a evn an aal uu de pan ort
9359,EPH,3,JNT,gad powaful an im gud an kain kyaahn don so mi prie se im spirit wi mek unu chrang
9360,EPH,3,JNT,chuu unu chos iina krais jiizas mi prie se im wi liv iina unu aat
9361,EPH,3,JNT,unu tan chrang iina gad lov jos laik ou chrii tan op chrang wen dem ruut gaan dong diip iina di grong
9362,EPH,3,JNT,sieka dat mi prie se unu an di res a gad piipl wi kyan andastan krais jiizas lov im lov we big an braad laik di sii an im lov we so nof it riich di skai
9363,EPH,3,JNT,mi prie se unu wi nuo bout krais jiizas lov iivn duo nobadi kyaahn figa out umoch im riili riili lov wi
9364,EPH,3,JNT,wen unu nuo bout krais lov gad wi tek kanchuol a unu laif iina evri wie so til unu komiin jos laik im
9365,EPH,3,JNT,tangks an priez tu di muos powaful gad im kyan du nof nof muor dan wa wi kyan tingk bout an nof muo dan wa wi kyan aks im fa kaaz a fi im powa a wok iina wi laif mek evribadi we bilang tu jiizas priez gad fi eva an eva
9366,EPH,3,JNT,iemen
9367,EPH,4,JNT,so den mi we de a prizn kaaz mi a sorv di laad a beg unu unu we gad pik fi bi im piipl mi a beg unu fi liv ou gad waahn unu fi liv
9368,EPH,4,JNT,ombl unuself an lorn fi tek taim wid unu wan aneda
9369,EPH,4,JNT,no bada rof op nobadi
9370,EPH,4,JNT,insteda dat aalwiez shuo lov wen unu a diil wid unu wan aneda
9371,EPH,4,JNT,no kwik fi get beks
9372,EPH,4,JNT,di uoli spirit mek di uol a unu ton wan
9373,EPH,4,JNT,so du unu bes an mek shuor se unu liv gud wid unu wan aneda
9374,EPH,4,JNT,aal a wi a wan badi an a onggl wan uoli spirit de we liv iina wi
9375,EPH,4,JNT,gad kaal aal a wi tu im di siem wie
9376,EPH,4,JNT,an aal a wi we gad kaal a luk fi get di siem sitn fram im we im kaal wi fa
9377,EPH,4,JNT,a onggl wan laad jiizas krais de
9378,EPH,4,JNT,aal a wi biliiv wan chuut an aal a wi get baptaiz fi wan riizn
9379,EPH,4,JNT,a onggl wan gad de an a im a faada fi evribadi a im ruul uova evribadi a im mek evribadi fi du im wok an a im shuo imself iina evribadi
9380,EPH,4,JNT,krais jiizas gi evri wan a wi wan speshal gif fi wi spirit
9381,EPH,4,JNT,dat shuo umoch im lov wi iivn duo wi no dizorv it
9382,EPH,4,JNT,a dat mek it rait dong iina gad wod se wen im go op a di ai ai plies im tek di piipl we a prizna an mek dem fala baka im an im gi nof gud sitn tu piipl
9383,EPH,4,JNT,wen taim it se dat im go op a wan ai ai plies we dat miin
9384,EPH,4,JNT,it no miin se im go dong iina di diip diip paat a di ort fos bifuo im go bak op
9385,EPH,4,JNT,di siem wan we go dong iina di diip paat a di ort a im siem wan go op a di ai ai plies ai op muor dan di skai
9386,EPH,4,JNT,im du dat so dat im kuda ruul di uol worl a im siem wan tek som a im piipl dem mek dem ton apasl
9387,EPH,4,JNT,im mek som ton prafit an im sen som fi go roun an priich di gud nyuuz
9388,EPH,4,JNT,im mek som ton paasn an tiicha
9389,EPH,4,JNT,im du aal a dis ya fi get gad piipl redi fi du gad wok an fi elp di choch fi gruo chrang chrang so til di uol a wi ton wan wan kaaz aal a wi chos iina gad bwai pikni iina di siem wie an aal a wi gruo op an biyiev jos laik im
9390,EPH,4,JNT,wen da taim de kom wi naa go komiin laik likl pikni we iizi fi get fuul op
9391,EPH,4,JNT,wi naa go komiin laik wan likl buot we di sii pich aal bout ar we briiz bluo aal uova di plies
9392,EPH,4,JNT,no laiyad jinal tiicha kyaahn kom chrik wi ar fuul wi op
9393,EPH,4,JNT,insteda gwaan laik se wi a pikni mek wi taak bout di chuu mesij bout jiizas an mek wi liv laik ou di mesij se wi fi liv
9394,EPH,4,JNT,an mek wi du it wid lov iina wi aat
9395,EPH,4,JNT,da wie de wi wi gruo op chrang iina aal saat a wie an get fi komiin laik krais jiizas di wan we a di ed fi di choch
9396,EPH,4,JNT,di ed kanchuol di difrant paat dem pan di badi
9397,EPH,4,JNT,an di jaint dem mek di difrant badi paat dem kanek op iina wan fi faam wan badi
9398,EPH,4,JNT,ef aal a di paat dem pan di badi du wa dem fi du di badi wi gruo chrang
9399,EPH,4,JNT,a siem so it go iina di choch
9400,EPH,4,JNT,wen evribadi du we dem supuoz fi du di piipl dem iina di choch wi gruo chrang wid lov iina dem aat
9401,EPH,4,JNT,so lisn nou mi a gad sorvant so mi av di rait fi tel unu wa unu fi du
9402,EPH,4,JNT,unu no fi liv no muo laik di piipl dem we no nuo gad
9403,EPH,4,JNT,we dem piipl de main tel dem fi du no mek no sens
9404,EPH,4,JNT,dem kyaahn andastan notn an dem no av no lat an paat iina di nyuu laif we gad gi kaaz dem no nuo bout gad
9405,EPH,4,JNT,an dem no nou notn bout gad kaaz dem ton dem main gens im
9406,EPH,4,JNT,dem no kier bout we rait ar rang no muo kaaz dem no av no shiem
9407,EPH,4,JNT,dem eva waahn fi du di sitn dem we dem badi waahn aal saat a naasi an wikid sitn
9408,EPH,4,JNT,dem jos kyaahn satisfai
9409,EPH,4,JNT,di muo dem du rang a di muo rang dem waahn fi du
9410,EPH,4,JNT,bot unu nuo se di wie dem a liv no lain op wid wa wi tiich unu bout jiizas krais
9411,EPH,4,JNT,mi shuor se wa unu ier bout im an wa unu lorn bout im a di chuu mesij bout im
9412,EPH,4,JNT,unu lorn se unu fi don we wid di uol laif we unu yuus tu liv an aal a di woklis sitn dem unu yuus tu du wen unu neva did a fala jiizas
9413,EPH,4,JNT,dem taim de unu did lov di wikid sitn dem we onggl did a mash op unu laif
9414,EPH,4,JNT,unu lorn ou fi kanchuol unu spirit an unu main fi tingk iina wan nyuu wie
9415,EPH,4,JNT,an unu lorn fi liv laik wan nyuu sumadi we gad mek aal uova agen
9416,EPH,4,JNT,gad mek unu fi tan jos laik im fi du wa rait an wa gud an kliin azkaadn tu di chuut
9417,EPH,4,JNT,so den unu fi tap tel lai
9418,EPH,4,JNT,mek aal a wi taak di chuut tu wi wan aneda kaaz di choch komiin laik wan badi an aal a wi a paat a it
9419,EPH,4,JNT,ef unu get beks bout sopm no mek dat kaaz unu fi sin
9420,EPH,4,JNT,an no mek di die don an unu stil beks wid wan aneda
9421,EPH,4,JNT,unu no fi gi di devl no chaans niida
9422,EPH,4,JNT,no mek im mek unu sin
9423,EPH,4,JNT,aal uu did a tiif mos tap tiif
9424,EPH,4,JNT,wa dem fi du a wok aad fi wa dem waahn
9425,EPH,4,JNT,da wie de dem wi av inof fi shier wid piipl we no av notn
9426,EPH,4,JNT,unu fi tap chat doti chat
9427,EPH,4,JNT,taak gud sitn aal di taim
9428,EPH,4,JNT,da wie de di sitn dem we unu se wi bil op di piipl dem we niid fi get bil op
9429,EPH,4,JNT,an enibadi we ier we unu se wi nuo ou gad lov dem iivn duo dem no dizorv it
9430,EPH,4,JNT,no du notn fi mek gad uoli spirit afi baal
9431,EPH,4,JNT,a im liv iina unu an put im speshal maak pan unu fi shuo se unu bilang tu gad an se wan die gad ago frii unu kaaz a dat im siev unu fa
9432,EPH,4,JNT,tap kyari beli fi unu wan aneda an beks op beks op an a get mad wid unu wan aneda tap it
9433,EPH,4,JNT,tap kos out an tier dong unu wan aneda an unu no fi wikid tu unu wan aneda niida
9434,EPH,4,JNT,unu fi kain an gud tu wan aneda
9435,EPH,4,JNT,unu no fi kip op wan aneda iina unu aat
9436,EPH,4,JNT,siem laik ou gad paadn unu sieka wa jiizas krais du a siem so unu fi paadn unu wan aneda tu
9437,EPH,5,JNT,so den sins unu a gad pikni an im lov unu unu fi chrai fi tan jos laik im
9438,EPH,5,JNT,lov unu wan aneda jos laik ou krais jiizas lov unu
9439,EPH,5,JNT,im gi op im laif fi wi laik wan swiit sakrifais we dem bon pan alta gi gad
9440,EPH,5,JNT,unu a gad speshal piipl
9441,EPH,5,JNT,so non a unu no fi get miks op iina naasi laif laik man a sliip wid uman we a no im waif man a sliip wid man ar uman wid uman
9442,EPH,5,JNT,unu no fi waahntiwaahnti niida
9443,EPH,5,JNT,dem de sitn de no fi de mongks gad piipl at aal at aal
9444,EPH,5,JNT,no yuuz doti wod an no bada wid aigl kielis an fuulfuul taak kaaz gad piipl no du dem sitn de
9445,EPH,5,JNT,wa unu fi du a gi gad tangks
9446,EPH,5,JNT,unu kyan nuo fi shuor se enibadi we sliip wid sumadi dem no marid tu dem kyaahn tek paat iina di nais sitn dem we put op fi gad piipl iina faada gad an krais jiizas kindom
9447,EPH,5,JNT,di siem ting go fi dem we du naasinis an dem we waahntiwaahnti dem piipl de a worship faalz gad
9448,EPH,5,JNT,unu no fi mek nobadi chrik unu wid wod we no mek no sens
9449,EPH,5,JNT,gad beks wid piipl we taak dem sitn de an im gweehn ponish aal a uu chat fuulinish an no du we im se
9450,EPH,5,JNT,so no kip kompni wid dem de saat a piipl de an no tek paat iina dem fuulinish
9451,EPH,5,JNT,wan taim unu did a liv iina di daak laik piipl we no nuo gad
9452,EPH,5,JNT,bot nou dat unu ton di laad pikni unu no iina daaknis agen unu iina lait
9453,EPH,5,JNT,so nou unu mos liv laik piipl we de iina di lait kaaz di sitn dem we kom fram di lait a onggl wa gud rait an chuu
9454,EPH,5,JNT,chrai fain out we di laad riili waahn unu fi du
9455,EPH,5,JNT,unu no fi tek paat iina di rang sitn dem we piipl we no nuo gad an we a liv iina di daak a du
9456,EPH,5,JNT,wa unu fi du a mek evribadi si se di sitn dem we dem piipl de a du no mek no sens
9457,EPH,5,JNT,kaaz di sitn dem we dem a aid an a du so naasi piipl shiem fi taak bout dem
9458,EPH,5,JNT,bot di lait shuo op aal a di sitn dem we iina di daak mek evribadi si
9459,EPH,5,JNT,lait shuo op evriting an mek wi si wa dem riili komiin laik
9460,EPH,5,JNT,a dat mek gad wod se unu we a sliip wiek op man
9461,EPH,5,JNT,aal a unu we ded kom bak alaiv an mek krais jiizas shain pan unu laka lait
9462,EPH,5,JNT,wach ou unu liv
9463,EPH,5,JNT,no gwaan laik unu a fuul
9464,EPH,5,JNT,ak laik se unu av sens
9465,EPH,5,JNT,evri chaans unu get fi du sopm gud du it kaaz a bier wikid sitn a gwaan iina dem taim ya
9466,EPH,5,JNT,so no bada gwaan laik unu chupid
9467,EPH,5,JNT,fain out we di laad riili waahn unu fi du
9468,EPH,5,JNT,no bada jringk chrang jringk an get jongk an galang bad an gwaan wid aal kaina naasinis
9469,EPH,5,JNT,wa unu fi du a mek di uoli spirit tek kanchuol a unu laif
9470,EPH,5,JNT,da wie de wen unu a taak tu wan aneda unu kyan yuuz saamz sing som im an sing di sang dem we di spirit gi unu
9471,EPH,5,JNT,unu wi kyan sing an mek myuuzik bobl iina unu aat an priez di laad
9472,EPH,5,JNT,unu fi gi tangks tu faada gad aal di taim fi evriting
9473,EPH,5,JNT,unu fi gi im tangks sieka wa di laad jiizas du fi unu
9474,EPH,5,JNT,kaaz unu av nof rispek fi di laad jiizas unu fi ombl unuself an lisn tu unu wan aneda
9475,EPH,5,JNT,di uman dem we av ozban mos ombl demself an du we dem ozban se dem fi du jos laik ou dem wuda ombl demself an du we krais jiizas se dem fi du
9476,EPH,5,JNT,dem fi du dis kaaz di ozban a di ed a di waif siem laik ou krais jiizas a di ed fi di choch
9477,EPH,5,JNT,im a di wan we siev di choch an di choch a fi im badi
9478,EPH,5,JNT,siem laik ou di piipl dem we mek op di choch ombl demself an du we krais jiizas se dem fi du a siem so di uman dem fi ombl demself an du we dem ozban waahn dem fi du
9479,EPH,5,JNT,nou di ozban dem fi lov dem waif siem laik ou krais jiizas lov di choch an ded pan di kraas fi it
9480,EPH,5,JNT,jiizas gi op im laif pan di kraas so dat im kuda mek di choch kliin an set ar wan said fi gad
9481,EPH,5,JNT,a di gud nyuuz we powaful dat im tek wash ar an mek ar kliin
9482,EPH,5,JNT,krais jiizas du dis so im kuda gi op im choch tu imself laik wan gruup a piipl we luk wel gud wan we no av no doti spat no ringkl ringkl ar notn laik dat bot wan we gud an kliin an no av no faalt at aal
9483,EPH,5,JNT,a siem so ozban fi lov dem waif siem laik ou dem lov dem uona self
9484,EPH,5,JNT,di wie ou im lov im waif shuo se im lov imself
9485,EPH,5,JNT,kaaz piipl no iet dem uona badi
9486,EPH,5,JNT,wa dem du a fiid an tek kier a demself siem laik ou krais luk aafa wi we mek op im choch
9487,EPH,5,JNT,im du it kaaz wi a paat a fi im badi
9488,EPH,5,JNT,sieka dat wan man wi lef im mada an faada yaad an go marid tu im waif an di tuu a dem tugeda ago komiin laik wan sumadi
9489,EPH,5,JNT,it aad fi andastan we dem sitn ya miin
9490,EPH,5,JNT,matarafak wa mi a taak buot yaso nobadi neva nuo bout it bifuo
9491,EPH,5,JNT,bot gad a mek wi nuo bout it nou
9492,EPH,5,JNT,mi a taak bout krais jiizas an im choch
9493,EPH,5,JNT,bot rait nou stil mi a tel di ozban dem se dem fi lov dem waif jos laik ou dem lov demself
9494,EPH,5,JNT,an di waif dem fi rispek dem ozban
9495,EPH,6,JNT,nou az fi unu pikni unu bilang tu di laad so unu fi du wa unu mada an faada tel unu fi du
9496,EPH,6,JNT,du it kaaz a di rait sitn dat an a dat gad waahn unu fi du
9497,EPH,6,JNT,it rait dong iina gad wod se rispek unu faada an unu mada
9498,EPH,6,JNT,da ruul ya a di fos ruul fram gad we av wan pramis tai tu it
9499,EPH,6,JNT,ef unu du dat evriting ago aarait wid unu an gad wi mek unu liv api pan di ort fi wan lang lang taim
9500,EPH,6,JNT,yu si aal a unu we a faada no mananggl an bada bada unu pikni dem an mek dem beks
9501,EPH,6,JNT,wa unu fi du a tek kier a dem an tiich dem fi liv di wie ou di laad waahn dem fi liv
9502,EPH,6,JNT,unu si unu we a sliev unu fi rispek unu maasta an du we dem waahn unu fi du
9503,EPH,6,JNT,unu fi sorv dem wid aal a unu aat siem laik ou unu wuda du we krais jiizas waahn unu fi du
9504,EPH,6,JNT,unu fi du wa dem tel unu se unu fi du
9505,EPH,6,JNT,du it no onggl kaaz dem a wach unu an unu waahn dem fi tingk se unu a du gud
9506,EPH,6,JNT,bot du it kaaz unu a krais jiizas sliev an unu nuo we gad waahn unu fi du
9507,EPH,6,JNT,unu aat fi api wen unu a du unu wok jos laik se unu a du it fi di laad no fi piipl
9508,EPH,6,JNT,memba se gad gweehn pie evribadi fi we dem du sliev ar no sliev
9509,EPH,6,JNT,an aal a unu we av sliev unu fi chriit unu sliev dem gud
9510,EPH,6,JNT,unu no fi chretn dem kaa memba se unu an unu sliev av di siem maasta iina evn an im no paashal wid nobadi
9511,EPH,6,JNT,dis a di laas sitn we mi a se unu an di laad kluos so mek im powa mek unu chrang
9512,EPH,6,JNT,siem laik ou suoja put aan dem speshal kluoz fi elp protek demself a siem so unu fi put aan unu aami kluoz dem we gad gi unu
9513,EPH,6,JNT,da wie de unu kyan fait di devl wen im kom gens unu wid im wikid chrik dem
9514,EPH,6,JNT,kaaz wi iina wan fait bot a no naamal sumadi wi a fait gens
9515,EPH,6,JNT,nuo wi a fait gens som wikid spirit iina di skai we av di powa an di rait fi ruul iina da taim ya we daak laik nait
9516,EPH,6,JNT,so unu fi put aan aal a unu aami kluoz dem we gad gi unu fi protek unuself
9517,EPH,6,JNT,da wie de enitaim di devl kom chrai fi wok im chrik pan unu unu wi kyan tan op chrang gens im
9518,EPH,6,JNT,unu wi fait im til im no av no fait lef iina im
9519,EPH,6,JNT,an wen unu don fait im unu wi stil tan op chrang
9520,EPH,6,JNT,unu wi tan op chrang wen unu faasn di chuut roun unu laik wan belt roun unu wies wen unu du di sitn dem we rait iina gad yai dem kyan protek unu laik ou suoja aiyan ves protek dem ches
9521,EPH,6,JNT,unu wi tan op chrang wen unu put aan di gud nyuuz we gi piipl piis iina dem aat siem laik ou unu put aan unu suoja shuuz pan unu fut dem
9522,EPH,6,JNT,an pan tap a aal a dat mek wa unu biliiv protek unu siem laik ou suoja shiil out di faiya aro dem we dem enimi shuut aafa dem
9523,EPH,6,JNT,an mek di fak se unu nuo se gad siev unu protek unu siem laik ou suoja elmit protek dem ed fram dem enimi
9524,EPH,6,JNT,an uol aan tait pan di suod we di uoli spirit gi unu dat a gad wod
9525,EPH,6,JNT,an evritaim unu a prie mek di uoli spirit liid unu
9526,EPH,6,JNT,an no mata wa no tap aks gad fi elp unu an aal a im piipl iina evriting
9527,EPH,6,JNT,nou dat unu nuo aal a dem sitn ya wach out an kip unu yai dem waid uopm aal di taim
9528,EPH,6,JNT,prie fi mi tu
9529,EPH,6,JNT,prie se gad wi elp mi an tel mi di rait wod fi se
9530,EPH,6,JNT,prie se mi wi no fried evritaim mi uopm mi mout fi tel piipl di siikrit mesij bout di gud nyuuz kaaz a dat krais jiizas pik mi an mek mi wan a im apasl fa
9531,EPH,6,JNT,an a dat dem lak mi op iina prizn fa
9532,EPH,6,JNT,so prie se mi wi priich di gud nyuuz di wie ou mi fi priich it an no fried a notn
9533,EPH,6,JNT,taikikos mi gud gud breda an uu aalwiez a du di laad wok wi tel unu evriting bout mi so unu wi nuo ou mi a du
9534,EPH,6,JNT,a dat mi sen im tu unu fa so unu wi nuo ou tingz a go wid wi an so dat wa im tel unu wi elp mek unu api
9535,EPH,6,JNT,mi prie se faada gad an wi laad jiizas krais wi elp aal a unu we chos iina im fi liv iina piis an lov unu wan aneda
9536,EPH,6,JNT,yu si aal uu lov wi laad jiizas krais mi prie se unu wi si ou gad lov unu iivn duo wi no dizorv it
9537,PHP,1,JNT,da leta ya a kom fram mi paal
9538,PHP,1,JNT,timoti de ya wid mi tu
9539,PHP,1,JNT,di tuu a wi a krais jiizas sliev
9540,PHP,1,JNT,mi a rait tu aal a unu we liv iina filipai we chos krais jiizas
9541,PHP,1,JNT,an mi a rait tu aal a di bishop an di diikan dem tu
9542,PHP,1,JNT,mi prie se faada gad an wi laad jiizas krais wi lov unu iivn duo wi no dizorv it
9543,PHP,1,JNT,an mi prie tu se im wi gi unu piis iina unu aat
9544,PHP,1,JNT,evritaim mi memba unu mi gi gad tangks fi unu
9545,PHP,1,JNT,evritaim mi prie fi unu sitn bobl op iina mi aat an mek mi wel api
9546,PHP,1,JNT,mi api fi unu kaaz fram di fos die unu biliiv unu staat elp mi pred di gud nyuuz an aal nou unu stil a elp mi
9547,PHP,1,JNT,so mi nuo dis fi shuor se a gad imself staat op da gud wok ya iina unu an im naa go tap nou
9548,PHP,1,JNT,im ago gwaan du we im a du iina unu laif til jiizas krais kom baka ort
9549,PHP,1,JNT,mi nuo se it aarait fi mi tingk da wie ya bout aal a unu kaaz mi lov unu an aal a unu elp mi wen mi did a tan op an a difen di gud nyuuz weda mi did lak op iina prizn ar mi did frii
9550,PHP,1,JNT,aal a unu tek paat iina di gud sitn we gad gi mi fi du iivn duo wi no dizorv it
9551,PHP,1,JNT,gad si an nuo ou mi lang fi si aal a unu
9552,PHP,1,JNT,sieka di lov we krais jiizas gi mi iina mi aat fi unu mi riili lang fi si unu
9553,PHP,1,JNT,so mi riili a prie se unu wi lov unu wan aneda muor an muor so unu kyan nuo an andastan an fain out di sitn dem we rait
9554,PHP,1,JNT,mi prie se wen unu fain out dem sitn de unu wi liv rait so nobadi kyaahn paint no fingga pan unu wen krais jiizas kom bak an dat evriting we unu du wi gud fi chuu a onggl krais jiizas kyan mek unu du dem sitn de
9555,PHP,1,JNT,mi a prie fi aal a dat so dat faada gad wi get nof rispek an priez
9556,PHP,1,JNT,ier mi nou breda an sista mi waahn unu fi andastan se aal we apm tu mi onggl mek di gud nyuuz bout jiizas pred muor an muor
9557,PHP,1,JNT,matarafak aal a di speshal suoja dem we gyaad di suoja kyamp wich paat mi de an evribadi els ya nuo se mi get lak op iina prizn kaaz mi a priich bout jiizas krais
9558,PHP,1,JNT,an sieka ou mi iina prizn muos a di breda an sista dem get briev an a priich gad wod an no friedifriedi no muor
9559,PHP,1,JNT,som a dem we a priich gad mesij bad main fi riil an dem a luk waar wid wi
9560,PHP,1,JNT,bot som riili a priich gad mesij outa wan gud aat
9561,PHP,1,JNT,di wan dem we priich gad mesij outa gud aat du it kaaz dem lov mi an dem nuo se mi de ya fi tan op fi di gud nyuuz
9562,PHP,1,JNT,di ada wan dem priich bot dem no riili miin we dem a se dem a du it fi di rang riizn
9563,PHP,1,JNT,dem a du it kaaz dem waahn fi mek mi av muo chobl fi diil wid iina prizn ya
9564,PHP,1,JNT,bot wa dat tu mi
9565,PHP,1,JNT,di onggl ting we riili mata tu mi a se di gud nyuuz bout krais jiizas a priich weda dem a du it fi di rait ar fi di rang riizn
9566,PHP,1,JNT,an kaaz it a priich mi api an mi ago gwaan mek miself api
9567,PHP,1,JNT,kaaz jiizas krais spirit a elp mi an kaaz unu a prie fi mi mi nuo se aal a di sitn dem we apm tu mi ago wok out so dat mi get frii
9568,PHP,1,JNT,so diip dong iina mi aat mi riili chos se notn we mi du ar we mi se ago mek mi shiem
9569,PHP,1,JNT,bot laik mi aalwiez du an a du rait ya nou mi eva ago priich an no fried a notn an mi eva ago mek krais jiizas get nof rispek weda mi ded ar alaiv
9570,PHP,1,JNT,ou mi si it a jiizas krais mi a liv fa
9571,PHP,1,JNT,an ef mi ded it wuda onggl ton out beta fi mi
9572,PHP,1,JNT,bot ef mi fi gwaan liv iina da badi ya mi wi get fi du nof muor sitn fi jiizas
9573,PHP,1,JNT,so wich wan mi fi pik
9574,PHP,1,JNT,mi riili no nuo
9575,PHP,1,JNT,mi no nuo wich wan fi pik
9576,PHP,1,JNT,it komiin laik eniwe mi ton maka juk mi
9577,PHP,1,JNT,mi wuda waahn fi ded an go liv wid krais jiizas dan tan ya kaaz dat wuda uol iip beta fi mi
9578,PHP,1,JNT,bot unu niid mi fi elp unu
9579,PHP,1,JNT,so it wuda beta fi mi tan iina da badi ya
9580,PHP,1,JNT,an mi nuo fi shuor se mi ago tan ya wid unu an gwaan elp unu so dat unu wi chos iina gad muor an muor an so dat unu wi muor api bout wa unu biliiv
9581,PHP,1,JNT,so wen mi kom bak kom luk fi unu agen unu wi kyan priez krais jiizas nof muor sieka wa im yuuz mi fi du fi unu
9582,PHP,1,JNT,so mek shuor se unu liv ou di gud nyuuz bout krais jiizas se unu fi liv
9583,PHP,1,JNT,da wie de weda mi kom luk fi unu ar mi no kom mi wi ier se aal a unu a tan op chrang tugeda fi di siem ting an a fait fi wa unu biliiv bout di gud nyuuz
9584,PHP,1,JNT,an no mek nobadi we a fait gens unu fraitn unu niida
9585,PHP,1,JNT,tan op chrang an dat wi shuo dem se dem ago luuz an dat unu ago win
9586,PHP,1,JNT,a gad imself ago mek unu win
9587,PHP,1,JNT,kaaz gad so gud tu unu im gi unu di chaans no onggl fi biliiv iina jiizas krais bot fi sofa fi im tu
9588,PHP,1,JNT,di siem sitn dem we unu did si mi go chuu an ier se mi stil ago chuu a di siem sitn unu a diil wid nou
9589,PHP,2,JNT,krais jiizas mek unu chrang kaaz unu an im kluos
9590,PHP,2,JNT,im lov unu so unu no afi wori bout notn
9591,PHP,2,JNT,unu an im uoli spirit a wan
9592,PHP,2,JNT,wen wan a unu a sofa di uol a unu fiil it
9593,PHP,2,JNT,an unu kain tu unu wan aneda
9594,PHP,2,JNT,so mi beg unu mek mi aat wel api lov unu wan aneda iina di siem wie an kom tugeda an biliiv di siem sitn
9595,PHP,2,JNT,aal a unu fi waahn di siem sitn an unu fi wok tugeda fi di siem riizn
9596,PHP,2,JNT,so no du notn jos so unu kyan get wa unu waahn
9597,PHP,2,JNT,an no shuo aaf fi chrai mek piipl tingk unu impuotant ar beta dan nobadi
9598,PHP,2,JNT,wa unu fi du a ombl unuself an chriit wan aneda beta dan ou unu wuda chriit unuself
9599,PHP,2,JNT,an unu no fi luk out onggl fi unuself wan bot unu fi kier bout unu breda an sista dem tu
9600,PHP,2,JNT,unu si siem laik ou krais jiizas tan a siem so unu fi tan tu an unu fi tingk jos laik ou im tingk iina evri wie im did aalwiez tan laik gad bot im neva tingk se im did afi eng aan pan dat
9601,PHP,2,JNT,insteda dat im gi op evriting laik se im a neehn nobadi an im kom dong a ort kom sorv laik wan sliev an kom mongks wi laik wan naamal sumadi
9602,PHP,2,JNT,an wen im du dat im ombl imself an du aal we faada gad did waahn im fi du im aal gi op im laif pan di kraas
9603,PHP,2,JNT,sieka we im du faada gad tek im op a evn an put im iina di tapatap pozishan an gi im wan speshal niem we biga dan evri ada niem
9604,PHP,2,JNT,faada gad du dat so evribadi iina evn an pan ort an anda di ort wi afi go dong pan dem nii sieka di niem jiizas an so dat evribadi wi afi go taak wid dem uona mout mek piipl ier se jiizas krais a fi dem laad
9605,PHP,2,JNT,an wen dem se dat faada gad wi get big op an nof rispek
9606,PHP,2,JNT,so mi gud fren unu si siem laik ou unu aalwiez du we gad waahn unu fi du no onggl wen mi de de wid unu bot wos laik ou mi no de de gwaan du di sitn dem we wi mek piipl si se gad siev unu an unu av nof rispek fi im iina evriting we unu a du
9607,PHP,2,JNT,unu kyan liv da wie de kaaz a gad a wok iina unu laif
9608,PHP,2,JNT,a gad mek unu waahn fi du di sitn dem we im waahn unu fi du
9609,PHP,2,JNT,an a im gi unu di chrent fi du dem tu
9610,PHP,2,JNT,an wen unu du dem it mek im wel api
9611,PHP,2,JNT,du we unu afi du an no bada grombl grombl an aagyu bout wa unu fi du
9612,PHP,2,JNT,da wie de nobadi kyaahn paint no fingga pan unu kaaz unu a gad pikni we a liv kliin an naa miks op iina di torbl sitn dem we di piipl we a liv iina da taim ya a du
9613,PHP,2,JNT,nuo unu a shain laik wan brait lait iina di worl
9614,PHP,2,JNT,unu fi tel di piipl dem gad mesij gad mesij bout ou dem kyan get di laif we mek dem liv fi eva an eva
9615,PHP,2,JNT,unu fi du dat so dat wen krais jiizas kom baka ort mi wi kyan buos bout unu se mi neehn ron ar wok so aad mongks unu fi notn
9616,PHP,2,JNT,bot iivn ef dem kil mi an jrien out mi blod laik wain we dem chuo pan sakrifais gi gad kaaz unu biliiv iina im an a sorv im mi wi api
9617,PHP,2,JNT,ye mi an unu ago api tugeda
9618,PHP,2,JNT,a siem so unu fi api
9619,PHP,2,JNT,unu fi api wid mi tu
9620,PHP,2,JNT,mi prie se wi laad jiizas wi lou mi fi sen timoti tu unu suun so dat dem kyan kom bak an tel mi ou unu a du an so dat mi no afi wori bout notn
9621,PHP,2,JNT,kaaz mi no av nobadi els laik im we riili kier bout unu an ou unu du
9622,PHP,2,JNT,kaaz evribadi els onggl a luk out fi demself
9623,PHP,2,JNT,dem no bizniz bout notn we jiizas krais kier bout
9624,PHP,2,JNT,bot unu wel nuo se di wie ou timoti liv shuo se im riili wok gud fi chuu kaaz siem laik ou wan faada an im bwai pikni wok wid dem wan aneda a siem so im wok kluos wid mi fi pred di gud nyuuz
9625,PHP,2,JNT,so mi plan fi sen im tu unu afta mi fain out ef dem ago let mi outa prizn
9626,PHP,2,JNT,bot mi chos di laad se dem suun frii mi so mi kyan kom luk fi unu tu
9627,PHP,2,JNT,bot mi tingk se mi riili afi go sen bak epafrodaitos kom a unu
9628,PHP,2,JNT,im a mi breda an di tuu a wi wok tugeda an im tan op chrang wid mi laik wan suoja
9629,PHP,2,JNT,a im unu did sen fi tek kier a aal wa mi did niid
9630,PHP,2,JNT,im wel waahn si aal a unu an im a lang fi kom uom tu kaaz im nuo se unu did ier se im did sik
9631,PHP,2,JNT,an im riili did sik fi chuu
9632,PHP,2,JNT,likl muos im ded bot gad tek piti pan im
9633,PHP,2,JNT,an a no im wan gad tek piti pan
9634,PHP,2,JNT,im tek piti pan mi tu kaaz im neehn waahn mi fi av chobl pan tap a chobl
9635,PHP,2,JNT,so mi wel waahn sen im bak tu unu so dat wen unu si im unu wi api an mi wi no afi a wori op miself
9636,PHP,2,JNT,so wen im kom tek im iin an chriit im gud laik wan a di laad piipl dem an gi im di kaina rispek we piipl laik im fi get
9637,PHP,2,JNT,kaaz im aalmuos ded sieka wa im did a du fi krais jiizas
9638,PHP,2,JNT,iivn duo im nuo se im kuda ded im du fi mi di sitn dem we unu kudn du
9639,PHP,3,JNT,mi breda an sista dem ya a di laas sitn dem we mi av fi se
9640,PHP,3,JNT,mi prie se krais jiizas wi mek unu wel api
9641,PHP,3,JNT,a no notn fi mi rait tu unu bout di siem sitn dem uova an uova agen
9642,PHP,3,JNT,matarafak dem wi elp kip unu sief tu
9643,PHP,3,JNT,mi a waan unu wach out fi di daag aat piipl dem
9644,PHP,3,JNT,wach out fi dem dem a uol wikid
9645,PHP,3,JNT,wach out fi dem man de we aalwiez a kot kot op dem badi
9646,PHP,3,JNT,bot a wi a di piipl we riili get sorkomsaiz no dem
9647,PHP,3,JNT,wi a di wan we worship gad iina di spirit priez krais jiizas an no buos aaf bout uu wi bi
9648,PHP,3,JNT,mi dipen pan gad iivn duo mi av nof sitn we mi kuda buos bout ef mi did waahn buos
9649,PHP,3,JNT,ef nobadi tingk se dem av notn fi buos bout mi av nof muor
9650,PHP,3,JNT,mi did get sorkomsaiz iet die afta mi baan
9651,PHP,3,JNT,fi mi mada an faada a baan izrelait
9652,PHP,3,JNT,mi kom fram benjamin chraib a piipl dem
9653,PHP,3,JNT,mi a iibruu iina evri wie
9654,PHP,3,JNT,wen it kom tu di laa mi a wan farisii we du evriting we di laa se fi du
9655,PHP,3,JNT,mi did so siiros fi du we mi tingk gad di se fi du dat mi yuus tu mek jiizas piipl dem sofa bad bad kaaz mi did tingk dem did a go gens gad
9656,PHP,3,JNT,wen it kom tu du we di laa se notn neva lef we mi neva du
9657,PHP,3,JNT,so nobadi kudn paint no fingga pan mi
9658,PHP,3,JNT,bot aal a dem sitn de wa mi yuus tu dipen pan fi mek mi rait iina gad yai dem komiin laik gyaabij nou
9659,PHP,3,JNT,dem no mek no sens nou dat mi an krais jiizas kluos
9660,PHP,3,JNT,bot a no onggl dat mi si se aal a dem sitn de no wot notn
9661,PHP,3,JNT,dem kyaahn kom kluos tu di powa we kom wen yu nuo mi laad jiizas krais
9662,PHP,3,JNT,wen yu nuo jiizas krais notn at aal kyaahn kom kluos tu dat
9663,PHP,3,JNT,evriting els komiin laik gyaabij tu mi nou
9664,PHP,3,JNT,mi gi op evriting fi get fi nuo krais jiizas an dat a di onggl ting we mata tu mi nou
9665,PHP,3,JNT,mi waahn jiizas fi tek ful kanchuol a mi badi an suol
9666,PHP,3,JNT,mi naa dipen pan notn we di laa se ar we mi kyan du fi mek miself rait iina gad yai
9667,PHP,3,JNT,mi a dipen pan di rait sitn dem we jiizas du kaaz fi get rait iina gad yai yu afi dipen onggl pan wa jiizas du
9668,PHP,3,JNT,aal mi kier bout a fi nuo krais jiizas an dat di powa we mek im kom bak alaiv wi wok iina mi
9669,PHP,3,JNT,mi waahn fi kyan go chuu eniting we mi afi sofa fi du we gad waahn mi fi du siem laik ou krais jiizas go chuu we im did sofa fi du we gad did waahn im fi du
9670,PHP,3,JNT,an siem laik ou im ded fi di rait riizn mi mek op mi main fi ded fi im tu so dat iina som kaina wie mi kyan en op mongks di wan dem we kom bak alaiv afta dem ded
9671,PHP,3,JNT,mi naa se mi riich we mi waahn fi riich aredi ar dat evriting we jiizas kaal mi fa mi a it aredi
9672,PHP,3,JNT,bot mi a pres aad aad fi ton di kaina sumadi krais jiizas pik an waahn mi fi bi
9673,PHP,3,JNT,mi breda an sista mi naa se mi a evriting we krais jiizas waahn mi fi bi yet
9674,PHP,3,JNT,bot da wan sitn ya mi a mek shuor a mi naa luk bak pan di sitn dem we mi ton we fram
9675,PHP,3,JNT,mi a pres aad aad an a luk infronta mi an a riich fi wa a kom
9676,PHP,3,JNT,mi a push aad fi go chuu an finish di ries an fi get di sitn dem we gad pudong iina evn fi mi kaaz a dat gad kaal mi fi chos krais jiizas fa
9677,PHP,3,JNT,so aal a wi we tingk di wie krais jiizas waahn wi fi tingk wi fi gwaan tingk da wie de
9678,PHP,3,JNT,bot ef non a unu no si tingz da wie de gad wi shuo unu an mek unu andastan wa mi se
9679,PHP,3,JNT,eniwie mek wi gwaan uol aan pan wa gad mek wi nuo aredi
9680,PHP,3,JNT,so breda an sista aal a unu fi liv laik ou mi liv
9681,PHP,3,JNT,luk fi di piipl dem we liv laik ou mi liv an fala dem
9682,PHP,3,JNT,di sitn dem we mi a tel unu nou mi did tel unu bout dem nof taim aredi
9683,PHP,3,JNT,an nou dat mi a tel unu agen dem a mek mi baal kaaz nof a dem piipl de we a kaal demself krais jiizas falara dem a muuv laik se dem a krais jiizas enimi krais jiizas we ded pan di kraas
9684,PHP,3,JNT,dem piipl de fi dem gad a dem beli an wa dem badi waahn
9685,PHP,3,JNT,di sitn dem we dem shuda shiem bout a dem sitn de dem a buos bout
9686,PHP,3,JNT,di onggl ting we ful op dem main a di sitn dem we iina da worl ya
9687,PHP,3,JNT,gad gweehn mash dong dem piipl de
9688,PHP,3,JNT,bot evn a fi wi konchri
9689,PHP,3,JNT,an a deso di wan we siev wi de jiizas krais wi laad an wi kyaahn wiet fi im kom bak im ago yuuz im powa an kanchuol evriting
9690,PHP,3,JNT,an im ago yuuz da siem powa de an chienj wi wiik badi dem an mek dem komiin laik fi im powaful badi
9691,PHP,4,JNT,mi breda an sista mi lov unu an mi mis an lang fi si unu so til
9692,PHP,4,JNT,unu mek mi api an mi kyan riili buos bout unu kaaz unu komiin laik wan kroun we mi get fi mi aad wok
9693,PHP,4,JNT,so mi waahn unu fi tan op chrang iina wa unu biliiv bout di laad
9694,PHP,4,JNT,mi a beg yuodiya an mi a beg sinteki fi di laad siek liv gud wid unu wan aneda
9695,PHP,4,JNT,an mi a beg unu mi gud gud fren we aalwiez elp mi iina mi wok fi di laad elp dem uman ya we aalwiez tan op chrang wid mi an elp mi pred di gud nyuuz
9696,PHP,4,JNT,elp klement an aal a gad piipl we wok wid mi tu
9697,PHP,4,JNT,dem niem rait dong iina gad buk we av di niem a evribadi we gad ago mek liv fi eva
9698,PHP,4,JNT,unu fi eva api kaaz unu an di laad a wan mi a se it agen unu fi api liv iina wan wie so dat evribadi kyan si se unu tek taim wid ada piipl
9699,PHP,4,JNT,di laad suun kom bak
9700,PHP,4,JNT,no wori wori op unuself bout notn
9701,PHP,4,JNT,we unu fi du a prie tu gad bout evriting aks im fi we unu waahn an gi im tangks fi evriting
9702,PHP,4,JNT,wen unu du dat gad wi gi unu piis iina unu aat an main iina wan wie we unu kyaahn iivn andastan
9703,PHP,4,JNT,im ago du it so unu no afi wori bout notn kaaz unu an di laad a wan
9704,PHP,4,JNT,mi breda an sista wan muor ting mi waahn se tu unu
9705,PHP,4,JNT,unu si eniting we chuu eniting we unu kyan rispek eniting we rait eniting we gud an kliin eniting we piipl kyan luk pan an fiil gud bout eniting we piipl kyan taak gud bout eniting we fit fi get big op a dem sitn de unu fi set unu aat an main pan aal di taim
9706,PHP,4,JNT,di sitn dem we unu lorn an we unu get fram mi an we unu ier an si mi du a dem sitn de unu fi aalwiez du
9707,PHP,4,JNT,wen unu du dem sitn de gad di onggl wan we kyan gi unu piis iina unu aat an main im wi bles unu
9708,PHP,4,JNT,mi riili api an mi priez di laad se unu memba mi agen
9709,PHP,4,JNT,mi nuo se unu aalwiez memba mi bot unu neva av no chaans fi du we unu did riili waahn fi du fi mi
9710,PHP,4,JNT,a no kaaz mi niid notn mek mi a se we mi a se kaaz mi lorn ou fi satisfai no mata ef mi av nof ar ef mi av likl bit
9711,PHP,4,JNT,mi nuo ou it fiil fi no av notn an mi nuo ou it fiil fi av nof
9712,PHP,4,JNT,mi lorn ou fi satisfai iina evriting no mata wa apm weda mi onggri ar mi beli ful weda mi av nof ar mi no av notn
9713,PHP,4,JNT,mi kyan du eniting kaaz krais jiizas gi mi di powa fi du it
9714,PHP,4,JNT,bot a gud sitn unu did du wen unu did elp mi wen mi did a go chuu mi chobl
9715,PHP,4,JNT,matarafak unu we de a filipai wel nuo se di fos taim wen mi priich di gud nyuuz tu unu an did a lef fi go a masiduoniya unu a di onggl choch we gi mi notn
9716,PHP,4,JNT,iivn wen mi did de a tesalonaika unu sen mi moni uova an uova wen mi did brok
9717,PHP,4,JNT,a no muor moni mi a luk fram unu mek mi a se dem sitn ya bot mi waahn unu du muor an muor gud sitn so gad wi pie unu bak wid aal braata
9718,PHP,4,JNT,mi get aal a di sitn dem we unu sen
9719,PHP,4,JNT,an nou mi av muor dan we mi niid
9720,PHP,4,JNT,so mi gud nou kaaz epafrodaitos gi mi evriting we unu sen kom
9721,PHP,4,JNT,aal a we unu sen kom komiin laik di swiit sumel we kom fram sakrifais we gad lov
9722,PHP,4,JNT,an gad api wid dat
9723,PHP,4,JNT,an kaaz unu an krais jiizas kluos fi mi gad gweehn gi unu evriting we unu niid
9724,PHP,4,JNT,an unu nuo se im wel rich an we im av kyaahn ron out
9725,PHP,4,JNT,so mek wi big op an priez faada gad fi eva an eva iemen tel aal a gad piipl we kluos wid krais jiizas oudi fi mi
9726,PHP,4,JNT,di breda an sista dem we de ya wid mi sen oudi fi unu tu
9727,PHP,4,JNT,aal a gad piipl sen oudi fi aal a unu speshali di wan dem we kom fram siiza yaad
9728,PHP,4,JNT,mi prie se wi laad jiizas krais wi shuo unu lov an bles unu laif
9729,PHP,4,JNT,iemen
9730,COL,1,JNT,da leta ya a fram mi paal
9731,COL,1,JNT,mi a wan a jiizas krais apasl dem kaaz a dat gad did waahn
9732,COL,1,JNT,an di leta a fram breda timoti tu
9733,COL,1,JNT,wi a rait da leta ya tu aal a gad piipl dem we de a kolasi di breda an sista dem we eva a chos iina gad an we kluos tu krais jiizas wi prie se wi faada gad wi aalwiez shuo unu lov iivn duo wi no dizorv it an gi unu piis iina unu aat
9734,COL,1,JNT,gad wi laad jiizas krais faada wi eva gi im tangks wen wi prie fi unu
9735,COL,1,JNT,wi tangk im kaaz wi ier se unu chos iina krais jiizas an wi ier ou unu lov aal a gad piipl dem
9736,COL,1,JNT,unu du dem sitn de kaaz unu a luk fi get wa gad put op iina evn fi wi an unu nuo fi shuor se unu ago get dem
9737,COL,1,JNT,wa gad put op a di sed sitn dem we unu did ier bout wen unu did ier di gud nyuuz an da mesij de chuu
9738,COL,1,JNT,piipl did bring di gud nyuuz kom gi unu
9739,COL,1,JNT,an dem kyari it aal uova di worl
9740,COL,1,JNT,it a bier fruut an a gruo jos laik ou it du mongks unu fram di fos die unu ier it an andastan umoch gad riili lov wi fi chuu an ou im chriit wi gud iivn duo wi no dizorv it
9741,COL,1,JNT,dis a di sed sitn unu lorn fram wi breda epafras
9742,COL,1,JNT,wi lov im
9743,COL,1,JNT,im sorv krais jiizas jos laik wi an im wok gud tu
9744,COL,1,JNT,im wok fi jiizas no mata wa an wen im du dat im elp wi
9745,COL,1,JNT,im tel wi se unu lov aal a gad piipl dem an unu lov dem wid di lov we gad spirit gi unu
9746,COL,1,JNT,sieka dis fram di die wi ier dat wi no tap prie fi unu an a aks gad fi mek unu nuo fi shuor wa im waahn unu fi du
9747,COL,1,JNT,wi prie se im spirit wi mek unu waiz an kyan andastan
9748,COL,1,JNT,da wie de unu wi riili nuo wa im waahn
9749,COL,1,JNT,an a so kom unu wi kyan liv laik gad piipl an eva du di sitn dem we wi mek im api unu wi du aal kaina gud sitn an get fi riili nuo gad muo an muo tu
9750,COL,1,JNT,an wi prie se gad wi tek fi im powa an mek unu wel chrang so unu kyan uol aan no mata wa an no grombl grombl bot a sing sang iina unu aat an a gi di faada tangks tu
9751,COL,1,JNT,a faada gad mek unu gud inof fi kom get wa im pudong fi im piipl dem iina im kindom
9752,COL,1,JNT,faada gad a lait an fi im kindom ful op a im lait
9753,COL,1,JNT,daaknis did ruul uova wi an gad kom siev wi fram di daaknis an bring wi wich paat im bwai pikni ago ruul uova wi im bwai pikni we im lov an we paadn wi sin dem an mek wi go frii
9754,COL,1,JNT,jiizas a siem laik im faada
9755,COL,1,JNT,unu kyaahn si gad bot unu kyan luk pan jiizas an si ou gad tan
9756,COL,1,JNT,bifuo gad mek notn jiizas did de de
9757,COL,1,JNT,im aiya dan evriting we gad mek
9758,COL,1,JNT,kaaz gad yuuz jiizas fi mek evriting we de a evn an we de pan di ort evriting aal we piipl kyan si an we dem kyaahn si
9759,COL,1,JNT,evriting a im mek di powaful spirit dem we a liid ar a ruul
9760,COL,1,JNT,evri singgl ting a im mek dem an a im dem mek fa
9761,COL,1,JNT,im de bout fram bifuo notn at aal did mek
9762,COL,1,JNT,an evriting tan wich paat gad put dem sieka im
9763,COL,1,JNT,im a di ed fi di choch we a fi im badi so a im kanchuol it
9764,COL,1,JNT,im a di wan we staat op evriting a im gi nyuu laif
9765,COL,1,JNT,an im a di fos wan fi ded an kom bak alaiv
9766,COL,1,JNT,da wie de im a fos iina evriting an im ruul uova evriting
9767,COL,1,JNT,eniting we mek gad gad de iina jiizas tu
9768,COL,1,JNT,gad did api wid dat a im mek it apm so
9769,COL,1,JNT,an gad yuuz jiizas fi mek piis wid evriting an fi bring dem bak tu im weda dem de pan ort ar iina evn
9770,COL,1,JNT,a dat im du wen im mek im bwai pikni bliid an ded pan di kraas
9771,COL,1,JNT,wan taim unu did faar fram gad
9772,COL,1,JNT,a bier wikidnis unu yuus tu tingk bout an du an dat did mek unu an gad ton enimi
9773,COL,1,JNT,bot nou gad mek unu im fren sieka wa apm tu im bwai pikni
9774,COL,1,JNT,im mek im bwai pikni ded so unu kuda get gud an kliin widout no maak ar no sin an unu no afi fiil gilti an im naa go bliem unu fi notn wen unu kom infronta im
9775,COL,1,JNT,a so it go ef unu riili uol aan chrang an gwaan chos iina im an ef unu no tap luk faawod tu di gud sitn dem unu ier bout wen unu ier di gud nyuuz
9776,COL,1,JNT,piipl pred da gud nyuuz de aal uova di worl
9777,COL,1,JNT,an mi paal mi ton gad sorvant so mi kyan pred di gud nyuuz tu
9778,COL,1,JNT,rait ya nou mi api se mi a sofa fi unu
9779,COL,1,JNT,mi a sofa laik ou krais jiizas did sofa so mi kyan go chuu aal a we mi fi go chuu
9780,COL,1,JNT,di sofarieshan mi a go chuu a fi mek gud sitn apm tu di choch krais badi
9781,COL,1,JNT,mi de bout fi sorv di choch kaaz gad pik mi fi du it
9782,COL,1,JNT,im pik mi fi elp unu an fi mek unu kyan nuo evri piis a im mesij
9783,COL,1,JNT,di mesij a di siikrit we gad did aid fram wen di siem siikrit we nobadi at aal neehn nuo bout
9784,COL,1,JNT,bot nou gad mek fi im piipl dem we gud an kliin nuo bout it
9785,COL,1,JNT,gad did waahn dem nuo umoch im riili riili bles unu unu piipl we kom fram aal bout
9786,COL,1,JNT,da mesij ya se krais jiizas liv iina unu aat an unu kyan luk fi kom si an nuo ou gad big an powaful
9787,COL,1,JNT,wi pred di mesij bout im
9788,COL,1,JNT,wi waan piipl an tiich piipl bout wa dem no fi du an wa dem fi du
9789,COL,1,JNT,wen wi waan an tiich wi yuuz aal a di sens dem we gad gi wi
9790,COL,1,JNT,an wi du aal a dis ya so evribadi kyan kom kluos tu krais jiizas an kyan kom ton ou gad waahn dem fi ton an no shaat a notn wen wi tek dem go infronta gad
9791,COL,1,JNT,a dis mi a wok fa
9792,COL,1,JNT,mi a wok aad aad
9793,COL,1,JNT,mi onggl kyan du dis kaaz krais jiizas gi mi powa fi du it
9794,COL,2,JNT,mi waahn unu nuo ou aad mi a wok fi unu an fi di piipl dem we de iina leyodiisiya an fi aal a uu neva miit mi yet an no nuo wa mi luk laik
9795,COL,2,JNT,mi a wok aad so dat unu aat no jrap wen unu kom kraas prablem an dat unu kyan kom tugeda an lov unu wan aneda
9796,COL,2,JNT,da wie de gad wi bles unu an mek unu get fi nuo an riili andastan di chuu mesij di mesij bout gad siikrit an gad siikrit a krais jiizas
9797,COL,2,JNT,a im wan kyan mek unu andastan di chrezha dem we gad did aid
9798,COL,2,JNT,dem chrezha de wi mek unu waiz an kyan andastan an riili nuo bout gad
9799,COL,2,JNT,kaaz a iina krais jiizas dem chrezha de de
9800,COL,2,JNT,mi tel unu dis so nobadi kyaahn kom fuul unu op tu ou dem taak an mek unu go chrie
9801,COL,2,JNT,wa dem se maita soun laik dem mek sens bot a pie lai
9802,COL,2,JNT,kaaz iivn duo mi mait no riili de wich paat unu de mi spirit de de wid unu siem wie
9803,COL,2,JNT,an mi api fi si se aal a unu tugeda a tan op chrang an a chos iina krais jiizas
9804,COL,2,JNT,sins unu tek krais jiizas fi unu laad unu fi liv laik sumadi we kluos tu im
9805,COL,2,JNT,so jos laik ou chrii ruut de diip iina grong a so fi unu ruut fi beri diip dong iina im
9806,COL,2,JNT,an jos laik ou bildin tan op pan sopm a im unu fi bil unu laif pan
9807,COL,2,JNT,dat miin se unu fi dipen pan im muo an muo an du wa im tel unu fi du
9808,COL,2,JNT,unu fi uol aan chrang an gwaan chos iina im jos laik ou wi did tiich unu fi du
9809,COL,2,JNT,an no figet fi gi faada gad tangks aal di taim
9810,COL,2,JNT,wach unuself no mek nobadi chrap unu wid aagiment we onggl soun laik se dem mek sens bot we no riili mek no sens at aal
9811,COL,2,JNT,nuo no mek dem tek unu ton no sliev
9812,COL,2,JNT,dem aagiment de dis a taak bout ou piipl tingk bout sortn tingz an bout wa faada tiich dem pikni an we dem pikni de kom tiich fi dem pikni
9813,COL,2,JNT,dem sitn de jos diil wid ou piipl luk pan di worl an a jos taak bout powaful spirit we iina di worl
9814,COL,2,JNT,dem no av notn fi du wid di chuu mesij bout krais jiizas
9815,COL,2,JNT,uu jiizas bi no difrant fram uu gad bi
9816,COL,2,JNT,eniting we mek gad gad de iina jiizas tu an aal wen im did de iina man faam im did tan siem laik gad
9817,COL,2,JNT,unu fi wach out tu kaaz gad mek unu liv fi riil kaa unu kluos tu krais jiizas
9818,COL,2,JNT,unu no niid notn els kaa evri spirit we av powa an a ruul a jiizas ruul uova dem
9819,COL,2,JNT,an kaa unu kluos tu jiizas im sorkomsaiz unu
9820,COL,2,JNT,unu no sorkomsaiz laik naamal laik wen piipl kot we skin fi shuo se dem a gad piipl
9821,COL,2,JNT,nuo sa im kot unu we fram sin
9822,COL,2,JNT,so sin naa no muo powa uova unu
9823,COL,2,JNT,an wen unu did get baptaiz a laik se unu did ded an beri wid krais jiizas
9824,COL,2,JNT,an a laik se gad mek unu liv agen tu wen jiizas kom bak alaiv
9825,COL,2,JNT,im du dat jos kaaz unu chos iina im powa
9826,COL,2,JNT,a im tek we jiizas fram mongks ded piipl an mek im kom bak alaiv
9827,COL,2,JNT,wan taim unu did ded
9828,COL,2,JNT,unu spirit did ded an unu neehn kot we fram sin yet
9829,COL,2,JNT,so sin did stil av powa uova unu dem taim de
9830,COL,2,JNT,bot gad mek krais jiizas gi unu laif
9831,COL,2,JNT,im paadn wi fi aal a wi sin dem
9832,COL,2,JNT,im tier op aal we di laa se wi uo an niel dem pan di kraas
9833,COL,2,JNT,im niel it op an muuv it outa wi wie wen im did ded pan di kraas
9834,COL,2,JNT,an sieka wa apm tu im wi no afi pie fi notn agen
9835,COL,2,JNT,an so im tek we di powa fram aal a di spirit dem we did a ruul an we did av powa an shiem dem infronta evribadi
9836,COL,2,JNT,a biit im biit dem wen im ded pan di kraas
9837,COL,2,JNT,so no mek nobadi joj non a unu an rait unu aaf sieka wa unu nyam ar jringk
9838,COL,2,JNT,an no pie dem no main wen dem kom a tel unu bout no speshal uoli die we kom evri ier wen piipl worship gad ar bout di nyuu muun festival ar wan sabat die
9839,COL,2,JNT,aal a dem ruul de dem no notn laik di sitn dem we ago kom
9840,COL,2,JNT,dem a onggl laik wan sheda fi dem sitn de dem a no di riil ting
9841,COL,2,JNT,wa riil a krais jiizas
9842,COL,2,JNT,no fala nobadi we waahn mek unu fiil bad kaaz dem se unu no worship gad ou unu fi worship im
9843,COL,2,JNT,dem gwaan an gwaan bout ou unu fi ombl unuself an bout ou unu fi worship ienjel
9844,COL,2,JNT,no lisn dem
9845,COL,2,JNT,dem dis a chat a galang bout wa dem kliem se dem si iina vijan
9846,COL,2,JNT,bot dem a buos an dem no av notn fi buos bout sieka dem worliyan main
9847,COL,2,JNT,jiizas krais a di ed an dem no diil wid di ed no muo
9848,COL,2,JNT,a di ed kanchuol di badi
9849,COL,2,JNT,an di uol badi dipen pan it
9850,COL,2,JNT,di ed mek di jaint an di mosl dem kom tugeda an a dem uol op di badi
9851,COL,2,JNT,a dat mek evri paat a di badi wok tugeda an so di badi gruo ou gad waahn it fi gruo
9852,COL,2,JNT,sins krais jiizas ded pan di kraas di spirit dem we ruul iina da worl ya naa no muo kanchuol uova unu
9853,COL,2,JNT,so sins unu did ded wid im wa mek unu a liv laik se unu bilang tu da worl ya a fala fi dem ruul an a du wa dem se
9854,COL,2,JNT,no uol op uol op dat no toch dis ar no ties dat aal a dem ruul ya a taak bout fuud an jringk we onggl yuuz wan taim an we no wot notn afta dat
9855,COL,2,JNT,an unu no fi fala dem ruul ya kaaz a jos piipl mek dem op an tiich dem
9856,COL,2,JNT,iivn duo dem ruul ya maita soun laik se dem mek gud sens dem push piipl fi worship di wie ou di piipl dem we mek di ruul dem kom tugeda an se piipl fi worship dem presha piipl fi gwaan laik se dem ombl an dem push dem fi anggl dem badi bad bout a sorv dem a sorv gad wen dem du dat
9857,COL,2,JNT,dem ruul ya maita luk laik se dem mek sens bot dem no wot a ting
9858,COL,2,JNT,dem no elp nobadi fi tan op chrang gens di rang sitn dem we di badi waahn an fi elp dem kip we fram aal a dem sitn de
9859,COL,3,JNT,sins gad mek unu liv agen wen krais jiizas did kom bak alaiv unu fi kip unu main an aat pan di sitn dem we de iina evn
9860,COL,3,JNT,a dem sitn de unu fi waahn
9861,COL,3,JNT,a deso krais jiizas de
9862,COL,3,JNT,an im a sidong pan gad rait an said
9863,COL,3,JNT,so unu fi gwaan tingk bout di sitn dem we de iina evn an no bout di sitn dem we de yaso pan ort
9864,COL,3,JNT,unu du dat kaaz unu did ded an unu ago liv wid krais jiizas
9865,COL,3,JNT,unu riili a liv duo unu no andastan bout it yet
9866,COL,3,JNT,unu ago liv kaa unu an krais jiizas kluos an krais jiizas an gad kluos tu
9867,COL,3,JNT,a krais jiizas mek unu riili liv
9868,COL,3,JNT,wen im kom bak piipl ago si an nuo ou big an powaful im bi
9869,COL,3,JNT,dem ago si an nuo uu unu bi tu kaa unu ago de de wid im
9870,COL,3,JNT,eniting we insaida unu we bilang tu da worl ya dash it we mi a taak laik seks sin an ou unu maita lang fi go miks op unuself iina dem sitn de
9871,COL,3,JNT,unu maita no tap tingk bout dem an waahn fi go du dem so til unu galang go du dem
9872,COL,3,JNT,bot dem de no kliin
9873,COL,3,JNT,unu fi dash we dat plos aal a di sitn dem we unu waahn waahn we no rait plos di wikid sitn dem we unu waahn fi du
9874,COL,3,JNT,unu fi klier dem outa unu laif kil dem an unu no fi waahntiwaahnti niida aal waahn waahn tingz we unu no niid wen unu du dat a worship unu a worship dem sitn de insteda unu a worship gad
9875,COL,3,JNT,sieka aal a dem sitn ya gad beks bad an im ago ponish aal a uu a miks op iina dem an naa fala wa im se
9876,COL,3,JNT,a so unu did liv wan taim wen dem sitn de yuus tu kanchuol unu
9877,COL,3,JNT,bot nou unu fi get rid a aal a dem sitn ya no get beks an get so mad dat unu kyaahn iivn kanchuol unuself
9878,COL,3,JNT,no kip malis niida an no chat bad bout piipl an tier dem dong
9879,COL,3,JNT,an no mek no doti wod kom outa unu mout niida
9880,COL,3,JNT,no lai tu unu wan aneda kaaz unu don wid di uol taim laif nou an so unu naa du di sitn dem we unu yuus tu du agen
9881,COL,3,JNT,unu a nyuu sumadi nou
9882,COL,3,JNT,an gad a mek unu komiin muo an muo laik im
9883,COL,3,JNT,da wie de unu kyan riili get fi nuo im di wan we mek unu an we mek evriting els
9884,COL,3,JNT,sieka dat wi no av juu piipl difrant fram piipl we a no juu
9885,COL,3,JNT,wi no av piipl we sorkomsaiz difrant fram di wan dem we no sorkomsaiz
9886,COL,3,JNT,wi no kaal nobadi wail farina piipl an wi no av sliev difrant fram piipl we frii
9887,COL,3,JNT,kaaz rait ya nou krais jiizas a aal wi bizniz bout an im iina aal a wi we a liv da nyuu laif ya
9888,COL,3,JNT,so laik ou unu a gad piipl we im pik an we im riili lov unu aat mos muuv insaida unu fi ada piipl
9889,COL,3,JNT,unu fi kain tu dem an unu fi ombl
9890,COL,3,JNT,unu fi jengkl an unu mos tek taim wid piipl
9891,COL,3,JNT,no mata wa apm unu fi bier wid unu wan aneda an paadn unu wan aneda no mata wa dem du
9892,COL,3,JNT,paadn unu wan aneda jos laik ou di laad did paadn unu
9893,COL,3,JNT,put aan aal a we mi a tel unu nou laik se a kluoz unu a put aan
9894,COL,3,JNT,an pan tap a aal a wa mi se unu fi put aan lov
9895,COL,3,JNT,a lov bring di uol a dem tugeda laik se dem a onggl wan sitn an a so it fi go
9896,COL,3,JNT,krais jiizas gi unu piis
9897,COL,3,JNT,so mek di piis we im gi unu tek kanchuol a unu aat
9898,COL,3,JNT,im kaal unu fi kom liv iina piis wid unu wan aneda laik ou a di uol a unu kom tugeda an mek op di wan badi
9899,COL,3,JNT,an gi gad tangks tu
9900,COL,3,JNT,an unu fi gwaan mek di mesij bout krais jiizas liv iina unu aat an bles unu iina evri wie
9901,COL,3,JNT,so tiich an waan unu wan aneda
9902,COL,3,JNT,du it laik unu av sens an du it wid saamz di im dem an di sang dem we gad spirit gi unu fi sing
9903,COL,3,JNT,sing tu faada gad wid aal a unu aat an gi im tangks
9904,COL,3,JNT,an no mata wa unu du no mata wa unu se ar du unu fi memba se unu a di laad jiizas falara so du wa unu du laik sumadi we a fala im
9905,COL,3,JNT,wen unu a du dat unu wi a gi faada gad tangks
9906,COL,3,JNT,an unu wi kyan gi im tangks sieka wa krais jiizas du fi unu
9907,COL,3,JNT,aal unu we a waif unu fi lisn unu ozban rispek im an nuo se a im inchaaj kaaz a dat di laad waahn unu fi du
9908,COL,3,JNT,di ozban dem unu fi lov unu waif no chriit dem bad an gwaan laik se dem a unu sliev
9909,COL,3,JNT,pikni unu fi ier wa unu mada an faada se unu fi du kaaz a dat di laad lov
9910,COL,3,JNT,aal a unu we a faada an mada unu no fi faas faas wid unu pikni dem an se pie bad sitn bout aal a we dem du
9911,COL,3,JNT,dat wi mek dem aat jrap an mek dem no waahn fi du notn at aal
9912,COL,3,JNT,an sliev unu maasta dem we de ya pan ort unu fi lisn dem an du aal we dem se unu fi du
9913,COL,3,JNT,an no du dat onggl wen dem a wach unu ar jos kaaz unu waahn fi mek piipl api wid unu
9914,COL,3,JNT,nuo unu fi riili lisn wa dem se an du wa dem se unu fi du ef dem a wach ar ef dem naa wach
9915,COL,3,JNT,unu fi du dat kaaz unu a du wa rait iina unu aat an unu rispek gad
9916,COL,3,JNT,wateva unu a du du it wid aal a unu aat wok laik se a gad unu a wok fa an no fi piipl
9917,COL,3,JNT,kaaz unu nuo se unu ago get wa di laad pramis fi gi unu fi aal a di sitn dem we unu du
9918,COL,3,JNT,kaaz a im unu riili a wok fa
9919,COL,3,JNT,az fi di wan dem we du rang gad ago gi dem bak sitn fi aal a di rang we dem du
9920,COL,3,JNT,im no kier a uu dem
9921,COL,4,JNT,az fi unu we uon sliev unu fi chriit unu sliev rait an unu fi chriit dem fier
9922,COL,4,JNT,kaaz unu nuo se unu av wan maasta iina evn tu
9923,COL,4,JNT,no tap prie
9924,COL,4,JNT,unu fi wach out an get unu main redi fi akshan an gi gad tangks wen unu a prie
9925,COL,4,JNT,an beg unu du prie fi wi tu
9926,COL,4,JNT,prie se gad wi klier di wie so wi kyan pred di siikrit mesij bout krais jiizas di mesij we nobadi neehn nuo bout
9927,COL,4,JNT,a sieka da mesij ya dem chien mi op an av mi a prizn yaso nou
9928,COL,4,JNT,prie se mi wi get fi mek di piipl dem nuo bout da mesij ya an dat mi wi kyan tel dem it plien plien so dem kyan andastan
9929,COL,4,JNT,kaaz a dat mi fi du
9930,COL,4,JNT,unu fi gwaan laik se unu av sens wen unu roun piipl we a no krais jiizas falara
9931,COL,4,JNT,no wies no taim evri chaans unu get unu fi du dat
9932,COL,4,JNT,taak tu piipl nais an mek dem waahn fi iina wa unu a se jos sieka ou unu taak
9933,COL,4,JNT,siizn op unu aagiment wid saalt so dem waahn fi ier muo an muo bout wa unu a se
9934,COL,4,JNT,an unu fi nuo ou fi ansa evribadi tu
9935,COL,4,JNT,taikikos a wi gud gud breda
9936,COL,4,JNT,im eva a chos iina gad
9937,COL,4,JNT,wi lov im
9938,COL,4,JNT,im a wok fi di laad jos laik wi
9939,COL,4,JNT,im wi tel unu aal a wa a apm tu mi
9940,COL,4,JNT,mi sen im tu unu so im kyan tel unu ou wi a du an elp push unu fi gwaan an mek unu fiil api agen
9941,COL,4,JNT,im a kom wid oniisimos wi gud gud breda we wi lov tu an we eva chos iina gad
9942,COL,4,JNT,im a wan a unu
9943,COL,4,JNT,di tuu a dem wi mek unu nuo wa a gwaan uova yaso
9944,COL,4,JNT,ieristaakos we de iina prizn wid mi im sen oudi
9945,COL,4,JNT,baanabas kozn maak se oudi tu
9946,COL,4,JNT,mi tel unu bout maak aredi so ef im kom tu unu welkom im
9947,COL,4,JNT,an jiizas we piipl kaal jostos im sen oudi tu
9948,COL,4,JNT,dem chrii man ya a di onggl juu we a wok wid mi fi get piipl fi staat fala gad an tek im fi dem king an mek im ruul uova dem
9949,COL,4,JNT,an bwai dem elp an push mi uol iip
9950,COL,4,JNT,epafras we kom fram mongks unu an we a wan a krais jiizas sorvant dem im se oudi tu
9951,COL,4,JNT,im eva a prie fi unu wid aal a im aat
9952,COL,4,JNT,im prie se unu wi tan op chrang iina gad an no tap chos iina im
9953,COL,4,JNT,im prie se unu wi biliiv iina gad so til nobadi kyaahn mek unu tap chos iina im
9954,COL,4,JNT,an im prie aad se unu wi nuo fi shuor wa gad waahn unu fi du an fi biliiv
9955,COL,4,JNT,mi fi wan kyan tel unu ou aad im wok fi unu an fi di piipl dem we de a leyodiisiya an ierapolis
9956,COL,4,JNT,wi gud gud fren luuk di dakta im an diimas sen oudi tu
9957,COL,4,JNT,tel di breda an sista dem a leyodiisiya se mi se oudi
9958,COL,4,JNT,tel nimfa oudi an gad piipl dem we miit op an av choch a ar yaad
9959,COL,4,JNT,afta sumadi riid da leta ya tu unu mek shuor se sumadi riid it fi di piipl dem a leyodiisiya we biliiv iina gad
9960,COL,4,JNT,an unu fi riid di leta we mi sen go gi dem
9961,COL,4,JNT,tel aakipos dis fi mi mek shuor se yu don di wok we di laad gi yu fi du kaaz a im yaa wok fa
9962,COL,4,JNT,dis a mi paal
9963,COL,4,JNT,mi a rait an tel unu oudi wid mi uona an
9964,COL,4,JNT,memba se mi chien op iina jiel
9965,COL,4,JNT,mi prie se gad wi lov unu iivn duo wi no dizorv it
9966,1TH,1,JNT,dis a paal
9967,1TH,1,JNT,a mi silvanos an timoti a rait da leta ya
9968,1TH,1,JNT,wi a rait unu aal a di piipl dem we de a tesalonaika we biliiv iina jiizas krais aal a uu a gad an krais jiizas piipl dem mi prie se gad wi aalwiez shuo unu im lov iivn duo wi no dizorv it an mek unu av piis iina unu aat
9969,1TH,1,JNT,wi eva a gi gad tangks fi di uol a unu an a prie fi unu
9970,1TH,1,JNT,wi no tap prie an gi faada gad tangks fi unu kaaz wi memba ou unu du som gud sitn kaaz unu biliiv iina jiizas
9971,1TH,1,JNT,wi memba ou unu wok wel aad kaaz unu lov im an wi tingk bout ou unu neva eva tap luk tu im an so unu kuda pres aan no mata wa
9972,1TH,1,JNT,breda an sista we gad lov wi nuo se gad pik unu fi imself
9973,1TH,1,JNT,kaaz wen wi did bring wi gud nyuuz kom a neehn suoso wod wi bring kom bot wi bring di mesij wid powa we kom fram di uoli spirit
9974,1TH,1,JNT,an unu si se wi biliiv wid aal a wi aat se di gud nyuuz a chuu
9975,1TH,1,JNT,unu si aal a wa wi did du wen wi did liv mongks unu
9976,1TH,1,JNT,wi did du aal a dem sitn de fi elp unu
9977,1TH,1,JNT,unu staat fala wi an staat fala di laad tu
9978,1TH,1,JNT,an duo unu sofa bad bad unu biliiv iina di gud nyuuz siem wie no mata di sofarieshan kaaz di uoli spirit mek unu wel api
9979,1TH,1,JNT,an chuu dat unu ton di kaina piipl we aal a di piipl dem we biliiv iina gad we de iina masiduoniya an akaiya kyan fala
9980,1TH,1,JNT,an sieka wa unu a du aal piipl we no de iina masiduoniya an akaiya ier di gud nyuuz
9981,1TH,1,JNT,piipl aal bout a ier ou unu chos iina gad so wi no afi bada se notn tu dem kaaz dem siem wan taak bout ou unu chriit wi gud wen wi did kom wich paat unu de
9982,1TH,1,JNT,dem taak bout ou unu ton we fram unu faalz gad dem fi kom sorv gad di riil gad we no ded an we gi laif
9983,1TH,1,JNT,an dem taak bout ou unu a wiet fi jiizas gad bwai pikni fi kom fram evn
9984,1TH,1,JNT,jiizas we gad mek kom bak alaiv
9985,1TH,1,JNT,jiizas we siev wi fram gad jojment we a kom
9986,1TH,2,JNT,breda an sista unu nuo fi unuself se wen wi did kom tu unu nobadi kudn se wi kom fi notn
9987,1TH,2,JNT,unu nuo ou wen wi did de a filipai di piipl dem we inchaaj did mek wi sofa
9988,1TH,2,JNT,dem shiem wi bad bot gad gi wi di chrent fi kom tu unu siem wie an kom tel unu di gud nyuuz iivn duo uol iip a piipl did a chrai fi tap wi di mesij we wi bring kom gi unu neva kom fram no lai
9989,1TH,2,JNT,wi neehn tel unu fi di rang riizn an wi neehn a chrai fi chrik unu niida
9990,1TH,2,JNT,insteda dem sitn de wa wi did du
9991,1TH,2,JNT,wi taak laik man we gad tes an tingk gud inof fi sen wid di mesij bout jiizas
9992,1TH,2,JNT,wi naa chrai fi mek nobadi laik wi wi onggl waahn du wa gad waahn wi fi du kaaz a im a si wi aat
9993,1TH,2,JNT,an unu nuo se wi neehn kom swiitmout non a unu no taim at aal an gad si an nuo se wi neehn a chrai yuuz notn we wi se fi tek advaantij a non a unu niida
9994,1TH,2,JNT,wi neehn a luk fi piipl big wi op ar notn laka dat
9995,1TH,2,JNT,wi neva did a luk fi dat fram non a unu ar fram nobadi els niida
9996,1TH,2,JNT,an kaaz wi a apasl fi krais jiizas wi kuda kom bordn unu dong bot insteda dat wi chriit unu jengkl wen wi did de de siem laik wen mada we av yong biebi a tek kier a ar likl pikni dem
9997,1TH,2,JNT,wi lov unu so moch dat wi neva did onggl waahn unu nuo bout di gud nyuuz bot wi did glad fi du eniting wi kuda du fi elp unu tu kaaz unu miin so moch tu wi
9998,1TH,2,JNT,breda an sista wi shuor se unu memba ou aad wi did afi wok
9999,1TH,2,JNT,wi wok die an nait so wi neehn afi presha nobadi ar bordn unu dong wen wi did kom priich tu unu di gud nyuuz we kom fram gad
10000,1TH,2,JNT,unu siem wan si an nuo an gad si an nuo tu se wen wi did de mongks unu we biliiv wi neehn du notn rang
10001,1TH,2,JNT,wi du di rait sitn dem an nobadi kudn bliem wi fi notn
10002,1TH,2,JNT,an unu nuo se wi diil wid evri wan a unu laik ou wan faada chriit im uona pikni dem
10003,1TH,2,JNT,wi gi unu gud wod wi gi unu chrent an wi kip aan a beg unu fi liv laik gad piipl
10004,1TH,2,JNT,kaaz a im kaal unu iina fi im kindom an kaal unu fi kom nuo ou big an powaful im bi
10005,1TH,2,JNT,an sieka dis wi gi gad tangks aal di wail
10006,1TH,2,JNT,kaaz wen unu tek iin gad wod we unu did ier fram wi unu neehn tek it laik a wod we kom fram man bot unu tek it fi wa it bi fi chuu gad wod we a wok iina aal a unu we biliiv
10007,1TH,2,JNT,breda an sista unu komiin jos laik gad choch dem iina krais jiizas we de a judiya
10008,1TH,2,JNT,kaaz a fi unu uona piipl dem we de wich paat unu de a mek unu sofa di siem wie ou di judiyan piipl dem mek dem we de a judiya sofa
10009,1TH,2,JNT,a dem siem judiyan piipl de kil aaf di laad jiizas dem did kil di prafit dem tu
10010,1TH,2,JNT,an den dem kom kom mek wi sofa
10011,1TH,2,JNT,dem mek gad beks bad an dem an nobadi a no fren an aal wen wi fi taak tu di piipl dem we a no juu so dem kyan get siev di judiyan piipl dem did chrai fi no mek wi taak tu dem
10012,1TH,2,JNT,bot dem eva a sin a galang so til dem bok so gad kech op wid dem nou an a joj dem aad aad
10013,1TH,2,JNT,breda an sista mek wi taak bout wi nou
10014,1TH,2,JNT,wen dem mek wi afi lef unu aal ef a did jos wan owa bwai wi mis unu wi maita kyaahn si unu bot wi did a tingk bout unu siem wie an chrai aad aad fi si unu
10015,1TH,2,JNT,so wi did waahn fi kom tu unu
10016,1TH,2,JNT,mi fi wan paal mi chrai uova an uova bot sietan blak wi
10017,1TH,2,JNT,mi did waahn kom luk fi unu
10018,1TH,2,JNT,kaaz aftaraal a uu mek wi kyan luk faawod fi di die wen wi laad kom bak kaaz wi nuo fi shuor se unu ago gwaan biliiv iina im
10019,1TH,2,JNT,an a uu mek wi api so
10020,1TH,2,JNT,ar uu mek wi ago kyan buos infronta im wen im kom bak buos laik se wi win medal
10021,1TH,2,JNT,iihn
10022,1TH,2,JNT,no unu kaaz fi riil man a unu mek wi proud an api so
10023,1TH,3,JNT,so wen wi kudn bier it no langga wi did api fi tan iina atenz wi wan
10024,1TH,3,JNT,an wi sen timoti tu unu
10025,1TH,3,JNT,timoti wi breda we a wok wid gad an a priich di gud nyuuz bout krais jiizas
10026,1TH,3,JNT,wi sen im fi bil unu op iina wa unu biliiv an fi mek unu kyan uol aan so dem sofarieshan ya kyaahn shiek op non a unu
10027,1TH,3,JNT,kaaz unu siem wan nuo se a dat gad plan fi wi
10028,1TH,3,JNT,memba wen wi did de wich paat unu de wi did waan unu lang bifuo it apm se wi did a go sofa
10029,1TH,3,JNT,an si de a dat apm unu don nuo dat aredi
10030,1TH,3,JNT,a so kom wen wi kudn bier it no langga mi did afi sen timoti fi fain out ef unu a uol aan chrang an a gwaan chos iina gad
10031,1TH,3,JNT,kaa mi did fried se sietan did mek unu du rang an so aal di wok we wi did du mongks unu wudn wot notn
10032,1TH,3,JNT,bot nou timoti kom bak kom gi wi gud nyuuz bout ou unu stil biliiv iina jiizas chrang chrang an ou unu lov gad tu
10033,1TH,3,JNT,im tel wi se unu eva a tingk bout wi iina som gud wie an ou unu lang fi si wi jos laik ou wi lang fi si unu
10034,1TH,3,JNT,so breda an sista iivn duo wi de ya an a go chuu wi uona chobl an sofarieshan wi fiil gud iina wi aat kaaz unu tan op chrang iina gad an a gwaan chos iina im siem wie
10035,1TH,3,JNT,an nou wi riili a liv sins wi nuo se unu a tan op chrang iina gad
10036,1TH,3,JNT,wi kyaahn tangk gad inof fi unu an fi ou api unu mek wi fiil wen wi go bifuo gad
10037,1TH,3,JNT,nait an die wi prie aad aad fi unu a aks gad fi mek wi si unu agen so wi kyan gi unu wateva unu niid fi chos im iina evri wie laik wa unu sopuoz fi a du
10038,1TH,3,JNT,nou wi prie se faada gad imself an wi laad jiizas wi mek wi kyan kom luk fi unu
10039,1TH,3,JNT,an wi prie se di laad jiizas wi elp unu fi lov unu wan aneda muo an muo an ada piipl tu so unu wi lov piipl di siem wie ou wi lov unu
10040,1TH,3,JNT,da wie ya unu aat wi get chrang so unu wi du di sitn dem we shuo se unu bilang tu wi faada gad
10041,1TH,3,JNT,an so im naa go kyan bliem unu fi notn wen unu tan op infronta im wen wi laad jiizas kom bak wid aal a im piipl dem
10042,1TH,4,JNT,nou breda an sista fi don wa wi did a se bifuo wi did don tiich unu aredi ou fi liv so gad wi api wid unu an wi nuo se a so unu a liv
10043,1TH,4,JNT,bot wi a aks unu an a beg unu iina di laad jiizas niem fi liv so muo an muo
10044,1TH,4,JNT,kaaz unu nuo se wa wi tel unu fi du a dat di laad jiizas se unu fi du
10045,1TH,4,JNT,gad waahn unu fi liv wan laif we gud an kliin an we shuo se unu a fi im uona piipl so unu fi kip we fram aal kaina seks sin
10046,1TH,4,JNT,evri wan a unu fi nuo ou fi kanchuol unu badi iina wan wie we gud an kliin an we shuo se unu a gad piipl an iina wan wie we piipl kyan rispek
10047,1TH,4,JNT,unu no fi go roun an a dabldabl iina seks sin laik di worliyan dem we no nuo gad
10048,1TH,4,JNT,an unu mosn chriit unu breda an sista dem iina wan wie we no rait
10049,1TH,4,JNT,unu no fi tek advaantij a dem
10050,1TH,4,JNT,kaaz di laad ago ponish piipl fi aal a dem kaina sin ya
10051,1TH,4,JNT,wi did don tel unu an waan unu aredi
10052,1TH,4,JNT,kaaz gad neehn kaal wi fi wi dabl iina seks sin bot fi liv kliin
10053,1TH,4,JNT,an enibadi we no du dis a no jos man dem naa fala bot dem ton dem bak pan gad gad we gi unu im uoli spirit
10054,1TH,4,JNT,nou fi taak bout ou unu fi lov unu breda an sista dem we biliiv iina jiizas mi no niid fi rait an tel unu bout dat kaaz gad imself don tiich unu ou fi lov unu wan aneda
10055,1TH,4,JNT,an fi riil unu lov unu breda an sista dem we de aal uova masiduoniya
10056,1TH,4,JNT,bot mi breda an sista wi a beg unu du dat muo an muo
10057,1TH,4,JNT,unu fi chrai aad fi liv wan kwaiyat laif an no go roun wid no loud naiz a aagyuaagyu
10058,1TH,4,JNT,unu fi main unu uona bizniz an no meglmegl
10059,1TH,4,JNT,an unu fi wok wid unu an jos laka ou wi tel unu fi du
10060,1TH,4,JNT,da wie de ou unu liv wi mek piipl we no biliiv an chos iina gad rispek unu an unu no afi luk tu nobadi fi notn niida
10061,1TH,4,JNT,breda an sista wi waahn unu fi nuo bout wa riili apm tu aal a dem we jrap asliip
10062,1TH,4,JNT,da wie ya unu wi no baal an muon laik di piipl dem we no nuo gad an no ekspek notn gud fi apm afta sumadi ded
10063,1TH,4,JNT,wi biliiv se jiizas ded an kom bak alaiv so wi biliiv se gad ago mek evribadi we chos iina jiizas kom bak alaiv wen jiizas kom bak
10064,1TH,4,JNT,wa wi a tiich unu ya nou a wa di laad wod se
10065,1TH,4,JNT,wi we stil alaiv wen di laad kom bak wi naa go miit op wid di laad bifuo dem we ded aredi yu no
10066,1TH,4,JNT,kaaz di laad imself ago kom dong fram outa evn an piipl ago ier im baal out loud
10067,1TH,4,JNT,dem ago ier di ed ienjel kaal out an gad chompit ago bluo
10068,1TH,4,JNT,an di piipl dem we ded we did biliiv iina krais jiizas dem ago kom bak alaiv fos
10069,1TH,4,JNT,den wi we stil a liv an we de pan ort siem wie wi an dem ago get tek op iina di kloud dem fi miit di laad iina di ier an a so wi ago en op de wich paat di laad de fi eva
10070,1TH,4,JNT,so yuuz dem wod ya elp unu wan aneda so unu aat wi no evi dong
10071,1TH,5,JNT,breda an sista mi no afi rait unu bout di taim an di die wen dem sitn de ago apm
10072,1TH,5,JNT,kaaz unu don nuo se di die wen di laad a kom bak ago kom iin sodn jos laik wan tiif iina di nait
10073,1TH,5,JNT,wen piipl staat fi se wi av piis an evriting sief braps a dat de taim tingz ago ton opsaid dong
10074,1TH,5,JNT,sofarieshan ago lik dem so faas laik wen pien staat riich di uman we bout fi av biebi
10075,1TH,5,JNT,an dem naa go kyan ron we fram it
10076,1TH,5,JNT,bot breda an sista unu nuo tu moch fi di die wen di laad kom kom fraitn unu laik tiif iina nait
10077,1TH,5,JNT,kaaz di uol a unu bilang tu di lait an unu bilang tu di die
10078,1TH,5,JNT,wi no av notn fi du wid nait an daaknis
10079,1TH,5,JNT,so mek wi no sliip laik dem we a liv iina di daak
10080,1TH,5,JNT,bot mek wi kip wi yai waid uopm an wi ed skruu aan gud
10081,1TH,5,JNT,kaaz aal uu sliip sliip a nait taim
10082,1TH,5,JNT,an dem de we jongk aaf demself a nait taim dem get jongk
10083,1TH,5,JNT,bot wi we bilang tu di die wi fi tingk chriet an chos iina gad an lov im
10084,1TH,5,JNT,da wie de wi a protek wiself jos laik di suoja dem wen dem wier di metal ves
10085,1TH,5,JNT,an jos laik ou di suoja dem put aan di elmit fi protek dem ed a siem so wi fi protek wiself an luk faawod fi gad siev wi an biliiv iina wi aat se im ago du it
10086,1TH,5,JNT,kaaz gad neehn put wi ya so im kuda mek wi sofa bot im du wa im du so di laad jiizas krais kuda siev wi
10087,1TH,5,JNT,jiizas ded fi wi so weda wi alaiv ar wi ded di uol a wi kyan go liv wid im
10088,1TH,5,JNT,so unu fi taak di sitn dem fi elp unu wan aneda get chrang laik wa unu a du nou an gwaan bil op unu wan aneda
10089,1TH,5,JNT,breda an sista nou wi a beg unu fi rispek di piipl dem we a wok aad mongks unu an we a liid an tiich unu
10090,1TH,5,JNT,unu fi gi dem nof rispek an shuo dem ou unu tingk dem impuotant
10091,1TH,5,JNT,unu fi lov dem sieka aal we dem du
10092,1TH,5,JNT,liv iina piis mongks unu wan aneda
10093,1TH,5,JNT,an breda an sista wi beg unu fi waan di aiglaz dem we no waahn wok elp di wan dem we friedifriedi fi get briev an elp di wan dem we wiik iina eni kaina wie tu
10094,1TH,5,JNT,an beg unu du tek unu taim wid evribadi
10095,1TH,5,JNT,mek shuor se nobadi no chriit sumadi bad kaaz dat de sumadi did chriit dem bad bot unu fi aalwiez chrai fi diil wid unu wan aneda gud an diil wid ada piipl gud tu
10096,1TH,5,JNT,unu fi tan api aal di taim
10097,1TH,5,JNT,no tap prie
10098,1TH,5,JNT,no mata wa apm gi gad nof tangks kaaz a dat gad waahn unu fi du nou dat unu an jiizas krais kluos
10099,1TH,5,JNT,no uol dong ar shot op di uoli spirit
10100,1TH,5,JNT,no se di mesij we piipl kliem se dem get fram gad a fuulinish bot tes evriting
10101,1TH,5,JNT,eng aan pan wa gud an kip we fram aal kaina sitn we bad
10102,1TH,5,JNT,wi prie se gad imself we gi piipl piis wi put unu wan said fi liv fi im an sorv im wid aal a unu aat an wi mek unu tan jos laik im iina evri wie
10103,1TH,5,JNT,an wi prie se im wi no mek no paat a unu spirit suol ar badi kyan get bliem fi notn wen wi laad jiizas krais kom bak
10104,1TH,5,JNT,di wan we kaal unu im aalwiez du wa im se im ago du an im wi du dis tu
10105,1TH,5,JNT,breda an sista prie fi wi
10106,1TH,5,JNT,wen unu kom kom worship kis di breda an sista dem an tel dem oudi
10107,1TH,5,JNT,mi a tel unu iina di laad niem se unu fi riid da leta ya tu aal a di breda an sista dem
10108,1TH,5,JNT,mi prie se wi laad jiizas krais wi shuo unu lov iivn duo wi no dizorv it
10109,2TH,1,JNT,dis a paal
10110,2TH,1,JNT,a mi silvanos an timoti a rait da leta ya
10111,2TH,1,JNT,wi a rait di uol a unu we de a tesalonaika we biliiv iina jiizas krais an we bilang tu gad an krais jiizas
10112,2TH,1,JNT,wi prie se wi faada gad an di laad jiizas krais wi aalwiez shuo unu lov iivn duo wi no dizorv it an gi unu piis iina unu aat
10113,2TH,1,JNT,breda an sista wi fi gi gad tangks fi unu aal di wail an dat a di rait ting tu
10114,2TH,1,JNT,wi fi gi tangks kaaz unu a chos iina gad muo an muo an a lov unu wan aneda muo an muo tu
10115,2TH,1,JNT,sieka dat wi fi wan afi buos bout unu iina aal a gad choch dem kaaz unu eng aan no mata wa
10116,2TH,1,JNT,an unu a chos iina gad iivn duo unu a sofa an a go chuu nof chraiyal an chibilieshan
10117,2TH,1,JNT,aal a dem sitn ya shuo plien plien se gad joj piipl ou dem fi get joj kaaz im a get unu redi fi im kindom we unu a sofa fa
10118,2TH,1,JNT,an sins gad fier di piipl dem we kaaz unu fi sofa im ago mek dem sofa tu
10119,2TH,1,JNT,an unu we a sofa im ago mek di sofarieshan tap wen di laad jiizas kom fram evn an shuo imself
10120,2TH,1,JNT,da taim de aal a wi ago get fi res wi naa go sofa no muo
10121,2TH,1,JNT,jiizas ago kom fram evn wid im powaful ienjel dem wid wan faiya we a bliez
10122,2TH,1,JNT,im ago bring dong jojment pan aal a uu no nuo gad an dem de we no fala di gud nyuuz bout wi laad jiizas
10123,2TH,1,JNT,dem ago get ponish
10124,2TH,1,JNT,dem ago sofa fi eva an eva kaaz dem naa go kyan de we di laad de an dem naa go eva get fi si ou di laad big an powaful
10125,2TH,1,JNT,di laad jiizas ago du aal a dem sopm ya wen im kom bak pan jojment die fi get priez sieka di wok we im du iina fi im piipl dem
10126,2TH,1,JNT,unu ago de de a priez im tu
10127,2TH,1,JNT,kaaz unu did biliiv di sitn dem we wi nuo fi wiself an did kom tel unu
10128,2TH,1,JNT,a dat mek wi kip aan a prie fi unu
10129,2TH,1,JNT,wi prie se gad wi mek unu gud inof fi di kaina laif we im kaal unu fa
10130,2TH,1,JNT,an wi prie se gad wi elp unu so dat wid fi im powa unu wi du aal a di gud sitn dem we unu waahn fi du an unu wi du dem tu kaaz unu biliiv iina im
10131,2TH,1,JNT,da wie de di laad jiizas krais wi get priez an unu kyan get big op tu
10132,2TH,1,JNT,dis kyan apm kaaz fi wi gad an wi laad jiizas krais lov wi iivn duo wi no dizorv it
10133,2TH,2,JNT,nou breda an sista bout di die wen wi laad jiizas krais a kom bak an ou di uol a wi ago get gyada op fi go miit im wi a aks unu du no bada mek nobadi twis op unu ed an fraitn unu so dat unu kyaahn iivn tingk chriet
10134,2TH,2,JNT,nobadi no mek no mesij we nobadi kliem se dem get fram di spirit an no faam a leta we kliem se it kom fram wi we a tel unu bout se di die wen di laad fi kom bak de ya aredi
10135,2TH,2,JNT,no mek non a dat twis op unu ed
10136,2TH,2,JNT,no biliiv non a dat no mek nobadi fuul unu op non at aal
10137,2TH,2,JNT,kaaz da die de naa kom til wan taim kom wen uol iip a piipl ago go gens gad an no waahn av notn fi du wid im
10138,2TH,2,JNT,an da die de naa kom til di man we brok gad laa shuo op di man we gad boun fi tier dong an mash op iina el
10139,2TH,2,JNT,im ago fait gens eniting an enibadi we piipl kaal gad an eniting we dem worship
10140,2TH,2,JNT,an im ago put imself aiya dan dem
10141,2TH,2,JNT,im ago aal tek siit iina gad ous an kliem se im a gad
10142,2TH,2,JNT,unu no memba se mi did a tel unu dem sitn ya wen mi did de mongks unu
10143,2TH,2,JNT,nou unu don nuo aredi di wan we a uol im bak an im ago gwaan uol im bak so im kyan kom wen a fi im taim fi kom
10144,2TH,2,JNT,kaaz wan wikid sitn de bout we a wok anda di kwaiyat fi kaaz piipl fi go gens gad laa
10145,2TH,2,JNT,bot sumadi a uol it bak
10146,2TH,2,JNT,an di wan we a uol it bak ago gwaan uol it til im get muuv outa di wie
10147,2TH,2,JNT,an den di wan we brok gad laa ago shuo op an mek evribadi nuo uu im bi
10148,2TH,2,JNT,bot wen di laad jiizas kom im ago bluo pan im kil im an jiizas brait brait lait ago waip im out fi gud
10149,2TH,2,JNT,a sietan ago mek di wan we brok gad laa kom
10150,2TH,2,JNT,an im ago gi im powa fi wok aal kaina mirikl an shuo aal kaina sain
10151,2TH,2,JNT,im ago du aal kaina wikidnis fi chrik op di piipl dem we boun fi ded kaaz dem did ton dem bak an neehn lov di chuut we wuda siev dem
10152,2TH,2,JNT,so sieka dat gad a sen wan powaful sitn we wi twis op ou dem tingk so dem kyan biliiv di lai dem
10153,2TH,2,JNT,so aal a uu neehn biliiv di chuut bot did wel glad fi tan iina sin gad ago ponish dem
10154,2TH,2,JNT,bot breda an sista wi afi gi gad tangks fi unu aal di wail
10155,2TH,2,JNT,di laad lov unu an so im pik unu an kaal unu fi get siev fram iivn bifuo im mek di worl
10156,2TH,2,JNT,di spirit kliin unu op fi gad an unu biliiv iina di chuut tu so unu get siev
10157,2TH,2,JNT,gad did kaal unu fi get siev fram di taim wen wi did kom tel unu di gud nyuuz
10158,2TH,2,JNT,im kaal unu so unu kyan kom get som a di ana we wi laad jiizas krais av
10159,2TH,2,JNT,so breda an sista tan op chrang an eng aan tait pan di sitn dem we wi tiich unu weda a se wi did se dem ar a rait wi did rait dem
10160,2TH,2,JNT,nou wi prie tu wi laad jiizas krais imself an wi faada gad gad lov wi an no tap gi wi gud wod fi mek wi aat chrang an im mek wi kyan luk faawod tu som gud sitn tu we im pramis fi gi wi duo wi no dizorv dem at aal at aal
10161,2TH,2,JNT,wi prie se wi laad jiizas an wi faada gad wi gwaan gi unu gud wod an mek unu aat chrang so unu wi aalwiez se an du wa gud
10162,2TH,3,JNT,breda an sista ier wa wi a se bifuo wi don yaso wi a beg unu fi prie fi wi
10163,2TH,3,JNT,prie se gad mesij wi pred faas faas an piipl wi ana it no mata wich paat it go jos laik wa did apm wen it kom tu unu
10164,2TH,3,JNT,an prie se gad wi siev wi fram di wikid an torbl piipl dem kaaz a no evribadi biliiv iina di laad
10165,2TH,3,JNT,bot memba se gad wi aalwiez du wa im se im ago du
10166,2TH,3,JNT,im ago mek unu aat chrang an im wi protek unu fram di wikid wan
10167,2TH,3,JNT,di laad mek wi kyan chos se unu a du aal a wa wi tel unu fi du
10168,2TH,3,JNT,an im mek wi kyan chos se unu wi gwaan du dat
10169,2TH,3,JNT,nou mi prie se di laad wi mek unu andastan umoch im lov unu an elp unu fi eng aan an no gi op siem laik wa krais jiizas did du
10170,2TH,3,JNT,nou breda an sista iina wi laad jiizas krais niem wi a tel unu kip we fram enibadi we se dem biliiv bot no waahn wok an we naa waak laik ou wi tel unu fi waak
10171,2TH,3,JNT,kaaz unu siem wan don nuo aredi se unu fi fala wi an wi neehn aigl an liezi wen wi did de mongks unu
10172,2TH,3,JNT,wi neehn tek nobadi fuud an nyam it ef wi neehn pie fa
10173,2TH,3,JNT,nuo wi wok aad die an nait so wi no afi presha an bordn dong nobadi
10174,2TH,3,JNT,a no kaaz wi no av di rait fi du dat mek wi neehn du it yu no bot a kaaz wi waahn mek shuor se unu si ou unu fi liv an liv da wie de
10175,2TH,3,JNT,kaaz aal wen wi did de mongks unu wi did gi unu da ruul ya ef sumadi no waahn wok no mek dem nyam
10176,2TH,3,JNT,wi tel unu dat kaaz wi ier bout som a unu we a waak roun aigl an naa wok non at aal
10177,2TH,3,JNT,no onggl dat bot dem aal a faas wid we ada piipl a du tu
10178,2TH,3,JNT,nou iina wi laad jiizas krais niem wi did a tel dem piipl de an wi push dem aad fi go sekl dong an fain wok so dem kyan bai dem uona fuud an nyam
10179,2TH,3,JNT,bot breda an sista unu no fi get taiyad fi du di rait sitn dem
10180,2TH,3,JNT,an ef sumadi no fala wa wi se iina da leta ya maak dem fies an no diil wid dem so dem fiil shiem
10181,2TH,3,JNT,bot no chriit dem laik se dem a unu enimi nuo man
10182,2TH,3,JNT,bot waan dem laik ou unu wuda waan unu uona breda an sista we biliiv iina jiizas
10183,2TH,3,JNT,nou mi prie se di laad imself we gi piis wi gi unu piis iina unu aat fi eva no mata wa a gwaan
10184,2TH,3,JNT,an mi prie se im wi tan wid di uol a unu
10185,2TH,3,JNT,dis a mi paal
10186,2TH,3,JNT,mi a rait dem wod ya wid mi uona an fi shuo unu se da leta ya a fram mi
10187,2TH,3,JNT,a so mi rait aal a mi leta dem
10188,2TH,3,JNT,mi prie se wi laad jiizas krais wi shuo unu lov iivn duo wi no dizorv it
10189,1TI,1,JNT,timoti dis a paal jiizas krais apasl
10190,1TI,1,JNT,a di gad we siev wi an jiizas krais di wan we mek wi kyan luk fi get aal kaina gud sitn aada mi fi bi wan apasl
10191,1TI,1,JNT,timoti yu komiin laik se yu a riili fi mi pikni kaaz di tuu a wi biliiv an chos iina di siem gad
10192,1TI,1,JNT,mi prie se wi faada gad an wi laad jiizas krais wi gud an kain tu yu shuo yu lov iivn duo wi no dizorv it an gi yu piis iina yu aat
10193,1TI,1,JNT,wen mi did a go masiduoniya mi beg yu fi tan a efisos so yu kyan waan di piipl dem we naa tiich gad wod fi tap pred faalz wod
10194,1TI,1,JNT,dem no fi wies dem taim niida pan mek op tuori we no mek no sens at aal an dem no fi bada wid uu a uufa jinarieshan
10195,1TI,1,JNT,dem de sitn de onggl kaaz piipl fi kwarilkwaril wid dem wan aneda insteda chos iina gad plan fi siev piipl
10196,1TI,1,JNT,mi tel yu fi du dis so di piipl dem kyan lov dem wan aneda wid di kaina lov we kom fram wan gud aat we nuo rait fram rang
10197,1TI,1,JNT,wen dem lov dem wan aneda so dem a ak laik piipl we riili bilang tu gad
10198,1TI,1,JNT,di faalz tiicha dem ton dem bak pan dem sitn ya
10199,1TI,1,JNT,dem ton tu di sitn dem we no mata an staat taak som sitn we no mek no sens
10200,1TI,1,JNT,dem waahn fi tiich gad laa bot dem no andastan we dem a se moch les di sitn dem we dem a taak bout iivn duo dem tingk se dem nuo
10201,1TI,1,JNT,nou wi nuo se di laa a gud sopm ef it yuuz laik ou it fi yuuz
10202,1TI,1,JNT,wi andastan se di laa neva mek fi gud piipl bot fi piipl we a kriminal an di wan dem we wudn fiil no wie ef dem brok di laa
10203,1TI,1,JNT,it mek fi piipl we no worship di chuu gad an di sina dem fi di wan we no fala no kaina gad an di wan dem we kos gad
10204,1TI,1,JNT,di laa mek fi di mordara dem aal di wan dem we wuda kil dem uona mada an faada
10205,1TI,1,JNT,it mek fi di man dem we av seks wid ada man ar uman we av seks wid ada uman an fi piipl we tek paat iina aal kaina seks sin
10206,1TI,1,JNT,di laa a fi di wan dem we kech an sel piipl fi ton sliev an fi piipl we a laiyad an piipl we go a kuot go tel lai pan ada piipl
10207,1TI,1,JNT,matarafak it a fi enibadi we go gens di chuu mesij we wi tiich an we lain op wid di gud nyuuz bout wa gad du fi wi wen im sen im bwai pikni fi siev wi
10208,1TI,1,JNT,a da siem powaful gud nyuuz ya gad di wan we piipl fi priez se mi fi tiich
10209,1TI,1,JNT,mi afi tangk wi laad jiizas krais di wan we gi mi chrent kaaz im chos mi fi bi im apasl
10210,1TI,1,JNT,im pik mi iivn duo mi yuus tu kos im an taament im piipl dem
10211,1TI,1,JNT,duo mi did wikid im di stil gud an kain tu mi kaaz im si se dem taim de mi neva biliiv iina im an mi neva riili nuo wa mi did a du
10212,1TI,1,JNT,jiizas krais wi laad did shuo mi lov iivn duo mi neva dizorv it at aal at aal
10213,1TI,1,JNT,im kaaz mi fi biliiv iina im an fi lov piipl
10214,1TI,1,JNT,nou lisn mi gud kaaz wa mi bout fi tel yu a no no lai bot a chuu sopm we di uol a wi fi tek an biliiv jiizas kom iina di worl fi siev sina
10215,1TI,1,JNT,luk pan mi mi a did di wos kaina sina an gad siev mi
10216,1TI,1,JNT,gad did gud tu mi so jiizas krais kuda shuo ou im tek taim wid piipl
10217,1TI,1,JNT,jiizas put op wid sumadi laka mi so ada piipl we ago biliiv iina im an get fi liv fi eva an eva wi si se im riili riili tek taim wid piipl
10218,1TI,1,JNT,so rispek an priez tu di king we ago bi king fi eva di onggl gad di wan we kyan neva ded an we wi kyaahn si wid wi yai dem priez tu im fi eva an eva iemen timoti mi bwai pikni mi a chos yu fi du wa mi tel yu fi du
10219,1TI,1,JNT,wa mi a tel yu a di sed sitn dem di prafit dem di se bout yu
10220,1TI,1,JNT,so memba aal a wa dem se so yu wi no gi op bot fait laik wan riil suoja an gwaan biliiv iina jiizas krais no mata wa an du we yu nuo iina yu aat rait
10221,1TI,1,JNT,kaaz som piipl ton dem bak pan wa dem nuo iina dem aat rait an mash op dem fiet iina gad
10222,1TI,1,JNT,tuu piipl we dis apm tu a aimeniyos an aligzanda
10223,1TI,1,JNT,mi ton dem uova tu sietan so dat dem wi lorn no fi kos gad
10224,1TI,2,JNT,so fos ting fos mi a beg yu an di piipl dem fi prie fi evribadi
10225,1TI,2,JNT,beg gad fi kom chuu fi dem
10226,1TI,2,JNT,gi gad tangks fi dem an aks im fi gi dem aal we dem niid
10227,1TI,2,JNT,prie fi enibadi we ron wan konchri an fi piipl we iina powa
10228,1TI,2,JNT,prie fi dem so wi kyan liv iina piis an kwaiyat biyiev laik ou wi fi biyiev an worship gad
10229,1TI,2,JNT,a wan gud sopm dis an a so di gad we siev wi waahn wi fi prie fi evribadi
10230,1TI,2,JNT,im waahn evribadi fi get siev an fi nuo di chuut
10231,1TI,2,JNT,kaaz a onggl wan gad de bout an jiizas krais a di migl man di onggl wan we kyan bring gad an piipl tugeda
10232,1TI,2,JNT,jiizas gi op im laif so dat im kuda bai bak evribadi an frii dem fram sin
10233,1TI,2,JNT,wen jiizas ded im shuo se gad did av wan plan fi siev piipl bot iina fi im uona taim
10234,1TI,2,JNT,a so mek gad sen mi fi bi im apasl so mi kuda priich di chuut
10235,1TI,2,JNT,im sen mi fi tiich aal a di piipl dem we a no juu an tel dem se gad wi siev dem ef dem biliiv iina jiizas
10236,1TI,2,JNT,mi naa lai mi a tel yu di chuut
10237,1TI,2,JNT,so mi aks dat wen unu kom tugeda fi worship gad dat aal a di man dem wi lif op dem an an prie
10238,1TI,2,JNT,dem man ya laif mos kliin an wen dem a prie dem no fi av op nobadi iina dem aat ar a kwaril wid dem wan aneda
10239,1TI,2,JNT,mi waahn di uman dem fi jres prapa
10240,1TI,2,JNT,dem no fi jres op demself iina big fansi ier stail guol porl ar dier kluoz
10241,1TI,2,JNT,wa dem fi du a jres op demself wid di gud sitn dem we dem du fi ada piipl
10242,1TI,2,JNT,a dat uman we a fala gad fi du
10243,1TI,2,JNT,wen di man dem a tiich di uman dem fi tan todi kwaiyat demself an lorn
10244,1TI,2,JNT,uman mos kwaiyat demself mi no lou dem fi tiich iina choch ar fi ruul uova man
10245,1TI,2,JNT,kaaz adam did mek bifuo iiv
10246,1TI,2,JNT,an a no adam di siniek did chrik a iiv an a shi du wa gad se dem neva fi du
10247,1TI,2,JNT,bot gad gweehn siev di uman chuu ar pikni
10248,1TI,2,JNT,im gweehn siev di uman dem ef dem gwaan biliiv iina im shuo lov an liv ou im waahn dem fi liv
10249,1TI,3,JNT,wen piipl se a gud sopm ef wan man waahn ton elda iina di choch a chuu dem a taak
10250,1TI,3,JNT,di elda fi liv im laif so dat nobadi kyaahn se notn bad gens im
10251,1TI,3,JNT,im fi av onggl wan waif im fi nuo ou fi kanchuol imself an no go uova buod wid notn
10252,1TI,3,JNT,piipl mos kyan rispek im an im fi kyan chriit piipl gud wen dem kom a im yaad
10253,1TI,3,JNT,di elda mos nuo ou fi tiich
10254,1TI,3,JNT,im no fi lov jringk tu moch an im no fi lov fait bot im fi nais an jengkl an liv iina piis wid evribadi
10255,1TI,3,JNT,pan tap a dat im no fi lov moni niida
10256,1TI,3,JNT,im fi nuo ou fi ron im ous an im pikni dem fi lisn wa im se an shuo rispek
10257,1TI,3,JNT,kaaz ef sumadi kyaahn ron dem uona ous ou dem ago ron gad choch
10258,1TI,3,JNT,di elda no fi bi sumadi we jos staat biliiv iina jiizas krais ar im wi get buosi
10259,1TI,3,JNT,kaaz ef im get buosi gad wi ponish im laik ou im di ponish di devl
10260,1TI,3,JNT,a no jos piipl we biliiv iina jiizas wan bot aal piipl we no biliiv iina jiizas mos taak gud bout im
10261,1TI,3,JNT,kaaz ef piipl rispek im nobadi kyaahn se notn wikid bout im an di devl naa go kyan chrap im
10262,1TI,3,JNT,siem laik di elda di diikan dem fi bi sumadi we piipl rispek
10263,1TI,3,JNT,dem no fi tel wan sumadi sitn an go tel sumadi els sitn difrant dem no fi lov jringk tu moch an dem no fi waahn waahn moni
10264,1TI,3,JNT,dem fi eng aan tait pan di chuu mesij we gad shuo wi wid aal a dem aat an no fiek it
10265,1TI,3,JNT,piipl we waahn ton diikan kyaahn jos ton diikan so
10266,1TI,3,JNT,di choch afi tes dem fos an ef nobadi no fain notn rang wid dem den dem kyan ton diikan
10267,1TI,3,JNT,a siem so di uman dem mos liv dem laif so piipl wi rispek dem
10268,1TI,3,JNT,dem no fi susususu lai ar taak bad bout piipl
10269,1TI,3,JNT,insteda dat dem fi kyan kanchuol demself no go uova buod wid notn an piipl fi kyan chos dem
10270,1TI,3,JNT,di diikan dem mos onggl av wan waif an mos kyan kanchuol dem pikni dem an ron dem uona ous
10271,1TI,3,JNT,piipl wi rispek di diikan dem we du wan gud jab an kaaz piipl rispek dem di diikan dem kyan taak bout dem chos iina jiizas an no fried a notn
10272,1TI,3,JNT,mi uop se mi kyan kom si yu suun bot mi a rait da leta ya siem wie
10273,1TI,3,JNT,in kies sitn uol mi bak mi a rait fi mek yu nuo ou piipl we a paat a gad fambili mos biyiev
10274,1TI,3,JNT,gad fambili a di choch an di choch a fi gad we liv fi eva an eva
10275,1TI,3,JNT,di choch sopuot an uol op di chuut jos laik ou di foundieshan an di kaana puos uol op wan bildin
10276,1TI,3,JNT,aal a wi nuo fi shuor se di uol a di sitn dem we gad shuo wi we jos big an powaful a chuu
10277,1TI,3,JNT,a chuu se jiizas baan a ort laik wan man
10278,1TI,3,JNT,di uoli spirit pruuv se gad did tek im fi im pikni an di ienjel dem did si im
10279,1TI,3,JNT,piipl priich tu evribadi bout im evribadi put dem chos iina im an gad tek im op iina evn
10280,1TI,4,JNT,di uoli spirit tel wi plien plien se iina dem laas die ya nof piipl ago ton dem bak pan di chuut bout jiizas an go biliiv iina wa di wikid laiyad spirit tel di faalz tiicha dem fi priich
10281,1TI,4,JNT,dem tiicha ya a ipokrit dem no nuo rait fram rang kaaz dem naa no kanchens
10282,1TI,4,JNT,dem tiich se piipl no fi get marid an dem no fi nyam sortn an sortn fuud
10283,1TI,4,JNT,bot di piipl we biliiv iina di chuu gad nuo se gad mek aal fuud fi nyam aal yu afi du a gi tangks fos
10284,1TI,4,JNT,evriting we gad mek gud so ef yu gi tangks yu no afi fried fi nyam notn
10285,1TI,4,JNT,kaaz prieya an gad wod mek di fuud kliin
10286,1TI,4,JNT,timoti yu wi bi wan gud sorvant fi jiizas krais ef yu tiich di piipl di chuut bout dem sitn ya gwaan kip di chuu mesij bout krais jiizas kluos tu yu aat an gwaan fala di chuu sitn dem we mi did tiich yu
10287,1TI,4,JNT,no av notn fi du wid di tuori dem we no chuu an we a jos fuulinish bot wok aad fi fala we gad se an liv ou yu nuo gad waahn yu fi liv
10288,1TI,4,JNT,kaaz jos laik ou wi eksasaiz an chrien wi badi so it wi chrang wi afi eksasaiz an chrien wi aat fi fala gad
10289,1TI,4,JNT,kaaz wen wi chrien wi aat fi fala gad wi no jos get chrang bot gad kaaz wi fi liv nou an fi eva an eva
10290,1TI,4,JNT,dat a di chuut an evribadi fi fala it
10291,1TI,4,JNT,wi put wi chos iina di gad we kyaahn ded an we siev evribadi speshali di wan dem we biliiv iina im
10292,1TI,4,JNT,gad pramis fi mek wi liv fi eva ef wi chos iina im an a so mek wi afi chogl an wok aad
10293,1TI,4,JNT,tiich dem sitn ya an tel evribadi fi mek shuor dem fala dem
10294,1TI,4,JNT,no mek nobadi put yu dong kaaz yu yong
10295,1TI,4,JNT,mek shuor yu liv rait so piipl kyan fala yu lov piipl chos iina gad an liv wan kliin laif an no sin
10296,1TI,4,JNT,gwaan tiich an riid gad wod out loud mek evribadi ier an gwaan elp di piipl fi andastan dem til mi kom
10297,1TI,4,JNT,no figet bout di gif we di uoli spirit gi yu mek shuor se yu yuuz it
10298,1TI,4,JNT,a da gif de yu did get wen di prafit dem did taak uova yu an di elda dem did put dem an pan yu an prie
10299,1TI,4,JNT,memba dem sitn ya
10300,1TI,4,JNT,tingk bout dem aal di taim an put evriting iina di wok we mi gi yu so piipl kyan si ou faar yu kom
10301,1TI,4,JNT,wach ou yu liv an wach wa yu tiich
10302,1TI,4,JNT,gwaan tiich an du aal we mi tel yu fi du kaaz ef yu du it yu no onggl a siev yuself bot yu a siev di piipl dem we ier yu tu
10303,1TI,5,JNT,no disrispek di uol man dem iina di choch an taak tu dem eni an eni wie
10304,1TI,5,JNT,taak tu dem laik ou yu wuda taak tu yu faada
10305,1TI,5,JNT,taak tu di yong bwai dem laik dem a yu breda
10306,1TI,5,JNT,di uol uman dem yu fi taak tu dem laik ou yu wuda taak tu yu mada an di yongga uman dem taak tu dem laik dem a yu sista
10307,1TI,5,JNT,du dis wid wan kliin aat
10308,1TI,5,JNT,rispek an tek kier a di uman dem we ozban ded an we riili niid elp
10309,1TI,5,JNT,bot ef wan uman we ozban ded av pikni ar granpikni a dem sopuoz fi tek kier a ar
10310,1TI,5,JNT,dem fi tek kier a ar jos laik ou shi di tek kier a dem
10311,1TI,5,JNT,dem fi tek kier a ar kaaz a dat gad waahn dem fi du
10312,1TI,5,JNT,a di uman we ozban ded an we no av no fambili a di wan di choch mos elp
10313,1TI,5,JNT,shi a di wan we chos iina gad wid aal ar aat prie nait an die an aks gad fi elp ar
10314,1TI,5,JNT,bot di uman we ozban ded an onggl kier bout wa shi waahn an no we gad waahn fi ar spirit ded iivn duo shi stil a liv
10315,1TI,5,JNT,mek shuor di choch andastan dem sitn ya so nobadi kyaahn av notn bad fi se bout dem
10316,1TI,5,JNT,bot enibadi we no tek kier a dem uona fambili dem a ton dem bak pan gad wod an wosa dan sumadi we neva biliiv iina gad at aal
10317,1TI,5,JNT,no uman we ozban ded no fi de pan di lis bifuo shi ton siksti
10318,1TI,5,JNT,shi mos onggl did av wan ozban tu
10319,1TI,5,JNT,ef shi ago go pan di lis piipl mos nuo ar fi di gud sitn dem we shi du
10320,1TI,5,JNT,dem mos nuo ar kaaz shi bring op ar pikni dem gud aalwiez uopm op ar yaad tu piipl an shi wash di fut a di biliiva dem
10321,1TI,5,JNT,dem mos nuo ar kaaz shi elp enibadi we niid elp an kaaz shi du aal kaina gud sitn
10322,1TI,5,JNT,no put no uman we anda siksti pan da lis ya
10323,1TI,5,JNT,kaaz dem niecha wi kaaz dem fi go marid agen an jraa dem fram gad
10324,1TI,5,JNT,dat miin se dem wuda brok dem pramis tu gad
10325,1TI,5,JNT,kaaz di uman dem pan di lis pramis fi no marid agen bot liv di res a dem laif a du gad wok
10326,1TI,5,JNT,plos ef dem go roun fram yaad tu yaad dem wi get liezi
10327,1TI,5,JNT,dem wi get liezi an staat susususu kaaz chobl an taak tingz we dem no fi a taak
10328,1TI,5,JNT,so mi waahn di yongga uman dem we ozban ded fi go marid agen
10329,1TI,5,JNT,dem fi get marid av pikni an tek kier a dem fambili so dat di piipl dem we no laik wi kyaahn av notn bad fi se bout wi
10330,1TI,5,JNT,kaaz som a di yongga wan dem don ton we gaan fala sietan
10331,1TI,5,JNT,ef wan uman we biliiv iina gad av wan sumadi iina ar fambili we ozban ded shi fi elp da uman de
10332,1TI,5,JNT,shi fi elp ar so dat di choch kyan go elp di uman dem we riili niid elp
10333,1TI,5,JNT,unu fi ana an rispek di elda dem we a gud liida wos ef dem wok aad fi priich an tiich
10334,1TI,5,JNT,unu fi ana dem an pie dem gud tu
10335,1TI,5,JNT,kaaz gad wod se yu no fi tap di aks fram nyam wen im a mash out di grien an di piipl dem we wok fi get di moni we dem wok fa
10336,1TI,5,JNT,no biliiv notn bad we nobadi tel yu bout di elda dem
10337,1TI,5,JNT,yu fi onggl biliiv wa dem se ef a tuu ar chrii piipl we did de de tel yu wa apm
10338,1TI,5,JNT,di elda dem we sin duo unu fi karek dem infronta evribadi
10339,1TI,5,JNT,unu mos du dis fi waan di res a piipl dem
10340,1TI,5,JNT,gad jiizas krais an di uol a di ienjel dem we gad pik a mi witnis du wa mi tel yu fi du
10341,1TI,5,JNT,du it an mek shuor se yu chriit evribadi di siem wie
10342,1TI,5,JNT,no av no fievrit
10343,1TI,5,JNT,no kwik fi put yu an pan nobadi an mek dem liida iina di choch
10344,1TI,5,JNT,no shier iina dem sin bot kip yuself kliin
10345,1TI,5,JNT,tap jringk waata wan bot yu fi jringk likl wain tu fi elp yu tumok an fi mek yu no so sikisiki
10346,1TI,5,JNT,som piipl sin yu kyan si so plien dat nobadi no iivn afi se notn fi yu nuo se dem gilti
10347,1TI,5,JNT,bot ada piipl sin no so iizi fi si it no shuo til lieta
10348,1TI,5,JNT,a di siem wid di gud sitn dem we piipl du
10349,1TI,5,JNT,som a dem iizi fi si an som no iizi fi si bot non a dem kyaahn aid
10350,1TI,6,JNT,aal uu a sliev mos nuo se dem maasta fi get rispek so nobadi kyan taak bad bout gad ar bout wa wi tiich
10351,1TI,6,JNT,ef enibadi av wan maasta we biliiv iina jiizas tu dem no fi rispek dem no les jos chuu di tuu a dem a breda
10352,1TI,6,JNT,bot sins dem an dem maasta ya a breda dem fi rispek dem iivn muor an sorv dem beta
10353,1TI,6,JNT,kaaz it miin se dem a elp fi tek kier a gad piipl we im lov
10354,1TI,6,JNT,a dem sitn ya mi a beg yu fi tiich an fi push di piipl dem fi du
10355,1TI,6,JNT,ef enibadi tiich notn we no ad op wid we wi laad jiizas tiich wi an ou gad se wi fi liv ar wos a tiich se gad wod a no chuu im fula imself an no nuo ar andastan notn
10356,1TI,6,JNT,im lov fi kwaril an fait wid ada piipl uova wa som wod miin
10357,1TI,6,JNT,im kaaz piipl fi waar an kos wid dem wan aneda an fi red yai fi dem wan aneda sitn dem
10358,1TI,6,JNT,dem sitn ya onggl kaaz bier aagiment mongks piipl we main wikid an no nuo di chuut
10359,1TI,6,JNT,dem piipl de tingk se fi fala gad a wan wie fi mek moni
10360,1TI,6,JNT,yu laif wi ful op a gud sitn wen yu staat liv ou gad waahn yu fi liv bot onggl ef yu api wid wa yu av
10361,1TI,6,JNT,kaaz wi no kyari notn kom iina di worl so wi kyaahn lef wid notn
10362,1TI,6,JNT,so den ef wi av fuud fi iit an kluoz fi wier wi fi api wid dat
10363,1TI,6,JNT,bot di piipl dem we waahn fi rich di devl chrik dem an mek dem du aal kaina wikid sitn
10364,1TI,6,JNT,im kech dem wid di fuulfuul sitn dem we dem waahn an we no gud fi dem
10365,1TI,6,JNT,dem kyaahn si se di sitn dem we dem waahn ago mash dem op an singk dem
10366,1TI,6,JNT,kaaz di lov fi moni a di ruut fi aal kaina wikidnis
10367,1TI,6,JNT,som piipl waahn moni so bad dat dem ton dem bak pan gad an bring dong nof kraasiz pan demself
10368,1TI,6,JNT,bot aal laik yu timoti we a wan man a gad yu fi ron fram dem wikid sitn de
10369,1TI,6,JNT,yu fi chrai yu bes fi liv ou gad waahn yu fi liv an fi liv di sitn dem we yu tiich
10370,1TI,6,JNT,yu mos gwaan tiich di wod an chos se gad wi gi yu chrent
10371,1TI,6,JNT,no gi op shuo lov an tek yu taim wid piipl tu
10372,1TI,6,JNT,yu chos iina gad so yu ago av nof tingz we yu ago afi chogl chuu
10373,1TI,6,JNT,gwaan tan op chrang an priich gad wod
10374,1TI,6,JNT,ef yu du dis yu kyan nuo fi shuor se yu ago liv fi eva
10375,1TI,6,JNT,kaaz dat a di pramis we gad gi yu wen yu did se dat yu biliiv iina im infronta evribadi
10376,1TI,6,JNT,infronta gad we gi evriting laif an jiizas krais we tan op tu ponchos pailat an se wa im biliiv mi a tel yu fala aal a di sitn dem we mi tiich yu
10377,1TI,6,JNT,du dis so nobadi kyaahn se notn bad bout yu
10378,1TI,6,JNT,fala dem til di die wen wi laad jiizas kom bak
10379,1TI,6,JNT,gad we di piipl priez an uu a di onggl chuu ruula di laad an king uova evribadi wi sen bak jiizas wen im redi
10380,1TI,6,JNT,a gad wan kyan liv fi eva an no ded
10381,1TI,6,JNT,im liv iina wan brait brait lait it so brait no man kyaahn luk pan im ar kom nier im
10382,1TI,6,JNT,a dat mek nobadi neva si im ar kyan si im
10383,1TI,6,JNT,ana an powa tu gad fi eva iemen waan di rich piipl dem se dem no fi gwaan laik dem beta dan enibadi els jos chuu dem av moni
10384,1TI,6,JNT,dem no fi put dem chos iina moni niida kaaz moni kom an moni go
10385,1TI,6,JNT,wa dem fi du a put dem chos iina gad kaaz im wi gi wi aal we wi niid fi liv api
10386,1TI,6,JNT,tel dem fi du nof gud sitn a dat dem fi rich wid an tel dem se dem mos gi tu ada piipl an shier wa dem av
10387,1TI,6,JNT,ef dem du dis dem wi bil wan salid fyuucha fi demself an wi get di laif we gad pramis
10388,1TI,6,JNT,so timoti gyaad di sitn dem we gad gi yu fi tek kier a
10389,1TI,6,JNT,mek shuor yu kip dem sief
10390,1TI,6,JNT,stie faar fram taak we no av notn fi du wid gad
10391,1TI,6,JNT,no lisn tu di fuulinish wa som piipl taak chuu dem tingk dem waiz
10392,1TI,6,JNT,dem waahn fi kaal we dem a se nalij bot a no nalij dat
10393,1TI,6,JNT,a da siem nalij de we kaaz nof a dem fi tap biliiv iina wa gad tiich
10394,1TI,6,JNT,mi prie se gad wi shuo unu lov iivn duo wi no dizorv it
10395,2TI,1,JNT,timoti dis a paal jiizas krais apasl
10396,2TI,1,JNT,gad pik mi fi bi jiizas apasl an sen mi fi go tel evribadi bout di laif we gad pramis fi gi wi ef wi biliiv iina krais jiizas
10397,2TI,1,JNT,timoti yu komiin laik mi uona pikni we mi lov mi prie se faada gad an wi laad jiizas krais wi shuo yu lov iivn duo wi no dizorv it mi prie tu se im wi gud an kain tu yu an gi yu piis iina yu aat
10398,2TI,1,JNT,evritaim mi prie tu gad mi memba yu an gi gad tangks fi yu
10399,2TI,1,JNT,mi prie tu gad jos laik ou mi granfaada an fi im faada an fi im faada faada dem yuus tu prie an mi kanchens no bada mi
10400,2TI,1,JNT,mi memba ou yu did baal an it mek mi waahn fi si yu
10401,2TI,1,JNT,kaaz mi nuo se ef mi si yu mi wuda api
10402,2TI,1,JNT,mi memba ou yu chos iina gad nof nof
10403,2TI,1,JNT,jos laik ou yu mada yuunis an yu granmada lai did biliiv iina gad an did chos iina im nof nof tu
10404,2TI,1,JNT,mi shuor se jos laik dem yu biliiv an chos iina gad nof nof tu
10405,2TI,1,JNT,sieka dat yu mos mek shuor se yu gwaan yuuz di gif we gad gi yu wen mi did put mi an dem pan yu an prie
10406,2TI,1,JNT,kaaz di spirit we gad gi wi neva mek wi friedifriedi
10407,2TI,1,JNT,gad spirit gi wi powa lov an mek wi kyan kanchuol wiself
10408,2TI,1,JNT,so no shiem fi tel di piipl dem bout gad
10409,2TI,1,JNT,no shiem fi se yu nuo mi niida jos chuu dem fling mi iina jiel kaaz mi sorv gad
10410,2TI,1,JNT,yuuz di powa we gad gi yu
10411,2TI,1,JNT,sofa wid mi an gwaan tel di piipl bout gad
10412,2TI,1,JNT,gad siev wi an pik wi fi bi im piipl
10413,2TI,1,JNT,a no kaaz a notn we wi du mek im du dat
10414,2TI,1,JNT,gad pik wi kaaz im did plan fi gud an kain tu wi
10415,2TI,1,JNT,wie bifuo taim im di plan fi shuo wi lov iivn duo wi no dizorv it an sen krais jiizas fi siev wi
10416,2TI,1,JNT,nou jiizas krais wi sievya shuo wi ou im kain wen im kom an mek it so dat wi kyaahn ded
10417,2TI,1,JNT,im tiich di gud nyuuz so dat wi kuda andastan wa it miin fi liv fi eva
10418,2TI,1,JNT,a da siem gud nyuuz de gad se mi fi tiich
10419,2TI,1,JNT,im mek mi wan a jiizas apasl dem so mi kuda tel di piipl dem di gud nyuuz
10420,2TI,1,JNT,a kaaz mi tiich di gud nyuuz mek mi a sofa nou
10421,2TI,1,JNT,bot iivn duo mi iina prizn mi no shiem kaaz mi nuo uu mi biliiv iina
10422,2TI,1,JNT,an mi nuo se im wi kip sief aal a di sitn dem we im chos mi wid til di die gad kom fi joj wi
10423,2TI,1,JNT,yu si di sitn dem we mi tiich tek kier an fala dem no tiich notn difrant
10424,2TI,1,JNT,yu fi du dis wid di sitn dem we wi biliiv an we jiizas krais gi wi an wid di lov we im gi wi tu
10425,2TI,1,JNT,gyaad di sitn dem we gad gi yu fi tiich
10426,2TI,1,JNT,gyaad dem wid di elp a di uoli spirit we liv iina yu
10427,2TI,1,JNT,yu nuo se evribadi roun a iezha said ton dem bak pan mi aal di wan fijilos an di wan ormajinis
10428,2TI,1,JNT,mi prie se gad wi gud an kain tu onisiforos an im fambili
10429,2TI,1,JNT,kaaz im neva shiem fi kom luk fi mi iina jiel an fi mek mi aat api
10430,2TI,1,JNT,wen im riich a ruom im luk fi mi aad aad an neva tap til im fain mi
10431,2TI,1,JNT,mi prie se pan di die gad kom bak fi joj di worl dat im wi gud an kain tu onisiforos
10432,2TI,1,JNT,yu nuo se im did elp mi nof nof wen mi did iina efisos
10433,2TI,2,JNT,so yu timoti we komiin laik mi pikni mek di lov we krais jiizas gi iivn duo wi no dizorv it kip yu chrang
10434,2TI,2,JNT,yu si di sitn dem wa yu ier mi tiich an priich bout jiizas krais infronta nof piipl yu fi tiich it tu piipl we yu kyan chos an we kyan tiich tu
10435,2TI,2,JNT,tiich it tu dem so dat dem kyan go tiich ada piipl
10436,2TI,2,JNT,sins yu a wan a krais jiizas gud suoja dem yu afi go chuu nof sofarieshan laik di res a jiizas suoja dem
10437,2TI,2,JNT,mek shuo se yu uol aan
10438,2TI,2,JNT,riil suoja no bada imself wid evridie laif
10439,2TI,2,JNT,im onggl bizniz wid di aami wok kaaz im waahn fi mek im komaanda api
10440,2TI,2,JNT,jos laik sumadi we du spuots yu kyaahn win notn ef yu no fala di ruul dem
10441,2TI,2,JNT,an di faama we wok aad shuda di fos fi iit we gruo iina di fiil
10442,2TI,2,JNT,tingk pan dem sitn ya an gad wi elp yu andastan di uol a dem
10443,2TI,2,JNT,memba uu krais jiizas bi
10444,2TI,2,JNT,jiizas a di wan we gad bring bak fram di ded an we kom fram di siem fambili we dievid kom fram
10445,2TI,2,JNT,dat a di mesij we mi tiich
10446,2TI,2,JNT,a chuu mi a tiich da mesij ya mek mi a sofa so
10447,2TI,2,JNT,an a kaaz mi tiich da mesij ya mek dem fling mi iina prizn an chriit mi laik se mi a kriminal
10448,2TI,2,JNT,bot dem kyaahn tap gad mesij ar lak it op laik ou dem lak mi op iina prizn
10449,2TI,2,JNT,an sins di mesij no iina prizn mi wi gwaan sofa fi di piipl dem we gad pik
10450,2TI,2,JNT,so dat jiizas krais wi siev dem an so dem kyan liv fi eva wid gad
10451,2TI,2,JNT,nou lisn mi gud kaaz wa mi bout fi tel yu a no no lai bot a chuu sopm ef wi did ded wid im wi ago liv wid im tu
10452,2TI,2,JNT,ef wi no gi op wi ago ruul wid im tu
10453,2TI,2,JNT,ef wi gwaan laik wi no nuo im im wi gwaan laik im no nuo wi
10454,2TI,2,JNT,ef wi ton wi bak pan im im stil naa ton im bak pan wi
10455,2TI,2,JNT,kaaz jiizas krais kyaahn gwaan laik im no nuo uu im bi
10456,2TI,2,JNT,no mek nobadi figet dem sitn ya
10457,2TI,2,JNT,waan dem iina gad niem fi tap fait uova wa som wod miin
10458,2TI,2,JNT,dem sitn de no elp nobadi
10459,2TI,2,JNT,it onggl mash op di piipl dem we ier it
10460,2TI,2,JNT,chrai aad an du yu wok di wie gad waahn yu fi du it
10461,2TI,2,JNT,mek shuor yu du yu wok gud an onggl tiich di chuut
10462,2TI,2,JNT,ef yu du dis yu naa go av notn fi shiem bout an gad wi api wid yu
10463,2TI,2,JNT,stie faar fram aagiment we no rispek gad
10464,2TI,2,JNT,kaaz di piipl dem we get iina dem kaina aagiment de wi staat jraa we fram im
10465,2TI,2,JNT,fi dem mesij ago pred laik gyanggriin
10466,2TI,2,JNT,aimeniyos an filiitos a tuu a dem kaina piipl de
10467,2TI,2,JNT,dem a tiich sopm we faar fram di chuut
10468,2TI,2,JNT,dem a se ou gad piipl ded an kom bak aredi an a kaaz som piipl fi tap biliiv iina jiizas krais
10469,2TI,2,JNT,bot gad foundieshan salid an chrang it a tan op siem wie
10470,2TI,2,JNT,an it av dis rait pan it di laad nuo di piipl dem we a fi im uon an enibadi we se jiizas a laad mos tap du wikid sitn
10471,2TI,2,JNT,iina wan griet ous yu av nof difrant kaina boul
10472,2TI,2,JNT,yu av guol boul an silva boul boul we mek outa wud boul we mek outa klie boul we yu yuuz fi speshal taim an boul we yu yuuz evridie
10473,2TI,2,JNT,a siem wie it go wid piipl
10474,2TI,2,JNT,ef enibadi wi kliin op demself an ton fram aal we wikid im wi komiin laik wan a di speshal boul dem
10475,2TI,2,JNT,an gad wi kyan yuuz im fi du speshal tingz
10476,2TI,2,JNT,im wi redi fi du aal kaina gud sopm
10477,2TI,2,JNT,so ron we fram di wikid sitn dem we di yong piipl dem waahn fi du an chrai aad aad fi du we rait
10478,2TI,2,JNT,yu mos liv ou gad waahn yu fi liv an yu fi shuo lov an tek taim wid ada piipl
10479,2TI,2,JNT,chos iina jiizas an no gi op
10480,2TI,2,JNT,timoti dis a wa yu fi du
10481,2TI,2,JNT,an aal a di piipl dem we worship gad wid wan kliin aat fi du it tu
10482,2TI,2,JNT,no av notn fi du wid no fuulfuul ar chupid aagiment an no bada koskos wid nobadi uova gad wod kaaz yu nuo se dem sitn de onggl kaaz piipl fi fait
10483,2TI,2,JNT,an jiizas krais sorvant dem no fi fait dem fi kain tu evribadi
10484,2TI,2,JNT,dem fi kyan tiich gud an wen dem a diil wid piipl dem fi tek dem taim wid dem
10485,2TI,2,JNT,gad sorvant wen im a karek di wan dem we go gens di chuut fi tek im taim wid dem
10486,2TI,2,JNT,kaaz gad maita mek dem chienj dem wiez an lorn di chuut
10487,2TI,2,JNT,an dem maita get sens an si se di devl chrap dem an kyan get outa it
10488,2TI,2,JNT,di devl did chrap dem so im kuda yuuz dem fi du im wok
10489,2TI,3,JNT,bot nuo dis iina di laas die dem tingz ago get aad aad
10490,2TI,3,JNT,piipl onggl ago bizniz wid demself an dem ago lov moni
10491,2TI,3,JNT,dem ago gwaan buosibuosi an fula demself
10492,2TI,3,JNT,dem ago kos out an biit op biit op dem wan aneda an dem naa go fala wa dem mada an faada se
10493,2TI,3,JNT,piipl naa go gi tangks fi notn an dem naa go av notn fi du wid gad
10494,2TI,3,JNT,dem naa go lov dem wan aneda ar notn we gud
10495,2TI,3,JNT,dem ago taak bad bout dem wan aneda tu
10496,2TI,3,JNT,iina di laas die dem piipl naa go av no kanchuol uova demself an dem ago gwaan laik dem a wail daag
10497,2TI,3,JNT,dem ago ton chrieta an dem ago du bie kielis sitn
10498,2TI,3,JNT,piipl iina di laas die dem ago gwaan laik dem beta dan evribadi els
10499,2TI,3,JNT,insteda lov gad dem ago lov fi du di sitn dem we dem tingk a fon iivn ef gad se dem no fi du dem
10500,2TI,3,JNT,dem ago gwaan laik se dem a gad piipl bot dem naa go riili biliiv iina gad
10501,2TI,3,JNT,yu si dem piipl ya no av notn fi du wid dem
10502,2TI,3,JNT,dem de piipl de wi wok dem wie iina piipl fambili an fuul op di uman dem we iizi fi chrik an we a liv iina aal kaina sin an kyaahn kanchuol demself
10503,2TI,3,JNT,dem uman ya eva waahn lorn bot kyan neva si di chuut
10504,2TI,3,JNT,siem wie janis an jambres did go gens muoziz a siem wie dem man ya go gens di chuut
10505,2TI,3,JNT,dem faalz tiicha ya dem main mes op an dem naa tingk chriet
10506,2TI,3,JNT,dem man ya a fiek dem a no riili gad piipl
10507,2TI,3,JNT,bot dem naa go get faar kaaz jos laik janis an jambres piipl ago si se dem a taak fuulinish
10508,2TI,3,JNT,bot yu timoti yu fala wa mi tiich an yu fi liv yu laif laik ou mi liv fi mi laif
10509,2TI,3,JNT,yu nuo wa mi waahn fi du an wa mi biliiv iina
10510,2TI,3,JNT,yu si ou mi lov piipl an ou mi put op wid chobl an neva tap no mata wa
10511,2TI,3,JNT,yu nuo bout aal a di sitn dem mi did afi go chuu an ou mi did sofa iina antiyak aikoniyom an lischra
10512,2TI,3,JNT,mi go chuu aal a dem sitn de an gad bring mi chuu di uol a dem
10513,2TI,3,JNT,az a matarafak enibadi we se dem a gad piipl an a fala gad afi go chogl chuu nof sitn tu
10514,2TI,3,JNT,bot di wikid piipl dem an di fraad dem ago get fram bad tu wos
10515,2TI,3,JNT,dem ago gwaan chrik piipl an lou demself fi get chrik tu
10516,2TI,3,JNT,bot yu si yu timoti gwaan uol aan tait tait pan wa yu lorn an wa yu biliiv iina kaaz yu nuo a uu tiich yu
10517,2TI,3,JNT,fram yu a likl pikni yu nuo gad wod we kuda mek yu waiz inof fi biliiv iina jiizas krais an mek im siev yu
10518,2TI,3,JNT,evri wod we iina gad wod kom fram gad
10519,2TI,3,JNT,an da wod de gud fi tiich piipl an fi put piipl iina dem plies wen dem staat se tingz we no iina gad wod
10520,2TI,3,JNT,it gud fi karek piipl an fi tiich dem ou fi liv rait
10521,2TI,3,JNT,gad wod wi mek im sorvant dem redi an wi mek dem kyan du aal kaina gud sitn
10522,2TI,4,JNT,wen jiizas di king kom bak fi ruul im ago joj di piipl dem we a liv an di piipl dem we ded
10523,2TI,4,JNT,so infronta gad an jiizas krais mi a beg yu priich gad wod an mek shuor se yu aalwiez redi fi priich
10524,2TI,4,JNT,ef di taim rait ar it no rait priich it siem wie
10525,2TI,4,JNT,yu afi shuo di piipl dem di rang we dem a du an put dem iina dem plies kaaz dem a sin
10526,2TI,4,JNT,yu mos tek taim wid dem wen yu a tiich dem an push dem fi du wa rait
10527,2TI,4,JNT,kaaz wan taim ago kom wen piipl naa go put op wid ar lisn tu wa gad piipl a tiich
10528,2TI,4,JNT,insteda dat fi mek demself api dem ago luk fi di tiicha dem we wi tel dem wa dem waahn fi ier kaaz dem lov ier nyuu sitn
10529,2TI,4,JNT,an dem ago ton dem bak pan di chuut an staat lisn tu di tuori dem we a no chuu
10530,2TI,4,JNT,bot yu si yu timoti yu afi kanchuol yuself iina evriting
10531,2TI,4,JNT,yu ago fies nof chobl bot yu mos push chuu it an gwaan priich gad wod
10532,2TI,4,JNT,an kaaz yu a gad sorvant yu mos du aal di wok we im gi yu fi du
10533,2TI,4,JNT,kaaz jos laik wen dem puor out wain wen dem don bon sakrifais a siem so mi laif an di wok we mi a du fi gad suun don
10534,2TI,4,JNT,mi wok aad fi gad mi fait fi wa mi biliiv iina
10535,2TI,4,JNT,mi priich gad wod an du aal a wa gad tel mi fi du mi ron da ries ya til it don an no gi op
10536,2TI,4,JNT,mi ago sorv im til mi ded
10537,2TI,4,JNT,di laad we aalwiez fier tu evribadi wen im a joj dem ago gi mi wan kroun fi aal a di wok we mi du
10538,2TI,4,JNT,im ago gi mi it wen im kom bak fi joj di worl
10539,2TI,4,JNT,an a no mi wan ago get kroun im ago gi evribadi we did a lang fi im kom bak
10540,2TI,4,JNT,du yu bes an mikies kom si mi
10541,2TI,4,JNT,kaaz diimas gaan lef mi an gaan dong a tesalonaika kaaz im lov da worl ya
10542,2TI,4,JNT,kresens gaan a gyaliesha an taitos gaan a dalmatiya
10543,2TI,4,JNT,a onggl luuk de ya wid mi
10544,2TI,4,JNT,wen yu a kom go get maak an bring im wid yu
10545,2TI,4,JNT,kaaz im kyan elp mi nof nof wen mi a priich an tiich gad wod
10546,2TI,4,JNT,nou mi sen taikikos gaan a efisos
10547,2TI,4,JNT,wen yu a kom kyari di kuot we mi did lef wid kyaapos iina chuowas
10548,2TI,4,JNT,an bring mi ruol op buk dem speshali di wan dem we mek outa animal skin
10549,2TI,4,JNT,aligzanda di wan we wok wid metal du nof wikid sitn tu mi
10550,2TI,4,JNT,gad ago pie im bak fi aal we im du
10551,2TI,4,JNT,yu mos wach out fi im kaaz im a go gens wa wi tiich aad aad
10552,2TI,4,JNT,wen mi did go a kuot fi di fos taim fi chrai difen miself nobadi neva kom sopuot mi di uol a dem lef mi fi fen fi miself
10553,2TI,4,JNT,mi uop gad no uol it gens dem
10554,2TI,4,JNT,bot di laad did tan op saida mi an gi mi chrent
10555,2TI,4,JNT,im gi mi chrent so dat mi kuda priich di uol a im mesij tu di piipl dem we a no juu
10556,2TI,4,JNT,an im siev mi fram di piipl dem we did waahn fi fling mi gi di laiyan dem
10557,2TI,4,JNT,di laad naa go mek no wikid sitn ort mi
10558,2TI,4,JNT,im ago kip mi sief an kyari mi go a im uom iina evn
10559,2TI,4,JNT,priez im fi eva an eva iemen tel prisila an akwila an evribadi we liv iina onisiforos yaad oudi fi mi
10560,2TI,4,JNT,irastos did stie iina korint an mi lef chrofimos iina miletos chuu im did sik
10561,2TI,4,JNT,timoti du yu bes fi kom ya bifuo winta
10562,2TI,4,JNT,yuubolos pyuudens lainos klaadiya an di uol a di breda dem sen oudi fi yu
10563,2TI,4,JNT,mi prie se gad wi tan wid yu an dat im wi shuo yu lov iivn duo wi no dizorv it
10564,TIT,1,JNT,taitos dis a paal wan sliev fi gad an wan a jiizas apasl
10565,TIT,1,JNT,gad sen mi fi tiich im piipl dem ou fi biliiv iina im muor an fi elp dem andastan gad wod beta
10566,TIT,1,JNT,im waahn mi fi tiich dem di chuut so dat dem wi liv ou im waahn dem fi liv
10567,TIT,1,JNT,an wen dem andastan gad wod it wi gi dem sopm fi luk faawod tu
10568,TIT,1,JNT,dem wi luk fi si an nuo fi shuor se gad wi mek dem liv fi eva
10569,TIT,1,JNT,kaaz lang bifuo di worl did mek gad pramis fi mek wi liv fi eva an gad no lai
10570,TIT,1,JNT,wen di taim did rait di gad we siev wi mek mi nuo bout da pramis ya an im sen mi fi go tel evribadi bout it
10571,TIT,1,JNT,taitos chuu mi an yu biliiv iina jiizas it komiin laik se yu a fi mi pikni
10572,TIT,1,JNT,mi prie se faada gad an wi laad jiizas wi shuo yu lov iivn duo wi no dizorv it
10573,TIT,1,JNT,mi prie se dem wi gi yu piis
10574,TIT,1,JNT,taitos mi lef yu a kriit so yu kuda saat out aal di sitn dem we did lef fi du an fi pik elda put iina evri toun laik mi did se
10575,TIT,1,JNT,wan elda mos liv im laif so dat nobadi kyaahn se notn bad bout im
10576,TIT,1,JNT,im mos onggl av wan waif an im pikni dem fi biliiv iina jiizas
10577,TIT,1,JNT,im pikni dem no fi wail ar go gens wa dem mada an faada se bot mos aalwiez shuo dem rispek
10578,TIT,1,JNT,sins di elda ago inchaaj a gad wok im afi bi sumadi we di piipl dem kyan rispek an no av notn bad fi se bout
10579,TIT,1,JNT,im no fi fula imself kwik fi get beks an im no fi lov waar niida
10580,TIT,1,JNT,im no fi lov jringk tu moch an im no fi lov ron dong moni
10581,TIT,1,JNT,insteda dat di elda mos uopm op im ous tu piipl lov du gud sitn an im aat mos kliin
10582,TIT,1,JNT,im mos fier tu evribadi an im mos nuo ou fi kanchuol imself an du we im nuo iina im main rait an no fala wa im badi waahn fi du
10583,TIT,1,JNT,di elda mos uol aan chrang pan di riil mesij bout jiizas we wi tiich
10584,TIT,1,JNT,im afi du dis so im kyan tiich piipl di rait sitn an karek di wan dem we a tiich di rang sitn
10585,TIT,1,JNT,kaaz nof piipl de bout we naa no rispek fi dem we iina powa
10586,TIT,1,JNT,dem de piipl de lov taak fuulinish an chrai fi mek piipl biliiv wa dem se an a di juu dem gwaan so di muos
10587,TIT,1,JNT,yu mos shot dem op tap dem fram taak fuulinish
10588,TIT,1,JNT,kaaz dem a kaaz aal wan uola fambili fi ton we fram di chuut sieka di sitn dem we dem a tiich
10589,TIT,1,JNT,dem a tiich tingz we dem no fi tiich an dem a du it so dem kyan mek moni
10590,TIT,1,JNT,iivn wan a dem uona prafit dem taak bad bout dem
10591,TIT,1,JNT,im se di kriitan dem eva a tel lai
10592,TIT,1,JNT,dem liezi an krabit laik
10593,TIT,1,JNT,dem gwaan laik se dem a som wikid wail animal
10594,TIT,1,JNT,im neva did a lai wen im se so
10595,TIT,1,JNT,dat miin se yu afi set dem chriet an karek dem aad aad so dat dem wi biliiv iina di chuut an no fala di mek op tuori we di juu dem av ar fala baka piipl we go gens gad wod
10596,TIT,1,JNT,evriting kliin fi di piipl we aat kliin an uufa main no fula sin
10597,TIT,1,JNT,bot notn no kliin fi di wan dem we mek sin ruul dem an we no biliiv
10598,TIT,1,JNT,fi dem aat an main doti
10599,TIT,1,JNT,dem se dem nuo gad bot dem no gwaan laik se dem nuo im
10600,TIT,1,JNT,dem de kaina piipl de sik gad tumok
10601,TIT,1,JNT,dem no du wa im se an dem so woklis dat dem kyaahn du notn gud
10602,TIT,2,JNT,taitos yu afi tiich wa rait yu afi tiich di chuut
10603,TIT,2,JNT,tel di uolda man dem se dem no fi go uova buod wid notn
10604,TIT,2,JNT,dem fi kanchuol demself an liv so piipl kyan rispek dem
10605,TIT,2,JNT,di uolda man dem fi eva chrang iina wa dem biliiv aalwiez shuo lov an neva gi op
10606,TIT,2,JNT,a siem so di uolda uman dem fi liv laik uman we se dem a fala gad
10607,TIT,2,JNT,dem no fi tel lai ar taak bad bout ada piipl
10608,TIT,2,JNT,dem no fi lov wain so til dem kyaahn tap jringk it niida
10609,TIT,2,JNT,di uolda uman dem fi tiich wa gud
10610,TIT,2,JNT,kaaz a so di yongga wan dem wi lorn fi lov dem ozban an dem pikni
10611,TIT,2,JNT,dem wi lorn ou fi ron dem ous
10612,TIT,2,JNT,di uolda uman dem wi elp di yongga wan dem lorn ou fi kanchuol demself liv wan gud an kliin laif an fi fala wa dem ozban se
10613,TIT,2,JNT,so dat nobadi kyaahn se notn bad bout gad wod
10614,TIT,2,JNT,push di yongga man dem fi kanchuol demself tu
10615,TIT,2,JNT,yu taitos mek shuor se yu eva a du gud sitn an liv rait so piipl wi si ou yu liv an fala wa yu du
10616,TIT,2,JNT,wen yu tiich mek shuor se yu taak di chuut an tek it siiros
10617,TIT,2,JNT,mek shuor se wa yu a tiich a riili gad wod we nobadi kyaahn taak gens
10618,TIT,2,JNT,da wie de di piipl dem we go gens yu wi shiem kaaz dem kyaahn se notn bad bout wi
10619,TIT,2,JNT,tiich di sliev dem fi lisn an fala wa dem maasta se aal di taim
10620,TIT,2,JNT,dem fi du dem bes fi mek dem maasta api iina aal we dem du
10621,TIT,2,JNT,tel di sliev dem no fi bak ansa dem maasta niida ar tiif fram dem
10622,TIT,2,JNT,dem fi anis an shuo di piipl dem se dem kyan chos dem
10623,TIT,2,JNT,wen dem du dis piipl wi luk pan dem an rispek wa wi tiich bout wi sievya faada gad
10624,TIT,2,JNT,gad shuo ou im lov wi iivn duo wi no dizorv it wen im mek wan wie fi piipl get siev
10625,TIT,2,JNT,di gud we im du fi wi tiich wi ou fi ton we fram wikidnis an fi no lov di sitn dem we di worliyan dem waahn
10626,TIT,2,JNT,it a tiich wi wail wi wiet an luk faawod fi di die wen wi laad an sievya jiizas krais kom bak iina aal a im powa
10627,TIT,2,JNT,im a di wan we gi op im laif fi siev wi fram aal kaina wikidnis an mek wi kliin so wi kuda bi im piipl piipl we eva a chrai fi du gud
10628,TIT,2,JNT,mek shuor se yu tel evribadi dem sitn ya
10629,TIT,2,JNT,yuuz di powa we gad gi yu fi push di piipl dem fi fala di chuut an fi karek dem
10630,TIT,2,JNT,an no mek nobadi put yu dong ar se yu a wan bad tiicha an no pie yu no main
10631,TIT,3,JNT,mek shuor di piipl dem memba se dem fi rispek an fala di ruula dem fi di konchri an di piipl dem we iina powa dem fi lisn fala an eva redi fi du aal kaina gud sitn
10632,TIT,3,JNT,dem no fi taak bad bout nobadi an dem no fi kwarilkwaril
10633,TIT,3,JNT,insteda dat dem fi tek taim wid piipl an shuo rispek tu evribadi
10634,TIT,3,JNT,kaaz wan taim wi yuus tu fuulfuul tu wi neva waahn fala notn we nobadi se an wi a did sliev tu aal a di wikid sitn dem we wi waahn
10635,TIT,3,JNT,evridie wi beks wid wi wan aneda an wi eva waahn wa sumadi els av
10636,TIT,3,JNT,aal wi du a iet wi iet evribadi an evribadi iet wi
10637,TIT,3,JNT,bot wen gad wi sievya shuo wi ou im lov wi an ou im gud tu wi im siev wi
10638,TIT,3,JNT,a no kaaz a notn gud we wi du bot kaaz im lov wi an im andastan wa wi go chuu
10639,TIT,3,JNT,gad siev wi wid di powa a im uoli spirit we wash wi an gi wi nyuu laif
10640,TIT,3,JNT,gad sen jiizas krais wi sievya an mek im gi wi di uoli spirit
10641,TIT,3,JNT,gad gi wi im spirit so nou dat tingz aarait wid wi an im sieka ou im lov wi iivn duo wi no dizorv it wi kyan get wa wi faada gad pramis wi kaaz wi nuo fi shuor se im ago mek wi liv fi eva
10642,TIT,3,JNT,aal a wa mi jos tel yu a chuu sopm
10643,TIT,3,JNT,an a dat mi waahn yu fi tiich aad aad
10644,TIT,3,JNT,tiich it so dat aal a di piipl we biliiv iina gad wi mek shuor se dem onggl du gud sitn dem sitn ya gud an wi elp evribadi
10645,TIT,3,JNT,no fait wid nobadi uova no fuulfuul taak ar mek op tuori
10646,TIT,3,JNT,an no bada koskos wid nobadi uova uu a uufa jinarieshan ar bout di laa
10647,TIT,3,JNT,stie faar fram dem sitn de kaaz dem no wot notn an dem kyaahn elp nobadi
10648,TIT,3,JNT,ef sumadi iina di choch a koskos gi chobl an a mek ada piipl kwaril an ton gens dem wan aneda waan im fi tap
10649,TIT,3,JNT,ef im no lisn waan im agen
10650,TIT,3,JNT,bot ef im no lisn da taim de no av notn fi du wid im
10651,TIT,3,JNT,kaaz yu nuo se da man de ed mes op an im fula sin a im bring dong jojment pan imself
10652,TIT,3,JNT,wen mi sen aatimas ar taikikos tu yu chrai yu bes fi kom miit mi a nikapolis kaaz mi ago tan de til winta don
10653,TIT,3,JNT,du aal we yu kyan du fi elp ziinas di laaya an apalos
10654,TIT,3,JNT,mek shuor se wen dem redi fi lef de dem av aal we dem niid
10655,TIT,3,JNT,di piipl we biliiv iina jiizas an we iina kriit mos lorn fi wok aad an du gud sitn so dat dem wi aalwiez av inof so dem kyan gi piipl we niid it
10656,TIT,3,JNT,evribadi we de ya wid mi sen dem lov
10657,TIT,3,JNT,tel aal a gad piipl we de dong de wid yu oudi mi prie se gad wi shuo unu lov iivn duo wi no dizorv it
10658,PHM,1,JNT,mi gud gud fren failiiman we wok wid mi dis a paal we de iina prizn kaaz mi tiich bout jiizas
10659,PHM,1,JNT,mi an wi breda timoti a rait da leta ya tu yu wi sista afiya aakipos we a suoja laik wi an tu aal a di piipl dem we gyada iina yu yaad fi av choch
10660,PHM,1,JNT,mi prie se wi faada gad an wi laad jiizas krais wi shuo unu lov iivn duo wi no dizorv it an gi unu piis iina unu aat
10661,PHM,1,JNT,evritaim mi prie tu gad mi memba yu failiiman
10662,PHM,1,JNT,an mi gi gad tangks fi yu kaaz mi ier bout ou yu chos iina di laad jiizas an ou yu lov aal a gad piipl
10663,PHM,1,JNT,az yu andastan aal a di gud sitn dem we gad gi wi kaaz wi an krais jiizas a wan mi prie se di fiet we yu shier wid wi an aal a gad piipl wi gruo
10664,PHM,1,JNT,failiiman mi breda yu lov fi gad piipl du mi aat gud an gi mi chrent
10665,PHM,1,JNT,yu lov kaaz aal a gad piipl fi api
10666,PHM,1,JNT,nou chuu mi a wan a gad apasl mi kuda aada yu fi du wa yu sopuoz fi du
10667,PHM,1,JNT,bot sieka ou yu lov gad piipl mi a beg yu insted
10668,PHM,1,JNT,mi paal wan oul man an we nou iina prizn kaaz mi tiich bout jiizas
10669,PHM,1,JNT,mi a beg fi mi pikni oniisimos
10670,PHM,1,JNT,wen mi iina prizn mi tek im fi mi pikni kaaz a mi elp im fi biliiv iina jiizas
10671,PHM,1,JNT,wan taim im neehn av no yuus tu yu bot nou im av nof yuus fi yu an fi mi
10672,PHM,1,JNT,oniisimos a mi aat an mi a sen im bak tu yu
10673,PHM,1,JNT,mi iina prizn kaaz mi tiich bout jiizas an wail mi de ya mi wuda lov fi kip im ya wid mi so im kuda elp mi laik ou yu wuda elp mi ef yu did de ya
10674,PHM,1,JNT,bot mi no waahn du notn widout aks yu fos an mi no waahn fi fuos yu an
10675,PHM,1,JNT,mi waahn wen yu fi elp mi yu du it kaaz yu waahn fi elp mi
10676,PHM,1,JNT,miebi im did gaan we fram yu likl so dat wen im kom yu wuda tek im bak fi gud
10677,PHM,1,JNT,nou im a no jos wan sliev im a muor dan dat
10678,PHM,1,JNT,oniisimos a yu sliev bot nou im a yu breda tu
10679,PHM,1,JNT,im a yu gud gud breda chuu im biliiv iina jiizas jos laik wi
10680,PHM,1,JNT,im miin uol iip tu mi an im ago miin nof muor tu yu
10681,PHM,1,JNT,so ef yu tingk se mi an yu a fren sins mi an yu wok tugeda fi di laad yu wi tek im bak iina yu ous an welkom im laik ou yu wuda welkom mi
10682,PHM,1,JNT,ef im did du notn rang tu yu ar im uo yu mi wi tek kier a it
10683,PHM,1,JNT,mi paal we a rait da leta ya miself wi pie yu bak
10684,PHM,1,JNT,an mi nuo se mi no afi memba yu se yu uo mi kaaz a mi elp yu fi biliiv iina krais
10685,PHM,1,JNT,mi breda mi wish se yu wuda du mi da fieva ya an mek mi api sins mi an yu biliiv iina di siem gad
10686,PHM,1,JNT,yu si chuu mi nuo se yu wuda fala aal we mi se mi rait yu
10687,PHM,1,JNT,mi rait yu kaaz mi nuo se yu wuda aal du muor dan wa mi aks yu fi du
10688,PHM,1,JNT,wan neda ting get wan ruum redi fi mi kaaz mi a uop se gad wi ansa unu prieya an sen mi bak tu unu
10689,PHM,1,JNT,epafras we iina prizn jos laka mi kaaz im tiich bout jiizas sen oudi fi yu
10690,PHM,1,JNT,maak ieristaakos diimas an luuk we wok wid mi sen oudi fi yu tu
10691,PHM,1,JNT,mi prie se jiizas krais wi laad wi shuo di uol a unu lov iivn duo wi no dizorv it
10692,HEB,1,JNT,iina di uol taim die dem gad yuus tu yuuz im prafit dem uol iip a taim an iina aal kaina wie fi taak tu wi faada faada dem
10693,HEB,1,JNT,bot iina dem laas die ya im yuuz im bwai pikni fi taak tu wi
10694,HEB,1,JNT,im pik im an kom gi im evriting
10695,HEB,1,JNT,gad pik im tu so gad kuda mek di worl
10696,HEB,1,JNT,wen yu luk pan gad bwai pikni yu kyan si gad brait brait lait
10697,HEB,1,JNT,an im shuo ou gad tan kaaz im komiin jos laik gad
10698,HEB,1,JNT,an im powaful wod mek evriting tan jos laik ou dem fi tan
10699,HEB,1,JNT,so wen im don mek di wie so piipl kyan get paadn fram sin im go sidong op a evn rait saida di wan we muo powaful dan evribadi els
10700,HEB,1,JNT,an wich paat im sidong iina evn a di tapatap pozishan dat an im get fi ruul uova evriting 
10701,HEB,1,JNT,a so kom im get fi ton aiya dan di ienjel dem kaaz di niem we im get aiya dan fi dem uon
10702,HEB,1,JNT,kaaz wich wan a di ienjel dem gad eva se dis tu iihn yu a fi mi bwai pikni tide mi ton fi yu faada ar wich wan a dem im eva se dis bout mi ago ton fiim faada an im ago ton fi mi bwai pikni
10703,HEB,1,JNT,bot wen gad bring im fos bwai kom iina di worl im se aal a gad ienjel dem worship im an wen im a taak bout di ienjel dem a dis im se gad mek im ienjel dem fi komiin laka briiz an im mek dem fi komiin laka faiya we de bliez op
10704,HEB,1,JNT,bot dis a wa im se bout di bwai pikni uo gad yu ago ruul fi eva an eva an yu ago ruul di rait wie fi chuu
10705,HEB,1,JNT,yu lov wa rait an yu iet wa no rait
10706,HEB,1,JNT,a so kom mi fi yu gad pik yu uova yu fren dem an mek yu wel api
10707,HEB,1,JNT,im se dis tu laad wen notn neva de bout yet a yu mek di ort
10708,HEB,1,JNT,an yu tek fi yu uona an dem an mek di skai an evriting els
10709,HEB,1,JNT,aal a dem sitn de duo ago mash op an don fa bot yu yu ago de bout fi eva bot di uol a dem ago wier out laka uol kluoz
10710,HEB,1,JNT,yu ago fuol dem op laik jakit we no gud agen
10711,HEB,1,JNT,so dem ago chienj laik uol kluoz bot yu naa chienj yu a tan siem wie an yu naa ded niida
10712,HEB,1,JNT,wich wan a di ienjel dem gad eva se dis tu sidong rait saida mi a mi rait an an kom ruul uova evriting
10713,HEB,1,JNT,sidong de til mi mek yu enimi dem kom ben dong infronta yu mek yu kak op yu fut pan dem aal a di ienjel dem no spirit dem spirit we gad sen fi go sorv di piipl dem we ago get siev
10714,HEB,1,JNT,no so
10715,HEB,2,JNT,sieka dat wi afi lisn di gud nyuuz we wi did ier nou muo dan wi yuus tu so wi no chrie
10716,HEB,2,JNT,kaaz ef di mesij we di ienjel dem did gi ton out chuu an ef aal a di piipl dem we du rang an dem we neva lisn did get ponish laik ou dem fi get ponish den a ou wi ago get we ef wi ton wi bak pan da impuotant mesij ya bout ou gad ago siev wi an no pie it no main iihn
10717,HEB,2,JNT,a di laad jiizas imself did fos tel piipl bout it yu nuo
10718,HEB,2,JNT,an den di piipl dem we did ier im mek wi nuo se it go so fi chuu
10719,HEB,2,JNT,an gad yuuz sain an shuo se dis a chuu sopm
10720,HEB,2,JNT,som sitn we im du piipl kyaahn biliiv dem yai di wie dem sopraiz plos im yuuz aal kaina mirikl
10721,HEB,2,JNT,an im aal mek piipl get wa di uoli spirit kom gi
10722,HEB,2,JNT,dem get it jos laik ou im did waahn it fi go
10723,HEB,2,JNT,an aal a dat shuo se wa di piipl dem did se riili riili chuu
10724,HEB,2,JNT,kaaz di worl we ago kom di worl wi a taak bout nou im neehn mek ienjel kanchuol it
10725,HEB,2,JNT,an sumadi somwe iina gad wod did se gad wa piipl wot mek yu bizniz wid dem so
10726,HEB,2,JNT,wa mek wi we a jos piipl mata so moch tu yu mek yu kier bout wi iihn
10727,HEB,2,JNT,fi wan likl wail yu mek man luo dong dan di ienjel dem
10728,HEB,2,JNT,yu gi im powa
10729,HEB,2,JNT,yu riez im op ai ai laik a kroun yu put aan pan im ed
10730,HEB,2,JNT,yu mek im av powa uova evriting
10731,HEB,2,JNT,an wen yu mek im inchaaj a evriting dat miin se notn no de we im naa no kanchuol uova
10732,HEB,2,JNT,bot rait ya nou wi no si se a im kanchuol evriting
10733,HEB,2,JNT,wa wi si ya nou a jiizas
10734,HEB,2,JNT,fi wan likl wail im did de luo dong dan di ienjel dem bot nou im av powa
10735,HEB,2,JNT,nou gad riez im op ai ai laik a wan kroun im put pan im ed
10736,HEB,2,JNT,im av powa an gad riez im op ai ai kaaz im sofa an ded
10737,HEB,2,JNT,an kaaz gad lov wi so moch iivn duo wi no dizorv it im mek jiizas ded fi evribadi
10738,HEB,2,JNT,evriting a gad uon an im yuuz im powa mek evriting an kip dem ou dem fi tan
10739,HEB,2,JNT,so a di rait ting im du wen im mek di wan we ago liid piipl fi get siev sofa an da wie de get fi im rait pozishan
10740,HEB,2,JNT,gad du dat so im kuda yuuz im fi mek uol iip a piipl kom fala im an ton gad pikni dem
10741,HEB,2,JNT,di tuu a dem kom fram wan fambili di wan we mek piipl gud an kliin an di piipl dem we a ton gud an kliin
10742,HEB,2,JNT,so chuu dat jiizas no shiem fi se dem a im breda an sista dem
10743,HEB,2,JNT,im se tu gad se mi wi tel mi breda an sista dem wa yu du an ou yu tan wen dem gyada fi worship mi wi sing im an priez yu infronta di uol a dem
10744,HEB,2,JNT,an im se agen se mi mi wi chos iina im
10745,HEB,2,JNT,an im se dis tu si mi ya mi de ya wid di pikni dem we gad did gi mi
10746,HEB,2,JNT,so den sins dem pikni ya a piipl laik evribadi els im did ton sumadi jos laka dem da wie de wen im go ded im kuda tek we di devl powa an mek im naa no muo powa fi kil nobadi
10747,HEB,2,JNT,an sieka dat im frii di piipl dem we komiin laik sliev fi aal a dem laif jos kaaz dem fried fi ded
10748,HEB,2,JNT,kaaz fi riil a no di ienjel dem im bizniz wid so moch bot a iebriyam pikni pikni dem
10749,HEB,2,JNT,so sieka aal a dem sitn de nou im did afi ton laik im breda an sista dem we de pan ort
10750,HEB,2,JNT,im did afi ton laik dem iina evri wie
10751,HEB,2,JNT,da wie de az gad elpa im kuda ton wan liida fi di priis dem we gad kyan chos an im wi gud an kain tu piipl kaaz im andastan we dem a go chuu
10752,HEB,2,JNT,an im kuda kom tek we di piipl dem sin tu
10753,HEB,2,JNT,an kaaz im fi wan did sofa wen di devl did chrai fi mek im du rang im kyan elp di piipl dem we a fies notn we wi kaaz dem fi sin
10754,HEB,3,JNT,so mi breda an sista we bilang tu gad an we im kaal jos laik ou im kaal mi unu fi kip unu main pan jiizas
10755,HEB,3,JNT,im a di mesinja we gad sen wi an di liida fi di priis dem we go tu gad fi wi sieka wa wi se wi biliiv iina
10756,HEB,3,JNT,gad kaal im an im aalwiez du we gad se im fi du jos laik ou muoziz did du wa gad tel im fi du wen im did a liid di piipl dem
10757,HEB,3,JNT,bot im kom get muo priez dan muoziz an gad lif im op aiya dan muoziz jos laik ou di wan we bil wan ous get muo big op dan di ous wuda get
10758,HEB,3,JNT,kaaz evri ous we de bout a sumadi bil it bot a gad bil evriting
10759,HEB,3,JNT,az wan sorvant we elp an liid gad piipl dem muoziz did aalwiez du wa gad se im fi du
10760,HEB,3,JNT,im did taak bout di sitn dem we jiizas wuda se lietaraan
10761,HEB,3,JNT,bot krais jiizas im a gad bwai pikni
10762,HEB,3,JNT,gad put im inchaaj an im tek kier a gad piipl dem an du wa gad tel im fi du jos laka ou wan bwai pikni we aalwiez du we im mada an faada tel im fi du wuda luk aafa dem ous an fambili
10763,HEB,3,JNT,an ef wi uol aan chrang an gwaan luk tu gad laik we wi buos bout aal di wail den wi a paat a gad piipl
10764,HEB,3,JNT,so den jos laik wa di uoli spirit se ef unu ier im vais tide du no get aadiez an no pie im no main no galang siem laka wen unu faada faada dem did ton dem bak pan gad an mek op dem main se dem naa lisn we im se
10765,HEB,3,JNT,dem mek op dem main fi tes im iina di dezot fi si we im ago du
10766,HEB,3,JNT,a deso unu faada faada dem did tes mi fi si ou lang mi did a go kip op wid dem an dem si wa mi du fi faati ier a dat mek mi did beks so wid da jinarieshan de an mi se fi dem aat eva a chrie dem no waahn liv ou mi se dem fi liv an dem naa fala di wie we mi shuo dem
10767,HEB,3,JNT,so mi get beks bad an swier se dem wi neva eva kom get da piis de we mi gi dem naa go eva get fi kom a da plies de we dem kyan jos res mi breda an sista mek shuor se non a unu no av aat we so wikid dat unu no biliiv iina di gad we alaiv di siem wan we mek piipl liv
10768,HEB,3,JNT,insteda dat elp unu wan aneda evridie so langks a tide it niem so sin no ful op non a unu aat an mek it tof op
10769,HEB,3,JNT,kaaz wi an krais jiizas wi staat wok tugeda ef wi gwaan uol aan an chos iina im no mata wa laik ou wi yuus tu du wen wi did fos staat biliiv iina im
10770,HEB,3,JNT,laik mi jos se dis a wa gad wod se ef unu ier im vais tide unu no fi get aadiez an no pie im no main no galang siem laka wen unu faada faada dem did ton dem bak pan mi an mek op dem main se dem naa go lisn
10771,HEB,3,JNT,kaaz a uu dem piipl de we ier gad an mek op dem main se dem naa lisn we im se
10772,HEB,3,JNT,a neva di siem piipl dem we muoziz did liid outa iijip
10773,HEB,3,JNT,an a uu gad did beks wid fi faati ier
10774,HEB,3,JNT,no di wan dem we did sin an jrap dong ded iina di dezot
10775,HEB,3,JNT,an a uu gad swier se naa go eva kom get di piis we im gi an naa go eva get fi kom a di plies we dem kyan jos res iihn
10776,HEB,3,JNT,ef a neva di wan dem we neehn lisn im an du wa im se dem fi du den a uu
10777,HEB,3,JNT,so wi si se dem neehn get di piis we gad gi an dem neehn get fi go a di plies we dem kyan res jos kaaz dem neehn biliiv iina im laik ou dem fi biliiv
10778,HEB,4,JNT,so wi fi mek shuor se gad no pramis fi gi wi piis an res an wi en op no get it kaaz wi gilti a sopm
10779,HEB,4,JNT,kaaz wi did ier di gud nyuuz priich jos laik ou di izrel piipl dem did ier it tu
10780,HEB,4,JNT,bot di wod we priich neehn elp dem at aal at aal kaaz dem neehn biliiv laik di res a piipl dem we did ier it
10781,HEB,4,JNT,nou wi we biliiv ago get di kaina piis iina wi aat we gad gi an wi ago get fi go iina di plies we wi kyan jos res
10782,HEB,4,JNT,jos laik wa im se mi did get beks bad an mi pramis se dem naa go get di kaina piis iina dem aat laik we mi ago gi mi piipl dem an dem naa go get fi go iina di plies we dem kyan jos res 
10783,HEB,4,JNT,gad se dis iivn duo wa im did a plan fi du did don aredi gad wok don fram di taim im mek di worl
10784,HEB,4,JNT,kaaz im did se dis somwe bout di sevn die an pan die sevn im res fram aal a im wok an rait yaso agen im se dem naa go get di piis we mi pramis fi gi mi piipl dem an fi res laik wa mi pramis tu
10785,HEB,4,JNT,so som piipl stil kyan get di piis iina dem aat we gad pramis fi gi im piipl dem an fi res laik ou im pramis bot di wan dem we did ier di gud nyuuz priich dem neehn get dat kaaz dem neva du wa dem did fi du
10786,HEB,4,JNT,so gad set wan neks die agen dat a tide
10787,HEB,4,JNT,wi nuo se dis a chuu kaaz afta umoch umoch ier im mek dievid rait dis we mi did tel unu aredi ef unu ier im vais tide du no get aadiez an no lisn im an no du wa im se
10788,HEB,4,JNT,kaaz ef jashwa did liid di piipl dem an mek dem get fi res gad wudn taak bout wan neda die afta dat
10789,HEB,4,JNT,so jos laik ou gad did res pan die sevn afta im did don mek di worl a so wan sabat res stil de de fi gad piipl dem
10790,HEB,4,JNT,kaaz di wan we get fi res ou gad mek piipl res im did res tu an no du no wok jos laik ou gad did res wen im did don fi im wok
10791,HEB,4,JNT,so wi fi chrai aad aad fi mek shuor se wi get da kaina res de we gad gi so nobadi no mis di chaans fi get it kaaz dem go du di sed sitn dem we dem faada faada did du no lisn gad an no du wa im se dem fi du
10792,HEB,4,JNT,kaaz wen gad taak a laik se di sitn dem we im se alaiv av powa an kyan du tingz gad wod kot beta dan eni wan a di tuusaidid kotlis dem an aal buor chuu an plit op suol fram spirit an kot we wich paat di buon dem jain op fram di blod an sitn dem we de insaida di buon dem
10793,HEB,4,JNT,it kyan joj we wi tingk iina wi aat an di sitn dem we wi waahn
10794,HEB,4,JNT,no iivn wan sitn kyan aid fram gad bot evriting uopm op an im kyan si di uol a dem an a im wi afi go ansa tu bout evriting we wi du
10795,HEB,4,JNT,wi av wan liida fi di priis dem we a di bigis wan outa aal a di liida dem fi priis
10796,HEB,4,JNT,im go we gad de dat a jiizas gad bwai pikni
10797,HEB,4,JNT,so laik ou im a fi wi liida fi priis di uol a wi we se wi biliiv iina im fi uol aan chrang chrang an gwaan biliiv siem wie
10798,HEB,4,JNT,kaaz wi no av wan liida fi di priis dem we kyaahn andastan we wi a go chuu an we no nuo se wi no so chrang wen wi fies notn we wi kaaz wi fi sin
10799,HEB,4,JNT,insteda dat wi av wan we did get presha fi du aal kaina rang sitn tu siem laka wi bot im neehn sin
10800,HEB,4,JNT,so mek wi go tu di wan we shuo wi lov iivn duo wi no dizorv it an no bada ifanbot an galang laik wi fried so im we gud an kain wi kain tu wi an shuo wi lov iivn duo wi no dizorv it an elp wi enitaim wi niid di elp
10801,HEB,5,JNT,a pik gad pik evri wan a di liida fi di priis dem fram mongks dem uona piipl so dem kuda kom tu gad fi di piipl dem
10802,HEB,5,JNT,an so dem kyan kom gi gad aafrin an bon sakrifais gi im fi di piipl dem sin
10803,HEB,5,JNT,kaaz di liida fi di priis dem a piipl tu im wi nuo ou fi tek taim wid piipl we no nuo beta an a du rang sins im wiik an wi du rang tu
10804,HEB,5,JNT,a dat mek im afi bon sakrifais gi gad fi fi im sin an fi ada piipl uon
10805,HEB,5,JNT,fi ton di liida fi di priis dem a wan big ting dat an nobadi kyaahn jos kom kom se dem waahn ton wan an go ton wan
10806,HEB,5,JNT,a no so it go
10807,HEB,5,JNT,gad afi kaal im fi ton di liida fi di priis dem jos laik ou im did kaal ieran
10808,HEB,5,JNT,a siem ting wid krais jiizas
10809,HEB,5,JNT,im neehn jos go tek op liida fi priis pozishan jos so an big op imself nuo a gad se tu im se yu a fi mi bwai pikni tide mi ton fi yu faada an somwe els im se yu a wan priis fi eva wan priis laka melkezidek
10810,HEB,5,JNT,wen jiizas did de ya pan ort a liv im did prie tu gad aad aad di wan we kuda siev im an no mek im ded
10811,HEB,5,JNT,im krai out loud an baal yaiwaata
10812,HEB,5,JNT,an gad did ier im kaaz jiizas did ombl imself chos iina gad an did eva redi fi du wa gad tel im fi du
10813,HEB,5,JNT,iivn duo krais jiizas a gad uona pikni wen im go chuu sofarieshan im did lorn fi lisn wa gad se an du wa gad se fi du
10814,HEB,5,JNT,an nou dat im go chuu aal a dat an kom ton aal a we im sopuoz fi bi im en op ton di wan we siev piipl fi eva so langks dem du wa im tel dem fi du
10815,HEB,5,JNT,kaaz gad pik im fi ton di liida fi di priis dem laik melkezidek
10816,HEB,5,JNT,a uol iip wi av fi se bout dem sitn ya we wi a taak bout
10817,HEB,5,JNT,bot it aad fi brok it dong tu unu kaaz unu jos naa andastan
10818,HEB,5,JNT,kaaz wen unu shudaana tiich ya nou unu niid sumadi fi tiich unu uova di fos sitn dem we gad se
10819,HEB,5,JNT,unu ton piipl we niid milk unu kyaahn nyam aad fuud enibadi we liv pan milk no riili nuo wa rait fram rang kaaz dem a stil biebi
10820,HEB,5,JNT,bot aad fuud a fi big piipl kaaz dem chrien demself fi nuo wa rait fram rang so dem nuo ou fi luk pan tingz
10821,HEB,6,JNT,so mek wi muuv op man an muuv paas di sitn dem we wi don tiich unu bout krais jiizas
10822,HEB,6,JNT,mek wi gruo paas dem sitn de so wi kyan tiich unu siem laka ou wi wuda tiich piipl we chrang iina wa dem biliiv iina
10823,HEB,6,JNT,wi shudn afi tiich unu agen se piipl fi beg gad paadn chienj dem wiez an tap du di sitn dem we naa riili elp dem at aal an dat dem fi biliiv iina gad
10824,HEB,6,JNT,wi tiich unu dem sitn de wen unu did jos staat fala jiizas
10825,HEB,6,JNT,wi shudn afi a tiich nou bout ou wi fi baptaiz ar ou fi put an pan piipl wen dem a baptaiz an prie fi gad bles dem ar se ded piipl ago kom bak alaiv an dat gad ago joj piipl an a wa im mek op im main pan ago laas fi eva
10826,HEB,6,JNT,nuo sa wi shudn afi a tiich dem sitn de agen
10827,HEB,6,JNT,an a dem sitn de wi plan fi muuv paas ef a dat gad waahn
10828,HEB,6,JNT,notn kyaahn mek piipl we did a waak wid gad an ton bak an tap biliiv iina im we did nuo di chuut we kom fram gad we did nuo ou it fiil fi gad gi dem sopm kaaz dem get tingz fram im we get di uoli spirit tu laik ada piipl we did ties an nuo fi demself se gad wod gud an we fiil an nuo di powa we kom wen gad staat ruul iina evri wie an den afta aal a dat ton dem bak pan gad notn kyaahn mek dem piipl de kom bak tu gad agen
10829,HEB,6,JNT,kaaz a niel dem a niel gad bwai pikni pan di kraas wan muo taim an mek piipl a luk dong pan im an tek im fi fuul
10830,HEB,6,JNT,kaaz di grong we suok op di rien we faal pan it nof nof an we mek plaant gruo an bier fuud we di faama kyan nyam gad bles da grong de
10831,HEB,6,JNT,bot di grong we onggl mek makabush an we eva wiid op wiid op da grong de naa no yuus an gad suun mek it kyaahn bier notn faiya ago en op bon it dong
10832,HEB,6,JNT,bot fren iivn duo wi taak so wi shuor se fi unu kies difrant wi shuor se beta sitn ago apm tu unu kaaz unu a liv laik piipl we gad siev
10833,HEB,6,JNT,gad fier yu nuo
10834,HEB,6,JNT,im naa go figet wa unu du
10835,HEB,6,JNT,im naa figet ou unu shuo umoch unu lov im wen unu elp di breda an sista dem we biliiv iina gad an ou unu stil a elp dem
10836,HEB,6,JNT,muo dan notn els wa wi waahn unu fi du a gwaan du di sitn dem we unu a du wid aal a unu aat til unu ded
10837,HEB,6,JNT,da wie de unu wi en op get di sitn dem we unu a luk faawod tu di sitn dem we gad av fi unu
10838,HEB,6,JNT,wi no waahn unu fi get liezi an no waahn du notn
10839,HEB,6,JNT,nuo unu fi tan laik di piipl dem we biliiv iina krais jiizas
10840,HEB,6,JNT,dem no gi op an so dem get wa gad did pramis fi gi dem
10841,HEB,6,JNT,nou wen gad did mek iebriyam di pramis sins nobadi no de we biga dan gad an muo powaful dan im im swier pan imself
10842,HEB,6,JNT,im se mi pramis yu se mi ago bles yu uol iip an mi ago gi yu pikni pan tap a pikni an fi dem pikni gweehn av uol iip a pikni an fi dem pikni pikni gu dong ago av uol iip a pikni tu an afta iebriyam wiet ou lang an gwaan chos gad im get wa gad pramis im
10843,HEB,6,JNT,piipl swier pan sumadi we biga dan demself an we muo powaful tu an dis aalwiez shuo se wa dem se a riili so it go aal aagiment don
10844,HEB,6,JNT,a siem so gad did waahn shuo di piipl dem we im pramis klier klier se im riili ago gi dem wa im pramis dem an im naa go chienj im main so im no jos pramis dem bot im swier pan tap a dat
10845,HEB,6,JNT,gad du tuu sitn we kyaahn chienj kaaz wi nuo se gad kyaahn lai
10846,HEB,6,JNT,im du dem tuu sitn de so wi we ron tu im fi kip sief wi wi fiil laik wi kyan uol aan chrang kaaz wi nuo fi shuor se wi ago get di sitn dem we im pramis fi gi wi
10847,HEB,6,JNT,wen wi chos gad an wi nuo fi shuor se im ago gi wi wa im pramis wi dat mek wi suol chrangga an notn we a gwaan kyaahn kom shiek wi op
10848,HEB,6,JNT,wi tan todi jos laik wen di angka fi di ship jrap a di batam a di sii so di ship tan wan plies
10849,HEB,6,JNT,an wen wi chos iina gad so di sitn dem we wi set wi aat pan dem sitn de go insaid baka di kortn go wan speshal speshal plies we gad tan an we di priis dem wan kyan go
10850,HEB,6,JNT,a deso jiizas go tu
10851,HEB,6,JNT,im go de bifuo wi so im kyan elp wi
10852,HEB,6,JNT,an im ton wan liida fi di priis dem fi eva jos laka melkezidek
10853,HEB,7,JNT,da melkezidek ya we wi a taak bout im did a king fi sielem an did a di priis fi di muos ai gad tu
10854,HEB,7,JNT,a im did miit op iebriyam an bles im wen iebriyam did jos a kom baka im yaad afta im go biit aaf di king dem
10855,HEB,7,JNT,iebriyam tek wan outa evri ten sitn we im did get iina di waar an a kyari go baka im yaad an gi im
10856,HEB,7,JNT,nou di niem melkezidek riili miin king we du wa rait bot den king fi sielem kyari wan difrant miinin dat miin king we mek piis
10857,HEB,7,JNT,melkezidek naa no mada im naa no faada im naa no fambili chrii fi shuo a we im kom fram
10858,HEB,7,JNT,im neehn baan an im neehn ded laik gad bwai pikni im tan wan priis fi eva
10859,HEB,7,JNT,jos tingk bout ou big im bi wen aal wan man laka iebriyam we a di faada fi di uol izrel gi im wan outa evri ten sitn we im did tek we nou di laa se aal a liivai pikni pikni dem go dong we ton priis fi tek wan outa evri ten sitn fram gad piipl dem
10860,HEB,7,JNT,dat miin se fi dem uona piipl a gi dem wan outa evri ten iivn duo dem piipl de a iebriyam pikni pikni dem go dong tu
10861,HEB,7,JNT,da man ya duo melkezidek nobadi kudn shuo se im kom fram liivai fambili bot im get wan outa evri ten fram iebriyam
10862,HEB,7,JNT,an a im did aal bles iebriyam tu wen a iebriyam gad did mek pramis tu
10863,HEB,7,JNT,an evribadi don nuo aredi se sumadi we a bles sumadi els biga dan di wan we a get bles
10864,HEB,7,JNT,nou di priis dem we kom fram liivai we get wan outa evri ten di uol a dem ded bot melkezidek we get wan outa evri ten gad wod tiich se im no ded
10865,HEB,7,JNT,an wi kuda se liivai imself we get wan outa evri ten sitn did pie melkezidek wan outa evri ten tu di taim wen iebriyam did gi im wan outa fi im ten
10866,HEB,7,JNT,kaaz wen melkezidek did miit iebriyam liivai neehn baan yet an a iebriyam fambili liivai wudaana kom fram
10867,HEB,7,JNT,gad did gi di izrel piipl dem di laa
10868,HEB,7,JNT,di priis dem did fi kom fram liivai fambili an dem did impuotant tu di laa
10869,HEB,7,JNT,nou ef di priis dem fram liivai fambili kuda du aal we dem did fi du wan difrant kaina priis wudn afi kom
10870,HEB,7,JNT,wan we tan laka melkezidek an we no kom fram ieran fambili no chuu
10871,HEB,7,JNT,wen gad chienj di kaina priis we kom di laa mos chienj tu
10872,HEB,7,JNT,im melkezidek we wi a taak bout im kom fram wan difrant chraib an nobadi fram da chraib de neva wok az priis a di alta yet
10873,HEB,7,JNT,kaaz evribadi mos nuo aredi se a juuda wi laad kom fram an muoziz neva se priis ago kom fram da chraib de
10874,HEB,7,JNT,an aal a wa wi se dat klier klier ef sumadi laka melkezidek kom ton priis an im no kom ton priis sieka di fambili we im kom fram laik ou di laa se it fi go
10875,HEB,7,JNT,im ton priis kaaz im kyaahn ded an dat powaful
10876,HEB,7,JNT,kaaz gad wod se yu ago ton wan priis fi eva jos laka melkezidek
10877,HEB,7,JNT,so di fos laa did put wan said kaaz it neehn wot notn an it kudn du wa it did fi du
10878,HEB,7,JNT,kaaz di laa kudn mek notn ton aal we it fi ton
10879,HEB,7,JNT,bot nou gad gi wi sitn beta fi luk faawod tu an dat bring wi kluos tu im
10880,HEB,7,JNT,an gad neehn mek im priis an no mek wan pramis tu
10881,HEB,7,JNT,im did mek wan pramis bot di ada priis dem did ton priis an im neehn mek no pramis
10882,HEB,7,JNT,bot jiizas did ton wan priis wen gad pramis im se mi di laad pramis se yu ago bi wan priis fi eva an mi naa go chienj mi main an kaaz gad aal mek pramis wid jiizas dis shuo se jiizas mek di pramis we gad gi wi beta dan di uol wan fi shuor shuor
10883,HEB,7,JNT,nou a uol iip a priis yu did afi av
10884,HEB,7,JNT,kaaz priis wuda ded an so ada priis wuda afi kom tek uova
10885,HEB,7,JNT,bot kaaz jiizas naa no ded a ded im ago tan priis fi eva an nobadi naa tek uova fram im
10886,HEB,7,JNT,piipl kyan kom tu gad sieka im an im kyan siev dem piipl de fi eva an eva
10887,HEB,7,JNT,im kyan siev dem fi eva kaaz im naa ded so im kyan aalwiez taak tu gad fi dem
10888,HEB,7,JNT,liida fi priis we komiin laik jiizas a riili di kaina liida fi priis we wi niid
10889,HEB,7,JNT,im mek gad api iina evri kaina wie
10890,HEB,7,JNT,im no du notn rang im neva sin
10891,HEB,7,JNT,nobadi kyaahn bliem im fi notn
10892,HEB,7,JNT,gad mek im difrant im no komiin laka sina piipl
10893,HEB,7,JNT,an gad riez im op ai ai aiya dan aal evn
10894,HEB,7,JNT,im no tan laik di ada liida dem fi di priis dem we afi bon sakrifais fi fi dem uona sin an den fi di piipl dem sin die afta die afta die
10895,HEB,7,JNT,nuo sa im sakrifais imself gi gad wan taim fi evribadi an a it dat
10896,HEB,7,JNT,di laa gi piipl we wiik an we wi du rang pozishan fi ton di liida fi priis
10897,HEB,7,JNT,bot di pramis we gad mek we kom afta di laa da pramis de mek di bwai pikni liida fi di priis dem
10898,HEB,7,JNT,an im ton di wan we kyan du evriting we im sopuoz fi du fi eva
10899,HEB,8,JNT,nou dis a di mien sitn wi a se wi av wan liida fi priis we did sidong pan di raitansaid a gad chuon op iina evn
10900,HEB,8,JNT,an im wok az di liida fi di priis dem iina di muos uoli uoli plies we gad de
10901,HEB,8,JNT,da tent de a di riil tent a di laad put dat op a no man evri liida fi priis afi gi aafrin plos bon sakrifais gi gad
10902,HEB,8,JNT,so da wan ya did afi av sopm fi gi gad tu
10903,HEB,8,JNT,nou ef im did de pan ort im wudn ton liida fi priis at aal kaaz yu don av liida fi priis aredi we gi di aafrin we di laa se fi gi
10904,HEB,8,JNT,dem wok az liida fi di priis dem iina tent we luk laik wa de a evn bot dem de tent kyaahn riili kom kluos tu di wan we de a evn nuo sa dem de komiin laka sheda fi di riil ting
10905,HEB,8,JNT,a so kom gad did waan muoziz wen im did bout fi mek di tent fi piipl kom worship im
10906,HEB,8,JNT,gad se mek shuor se yu mek evriting jos laik wa mi shuo yu pan di moutn
10907,HEB,8,JNT,bot nou di wok we jiizas get fi du dat uol iip biga dan di priis dem uon laik ou im kom bitwiin gad an wi an mek wan beta diil wid gad fi wi an da plan de pramis wi som beta sopm tu
10908,HEB,8,JNT,kaaz ef notn neehn rang wid di fos plan gad wudn go mek wan neda wan
10909,HEB,8,JNT,bot gad did si se di piipl dem did a du rang dem neehn a fala di fos plan so im se tu dem se wach it di taim a kom di laad se wen mi ago mek wan nyuu pramis wid di izrel piipl dem an mi ago mek wan nyuu pramis wid di piipl dem a juuda tu
10910,HEB,8,JNT,it naa go komiin laik di pramis we mi did mek wid dem faada faada dem wen mi did tek dem an an liid dem outa iijip
10911,HEB,8,JNT,kaaz dem did brok di pramis an neehn lisn wa mi se so mi ton we fram dem
10912,HEB,8,JNT,a dat di laad se
10913,HEB,8,JNT,bot nou afta dem die de dis a di nyuu pramis we mi a mek wid di izrel piipl dem di laad se
10914,HEB,8,JNT,mi ago put mi laa dem iina dem ed an mi ago rait dem dong pan dem aat
10915,HEB,8,JNT,mi ago bi fi dem gad an dem ago bi fi mi piipl dem
10916,HEB,8,JNT,nobadi naa go afi tiich dem nieba agen ar dem breda ar sista dem se dem fi nuo di laad
10917,HEB,8,JNT,kaaz evribadi ago nuo mi aredi fram di liklis wan tu di tapatap
10918,HEB,8,JNT,kaaz mi ago chriit dem gud an kain an paadn dem fi aal a di wikid sitn dem we dem du
10919,HEB,8,JNT,mi naa memba dem sin mi ago figet dem
10920,HEB,8,JNT,wen di laad se di pramis we im mek a wan nyuu wan im miin se di fos wan naa yuuz agen
10921,HEB,8,JNT,an ef sitn naa yuuz an a get uol den it suun gaan an don fa
10922,HEB,9,JNT,nou di fos plan we gad did mek did av ruul bout ou piipl fi worship im an bout di tent we piipl fi worship we piipl mek
10923,HEB,9,JNT,dem put op wan tent fi worship gad an afta yu go chuu di fos kortn yu did de iina di uoli plies
10924,HEB,9,JNT,iin deso yu did av wan lampstan an di tiebl wid dem speshal bred we di priis tek gi gad
10925,HEB,9,JNT,an baka di sekan kortn yu did av di tent we dem kaal di uoliyis plies
10926,HEB,9,JNT,iin deso yu av di alta we mek outa guol
10927,HEB,9,JNT,deso dem bon wan spais we sumel swiit
10928,HEB,9,JNT,yu did av di baks tu we tan fi di pramis we gad mek dat did kova aal uova iina guol
10929,HEB,9,JNT,da baks de av iin di jog we did uol mana we gad did gi dem fi nyam
10930,HEB,9,JNT,ieran waakn tik we liif did gruo pan did iin de tu
10931,HEB,9,JNT,an di tuu stuon dem we gad ruul did rait op pan did iin de wid di res a sitn dem
10932,HEB,9,JNT,uova di guol baks yu did av di sitn dem we dem kaal cherobim we komiin laik pikni wid wing
10933,HEB,9,JNT,dem sitn de did shuo se gad de deso
10934,HEB,9,JNT,an dem wing chrech uova di plies we gad paadn sin
10935,HEB,9,JNT,bot wi kyaahn taak bout aal a di nitigriti yaso
10936,HEB,9,JNT,so wen di ting set op so nou di priis dem wuda kom iina di fos paat a di tent aal di wail kom du dem priis wok
10937,HEB,9,JNT,bot a onggl di liida fi di priis dem wan kyan go paas di sekan kortn we de insaida di tent an a onggl wan taim fi di ier im wuda du dat
10938,HEB,9,JNT,im neva go an no tek animal blod wid im
10939,HEB,9,JNT,im wuda gi gad dat fi fi im sin an fi di rang sitn dem we piipl du an no iivn si se dem du
10940,HEB,9,JNT,di uoli spirit did a shuo se di wie fi get iina di riil tent di uoliyis plies neehn uopm op yet so langks di uol tent di wan pan ort did stil a yuuz
10941,HEB,9,JNT,di tent pan ort a wan sain we shuo wa did a gwaan da taim de
10942,HEB,9,JNT,it shuo se aal a di gif an sakrifais we piipl yuus tu kyari go gi gad wen dem a worship im kudn set dem kanchens frii
10943,HEB,9,JNT,dem sitn de did onggl a diil wid wa piipl fi nyam an jringk an di difrant difrant wie dem kyan kliin op demself
10944,HEB,9,JNT,aal a dem ruul de we onggl a tel wi bout ou piipl fi du tingz an we naa tel wi notn bout piipl aat dem onggl ago laas til di taim kom fi set tingz rait
10945,HEB,9,JNT,dat a wen di nyuu plan kom iin an chienj tingz roun
10946,HEB,9,JNT,bot krais jiizas kom aredi az di liida fi priis fi di gud sitn dem we a kom
10947,HEB,9,JNT,an di tent we im go chuu dat biga an beta dan di ada wan
10948,HEB,9,JNT,it no niid notn els fi mek it no beta dan it bi
10949,HEB,9,JNT,an a no piipl mek da wan de
10950,HEB,9,JNT,dat miin fi se a no da worl ya it kom fram
10951,HEB,9,JNT,an a no guot blod ar kou kyaaf blod im tek du dis
10952,HEB,9,JNT,bot a fi im uona blod im tek go iina di uoliyis plies
10953,HEB,9,JNT,im go de onggl wan degedege taim an a it dat im wan siev di uol a wi fram sin fi eva so ef guot an bulkou blod an di ashiz fi wan kou kyaaf kyan springkl pan piipl we no kliin iina gad yai an mek dem kliin fi go worship gad den tingk bout umoch muo krais jiizas blod ago du fi wi sieka di spirit we liv fi eva im kuda gi op imself an im naa no sin at aal
10954,HEB,9,JNT,so fi im blod frii wi kanchens fram di sitn dem we wi du uova an uova fi worship bot we riili naa no yuus an we boun fi kil wi aaf
10955,HEB,9,JNT,im blod frii wi kanchens fram dem de an mek wi kyan riili sorv di gad we liv fi eva a so kom im mek wan nyuu plan bitwiin gad an piipl
10956,HEB,9,JNT,so di piipl dem we gad kaal fi bi fi im uona piipl dem im kyan bles dem fi eva laik we im pramis fi du
10957,HEB,9,JNT,dat kyan apm kaaz im ded an kaaz im go ded di piipl dem we sin an brok di uol taim plan we gad did mek wid dem dem piipl de kyan get paadn
10958,HEB,9,JNT,kaaz wen sumadi rait wan wil dem afi pruuv se di sumadi ded fos fi di wil av yuus
10959,HEB,9,JNT,di wil no miin notn ef di sumadi we rait it no ded yet a wen di sumadi ded it av powa
10960,HEB,9,JNT,so di fos plan we gad did mek neehn av no powa widout no blod
10961,HEB,9,JNT,kaaz wen muoziz did tel aal di piipl dem evri wan a gad ruul we did rait dong iina di laa buk im tek wan kou kyaaf blod an guot blod wid waata an wan likl piis a wan plaant niem isop we im tai wid som daakred shiip skin an springkl di blod an waata pan di laa buk an pan aal a di piipl dem
10962,HEB,9,JNT,an muoziz se dis a di blod fi di plan we gad mek wid unu an se unu afi kip
10963,HEB,9,JNT,a siem so im tek di blod an springkl pan di tent an pan evriting we did iina di tent we dem did yuuz fi worship
10964,HEB,9,JNT,an bies pan wa di laa se yu did afi springkl blod pan nieli evriting fi mek it kliin an ef no blod no ron no sin no get paadn
10965,HEB,9,JNT,so di sitn dem we onggl komiin laik di wan dem we de a evn dem sakrifais de did afi bon fi mek dem sitn de get kliin
10966,HEB,9,JNT,bot di wan dem we de a evn di riil wan dem beta sakrifais did afi bon fi dem sitn de
10967,HEB,9,JNT,kaaz krais jiizas neehn go iina wan tent we piipl mek we did jos a ak laik di riil tent nuo sa im go iina evn itself an de de wid gad nou fi elp wi
10968,HEB,9,JNT,an im neehn go iina evn go gi op imself uova an uova laik ou di liida fi di priis dem did afi go iina di uoliyis plies ier afta ier a kyari blod we a no fi dem uon
10969,HEB,9,JNT,ef a so den krais jiizas wuda afi sofa uol iip a taim sins di worl mek
10970,HEB,9,JNT,bot nier di taim wen di worl ago don nou im gi op imself laik wan sakrifais onggl wan taim an dat kova evriting
10971,HEB,9,JNT,da wie de im kuda get rid a sin
10972,HEB,9,JNT,an jos laik ou wi nuo fi shuor se a wan taim evribadi ago ded an den gad ago joj dem wel a siem so krais jiizas sakrifais imself onggl wan taim fi paadn uol iip a piipl sin
10973,HEB,9,JNT,bot wen im kom bak a no kom im a kom fi tek we sin bot fi siev di piipl dem we a wiet fi im
10974,HEB,10,JNT,di laa we di juu piipl dem get a no di riil ting it a no notn laik di gud gud sitn we a kom
10975,HEB,10,JNT,da laa de a jos laik di sheda fi di riil sitn dem
10976,HEB,10,JNT,kaaz ier afta ier uova an uova di priis tek di siem sakrifais gi gad fi mek di piipl dem we kom kom worship get kliin an stil di sakrifais kyaahn mek di piipl dem kliin iina evri wie
10977,HEB,10,JNT,ef dat kuda apm dem no wuda tap gi dem sakrifais de no so
10978,HEB,10,JNT,kaaz di piipl dem we kom fi worship dem no wuda kliin wans an faraal
10979,HEB,10,JNT,an ef a so dem wudn fiil gilti bout no sin no chuu
10980,HEB,10,JNT,bot dem sakrifais de we dem tek gi gad dem dis a memba piipl bout dem sin ier afta ier
10981,HEB,10,JNT,kaaz bulkou blod an guot blod kyaahn tek we nobadi sin
10982,HEB,10,JNT,so wen krais jiizas kom iina di worl im se a neehn sakrifais an aafrin yu did waahn a dat mek yu get wan badi redi fi mi wen dem bon uola animal fi sakrifais an gi yu aafrin fi tek we sin dem sitn de no mek yu api
10983,HEB,10,JNT,den mi se gad si mi ya mi kom fi du wa yu waahn mi fi du jos laik ou it rait dong bout mi iina di ruol op buk
10984,HEB,10,JNT,fos jiizas se a neehn sakrifais an aafrin yu did waahn yu neehn waahn dem fi tek no uola animal an bon mek sakrifais gi yu an yu neehn waahn no sin aafrin niida
10985,HEB,10,JNT,dem sitn de neehn mek yu api duo bies pan di laa a dem sitn de piipl did fi gi
10986,HEB,10,JNT,den im se si mi ya
10987,HEB,10,JNT,mi kom fi du wa yu waahn mi fi du
10988,HEB,10,JNT,so di fos plan we se piipl did afi gi op sakrifais fi tek we dem sin gad mek it naa no muo powa so di sekan plan kuda set op da plan de gi di sakrifais we krais jiizas mek aal a di powa
10989,HEB,10,JNT,an sieka dat di uol a wi ton kliin iina gad yai
10990,HEB,10,JNT,im sakrifais im uona badi jos wan degedege taim an dat kova evriting
10991,HEB,10,JNT,an aal a di priis dem tan de die afta die a sorv an a gi op di siem sakrifais uova an uova an dem de sakrifais kyaahn tek we sin
10992,HEB,10,JNT,bot wen da priis ya gi onggl wan sakrifais an da sakrifais ya kova evriting im go sidong saida gad pan im raitansaid
10993,HEB,10,JNT,an fram da taim de im de de a wiet til di piipl dem we iet im ton wan stuul fi im put im fut pan kaaz im tek jos wan aafrin an mek di uol a wi we a ton kliin iina gad yai ton jos laik ou wi fi ton fi eva an eva
10994,HEB,10,JNT,an di uoli spirit shuo wi se dem sitn ya chuu fi riil kaaz fos im se di laad se likl muo fram nou dis a di diil we mi ago mek wid dem mi ago put mi laa iina dem ed an rait it dong pan dem aat so dem wi andastan it an lisn we mi se
10995,HEB,10,JNT,den im se mi naa go memba non at aal di piipl dem sin an ou dem did brok mi laa
10996,HEB,10,JNT,so nou wen gad paadn sin no muo sin aafrin no afi gi op
10997,HEB,10,JNT,so mi breda an sista laik ou wi frii fi go iina di uoliyis plies sieka jiizas blod kaaz im go sakrifais im badi we komiin laka di kortn we put op iina gad ous fi kova di plies we gad de an di sakrifais im go sakrifais im badi dat uopm op wan nyuu wie fi wi wan wie we gi laif wan wie we liid tu gad
10998,HEB,10,JNT,plos wi av wan priis we a wan a di bigis wan eva an a im ruul uova gad ous
10999,HEB,10,JNT,so sieka aal a dem sitn de kom mek wi jraa kluos tu gad an no fried
11000,HEB,10,JNT,bot mek wi go tu im an riili chos im wid aal a wi aat
11001,HEB,10,JNT,kaaz jiizas blod don kliin wi aat so wi kanchens frii an wi badi don wash iina kliin waata tu
11002,HEB,10,JNT,mek wi uol aan chrang an gwaan biliiv se wi ago get di sitn dem we gad se im ago gi wi a dat wi tel di worl se wi biliiv
11003,HEB,10,JNT,so mek wi uol aan pan dat an no staat tingk sitn els
11004,HEB,10,JNT,a gad pramis wi an wateva im pramis fi du im ago du fi chuu
11005,HEB,10,JNT,an mek wi tingk bout ou wi kyan gwaan push wi wan aneda fi shuo lov an fi du di gud sitn dem
11006,HEB,10,JNT,mek wi gwaan miit tugeda an kip choch no tap laik we som piipl a du
11007,HEB,10,JNT,insteda dat mek wi kom tugeda an taak so wi wan aneda aat kyan get chrangga wos laka ou di laad suun kom bak mek wi du dem sitn de muo an muo nou
11008,HEB,10,JNT,kaaz ef wi mek op wi main se wi ago gwaan sin galang afta wi don nuo wa chuu no muo sakrifais no de fi tek we wi sin yu nuo
11009,HEB,10,JNT,bot notn no lef fi wi du dan fi wiet an fried a gad jojment we a kom plos di wikid wikid faiya we im ago tek bon op di piipl dem we fait gens im
11010,HEB,10,JNT,ef sumadi did brok di laa we gad did gi muoziz an tuu ar chrii sumadi se dem si im ar shi a brok di laa dem wuda kil da sumadi de an dem naa sari fi dem niida
11011,HEB,10,JNT,so a umoch wos gad fi ponish sumadi we chrampl op pan im bwai pikni an we chriit jiizas blod laik se it chiip wen a it yuuz fi set op di nyuu plan we gad mek
11012,HEB,10,JNT,an a it yuuz fi tek we da siem sumadi de sin
11013,HEB,10,JNT,umoch wos im ar shi fi get ponish wen dem taak gens di uoli spirit we shuo wi wan kaina lov we wi no iivn dizorv iihn umoch wos
11014,HEB,10,JNT,kaaz wi nuo a uu se a mi a di wan we ago ponish piipl fi di wikidnis we dem du an mi ago pie dem bak fi aal a di bad sitn dem we dem du
11015,HEB,10,JNT,an wan neks taim im se di laad wi joj im piipl dem
11016,HEB,10,JNT,a no wan nais sitn fi jrap iina di an fi di gad we a liv an im ponish yu yu nuo enibadi we dat apm tu fi kech dem fried bot unu fi memba iina di paas wen unu did jos andastan gad wie di sofarieshan we unu did afi go chuu bot unu uol aan an kot chuu siem wie
11017,HEB,10,JNT,som a di taim dem dem did biit unu op an chriit unu bad infronta evribadi wen a no dat gwaan a jain unu jain op wid di piipl dem we dem chriit so an tan saida dem iina fi dem chraiyal an chibilieshan
11018,HEB,10,JNT,kaaz fi riil unu aal sari fi di piipl dem we dem chuo iina prizn
11019,HEB,10,JNT,an wen dem kom tek we unu sitn dem unu mek dem galang wid dem an aal a sumail sed wie kaaz unu nuo se unu uon tingz we moch moch beta dan dem sitn de an wa unu uon ago laas fi eva
11020,HEB,10,JNT,so no bada gi op
11021,HEB,10,JNT,gwaan uol tait kaaz sieka dat unu ago get som blesn de unu afi uol aan an pres chuu fi du wa gad waahn unu fi du an so get di sitn dem we im pramis fi gi unu
11022,HEB,10,JNT,kaaz tuu tuuz di wan we a kom ago riich im naa go lielie
11023,HEB,10,JNT,an mi piipl dem we du di rait sitn dem ago liv kaaz dem biliiv iina mi
11024,HEB,10,JNT,an ef dem go ton bak mi naa go api wid dem at aal at aal
11025,HEB,10,JNT,bot wi a no non a dem piipl de we ton bak an en op get laas mash op an dem sitn de
11026,HEB,10,JNT,nuo sa wi a wan a dem piipl de we chos iina gad an so im a siev wi suol
11027,HEB,11,JNT,wen wi chos iina gad it mek wi shuor bout di sitn dem we wi onggl uop se wi ago get an wi nuo se di sitn dem we wi kyaahn si dem de de fi chuu
11028,HEB,11,JNT,a dis mek gad did api wid wi faada faada dem
11029,HEB,11,JNT,kaaz wi chos iina gad wi andastan se im jos se di wod an di worl mek so di sitn dem we wi kyan si dem kom fram di sitn dem we wi kyaahn si
11030,HEB,11,JNT,a kaaz iebl chos iina gad mek im bon wan beta sakrifais gi gad dan kien
11031,HEB,11,JNT,a kaaz im chos iina gad mek gad se im api wid im an se im a sumadi we du di rait sitn dem
11032,HEB,11,JNT,an sieka di chos we im chos iina gad im stil a chat iivn duo im ded kaaz wa iebl did du stil a sen wan mesij tu wi
11033,HEB,11,JNT,kaaz iinok did chos iina gad gad did tek im op wich paat im de wen im did stil alaiv so im neehn ded at aal an nobadi kudn fain im kaa gad did tek im op
11034,HEB,11,JNT,an gad du dat kaa im did mek gad api sieka wa im du
11035,HEB,11,JNT,nou ef sumadi no chos iina gad dem kyaahn mek im api non at aal
11036,HEB,11,JNT,kaaz enibadi we kom kom worship gad afi biliiv fos se gad de fi chuu an dat im ago du som uol iip a gud sitn fi di wan dem we luk fi im aad aad
11037,HEB,11,JNT,afta gad waan nowa bout di sitn dem we nowa kudn si yet a kaaz nowa chos iina gad an av nof nof rispek fi im mek im lisn we gad se an go bil wan big buot fi siev im fambili
11038,HEB,11,JNT,kaaz nowa did chos iina gad so im kot aaf imself fram di piipl dem iina di worl an shuo se dem rang kaa dem no chos iina gad
11039,HEB,11,JNT,gad se nowa a sumadi we du wa rait kaaz nowa chos iina im
11040,HEB,11,JNT,kaaz iebriyam chos iina gad wen gad kaal im im lisn
11041,HEB,11,JNT,an so im go a wan plies we im did bout fi get fram gad im go de iivn duo im neehn nuo a wich paat im did a go
11042,HEB,11,JNT,an kaa im chos iina gad im muuv go a di lan we gad pramis im an liv de laik farina
11043,HEB,11,JNT,im liv iina tent wid aizak an jiekob
11044,HEB,11,JNT,gad did mek di siem pramis tu dem tu
11045,HEB,11,JNT,iebriyam tan de kaaz im did a luk faawod fi wan siti we gad did jraa op an bil
11046,HEB,11,JNT,da siti de tan op pan som chrang foundieshan
11047,HEB,11,JNT,aal wen siera neehn av no pikni an did paas di taim fi av biebi an iebriyam did tuu oul fi gi ar non im chos se gad wuda kip im pramis an so gad mek iebriyam kuda gi ar biebi
11048,HEB,11,JNT,az a matarafak fram da wan man ya wan bag a pikni kom pikni we nof laik di staar dem we de op iina di skai an we plenti plenti laik san a sii iivn duo im did so oul dat im de a griev mout
11049,HEB,11,JNT,aal a dem piipl ya we ded did a chos iina gad siem wie aal wen dem neehn get iina dem an di sitn we gad did pramis
11050,HEB,11,JNT,dem did si dem fram faar faar lang bifuo dem apm an dem did wel api
11051,HEB,11,JNT,an dem neehn fried fi se dem no kom fram yaso dat dem a farina pan ort
11052,HEB,11,JNT,piipl we se dem sitn ya shuo se dem a luk fi wan konchri we a riili fi dem uon
11053,HEB,11,JNT,az a matarafak ef dem did a tingk bout di plies we dem did lef dem wuda get di chaans fi go bak de
11054,HEB,11,JNT,insteda dat dem did a luk fi wan beta plies wan we de a evn
11055,HEB,11,JNT,so gad no shiem fi se im a fi dem gad kaaz im get wan siti redi fi dem
11056,HEB,11,JNT,kaaz iebriyam did chos iina gad wen gad did tes im im did redi fi sakrifais aizak gi im
11057,HEB,11,JNT,im did get di pramis we gad did mek wid im an im did stil redi fi gi op im wan degedege bwai
11058,HEB,11,JNT,gad did se tu im se a aizak ago mek yu av pikni pikni gu dong
11059,HEB,11,JNT,iebriyam did don riizn out se gad kuda mek ded piipl kom bak alaiv an iina wan wie a ded aizak did ded an im get im bak
11060,HEB,11,JNT,aizak chos iina gad an so im bles jiekob an iisaa an biliiv se fi dem blesn ago kom iina di fyuucha
11061,HEB,11,JNT,kaaz jiekob chos iina gad wen im did a ded im bles evri wan a juozif pikni dem an im liin op pan im waakn tik a worship gad
11062,HEB,11,JNT,kaaz juozif did chos iina gad wen im did bout fi ded im did taak bout di taim wen di izrel piipl dem did a go kom outa iijip an im did tel dem bout wa dem fi du wid im badi wen im ded
11063,HEB,11,JNT,wen muoziz did baan kaaz im mada an faada chos iina gad dem aid im fi chrii mont kaaz dem si se di pikni did priti an dem neehn fried a di laa we di king did mek
11064,HEB,11,JNT,sieka ou muoziz chos iina gad wen im did get big im neehn waahn nobadi kaal im fiero daata pikni
11065,HEB,11,JNT,im did prefa fi sofa wid gad piipl dem dan fi go av fon fi wan likl wail an miks op iina sin
11066,HEB,11,JNT,im did fiil se di sofarieshan we di wan we gad sen fi siev piipl go chuu wot muo dan aal a di rich sitn dem we de a iijip
11067,HEB,11,JNT,im did fiil so kaaz im yai did de pan di blesn dem we im did ago get
11068,HEB,11,JNT,sieka ou im chos iina gad im lef iijip an neehn fried se di king maita beks
11069,HEB,11,JNT,an im neehn ton bak
11070,HEB,11,JNT,im uol aan pan di gad we nobadi kyaahn si laik se im kuda si im
11071,HEB,11,JNT,kaaz im chos iina gad im did kom bring iin di paasuova alidie an did mek di blod springkl pan di duor dem so di ienjel we kom fi kil wudn kil di fos bwai pikni dem fi di izrel piipl dem
11072,HEB,11,JNT,kaaz di piipl dem did chos iina gad dem did paas chuu di red sii laik se a jrai lan dem a waak pan bot wen di iijip piipl dem did chrai fi du dat tu di uol a dem joun aaf
11073,HEB,11,JNT,kaaz di piipl dem did chos iina gad jeriko waal did jrap dong afta di piipl dem did maach roun it fi sevn die
11074,HEB,11,JNT,rieyab we did sliip wid man fi moni shi neehn ded wen di piipl dem we neva lisn gad did a ded aaf
11075,HEB,11,JNT,shi neehn ded kaaz shi did chos iina gad an wen di chrienja dem kom fi spai out di siti shi did tek dem iina ar ous an aid dem
11076,HEB,11,JNT,an wa els mi fi se
11077,HEB,11,JNT,kaaz mi naa no taim fi tel unu bout gidiyan barak samsn jefta dievid samwel an di prafit dem
11078,HEB,11,JNT,sieka ou dem chos iina gad dem fait waar gens konchri an win som did inchaaj a piipl an dem ruul iina wan wie we rait iina gad yai an gad gi dem wa im pramis fi gi dem tu
11079,HEB,11,JNT,an kaaz dem chos iina gad dem shot laiyan mout so di laiyan dem no nyam dem
11080,HEB,11,JNT,kaaz dem chos iina gad dem put out faiya we a bon red an dem get we fram dem enimi we out fi tek suod kil dem aaf
11081,HEB,11,JNT,iivn duo dem wiik dem get chrang
11082,HEB,11,JNT,an dem get big an bad iina waar an mek aami we no kom fram bout de afi ron we
11083,HEB,11,JNT,uman get bak dem ded fambili kaaz dem kom bak alaiv
11084,HEB,11,JNT,bot som ada wan dem enimi did mek dem sofa bad bad bot dem mek op dem main se dem naa go go frii
11085,HEB,11,JNT,da wie de dem kyan kom bak alaiv an liv wan beta laif
11086,HEB,11,JNT,so a dat apm tu som a dem kaaz dem chos iina gad bot yu av som ada wan dem laaf aafa dem an tek wip biit dem
11087,HEB,11,JNT,som aal get tai op wid chien an lak op iina prizn tu
11088,HEB,11,JNT,dem stuon som a dem an tek saa kot dem iina tuu an yuuz suod kil dem aaf tu
11089,HEB,11,JNT,dem piipl de we sofa so dem waak bout iina shiip skin an guot skin dem neehn av no moni dem did wel puor
11090,HEB,11,JNT,piipl mek dem sofa an did taament dem
11091,HEB,11,JNT,dem did tuu gud fi da worl ya dem go bout an liv iina dezot an op iina mountn iina kiev an uol we de iina grong
11092,HEB,11,JNT,di uol a dem chos iina gad an so im did api wid dem
11093,HEB,11,JNT,bot non a dem stil neehn get di sitn dem yet we im did pramis
11094,HEB,11,JNT,kaaz gad did plan fi du sitn we wie wie beta fi wi so wi an dem kyan bi aal a wa gad waahn wi fi bi di siem taim
11095,HEB,12,JNT,so laik ou wan kroud a piipl de aal bout roun wi an dem shuo wi aredi ou fi chos iina gad wi afi dash aaf evriting we a sluo wi dong iina da ries ya
11096,HEB,12,JNT,di sin we tai op wi fut iizi iizi wi afi dash dem aaf man an ron di ries we de infronta wi an no wier out pan di wie
11097,HEB,12,JNT,wi fi kip wi yai lak pan jiizas
11098,HEB,12,JNT,a im fos shuo wi wa it miin fi chos iina gad an mek wi kyan chos im iina evri wie
11099,HEB,12,JNT,im nuo se im did ago en op wel api so im go chuu di sofarieshan an go ded pan di kraas an im neehn bizniz se im did a du sitn we evribadi els wuda shiem fi du
11100,HEB,12,JNT,afta dat im galang go sidong a gad rait an
11101,HEB,12,JNT,unu fi luk pan jiizas luk ou di wikid sina dem chriit im wel bad bot im uol aan an pres chuu siem wie
11102,HEB,12,JNT,unu fi tingk bout dat so unu no get taiyad an waahn gi op
11103,HEB,12,JNT,unu a fait gens sin bot unu neva yet fait so til blod staat ron
11104,HEB,12,JNT,a memba unu no memba wen gad did taak tu unu kaaz unu a im pikni an tel unu tingz we mek unu aat chrang
11105,HEB,12,JNT,iihn
11106,HEB,12,JNT,mi pikni wen mi ponish unu fi mek unu si se unu du sitn rang unu no fi tek it laik se a no notn an no bada gi op kaaz mi rof unu op an set unu chriet mi rof op uu mi lov an mi ponish evribadi we mi tek fi mi pikni
11107,HEB,12,JNT,so go chuu unu aad taim an tek it laik se unu a get chrietn out kaaz wen gad du dat a chriit im a chriit unu laik fi im uona pikni
11108,HEB,12,JNT,an wich pikni unu fain we di faada no rof op an chrietn out
11109,HEB,12,JNT,iihn
11110,HEB,12,JNT,ef unu no get rof op an chrietn out laik evri naamal pikni den unu a baastad pikni an unu wudn riili bi fi gad pikni den
11111,HEB,12,JNT,pan tap a dat di uol a wi faada we de pan ort dem rof wi op wen wi du rang an wi rispek dem fi dat
11112,HEB,12,JNT,den a umoch muo so wi fi gi iin tu di faada we de a evn so wi kyan riili liv
11113,HEB,12,JNT,wi faada we de pan ort dem ponish wi fi wan likl wail an dem ponish wi ou dem tingk bes fi ponish wi
11114,HEB,12,JNT,bot gad ponish wi fi wi uona gud an a kaaz im waahn wi gud an kliin laka ou im gud an kliin mek im du dat
11115,HEB,12,JNT,nobadi neva eva tingk se it nais wen dem a get ponish di taim wen dem a get ponish nuo sa it at dem taim de man
11116,HEB,12,JNT,bot lieta dong it elp wi
11117,HEB,12,JNT,kaaz sieka dat wi lorn fi waak chriet an du di sitn dem we rait plos it mek wi liv iina piis wid piipl
11118,HEB,12,JNT,so lif op unu an dem we a jrap dong an mek unu wiik nii dem tan op chrang
11119,HEB,12,JNT,waak pan ruod we chriet so di piipl dem uufa fut wiik an kyaahn waak gud dem fut naa go get no wos bot wi get beta
11120,HEB,12,JNT,chrai aad fi liv iina piis wid evribadi an chrai fi no dabldabl iina sin bot tan gud an kliin kaaz nobadi naa get fi si gad ef dem no gud an kliin
11121,HEB,12,JNT,gad lov wi iivn duo wi no dizorv it so mek shuor se nobadi no ton dem bak pan wa im du fi dem
11122,HEB,12,JNT,an mek shuor se nobadi no galang laik bita ruut we gruo kom ton bita chrii
11123,HEB,12,JNT,dem piipl de wi kom kom mek chobl an brok out wan bag a piipl
11124,HEB,12,JNT,mek shuor se dat no apm
11125,HEB,12,JNT,an mek shuor tu se nobadi no kom liv no luus laif an naa no rispek fi gad an gad sitn dem laik iisaa
11126,HEB,12,JNT,evriting we iisaa wuda get kaaz im a im faada fos bwai pikni im gi we aal a dat fi wan degedege pliet a fuud
11127,HEB,12,JNT,yu nuo se likl muo fram dat wen im did waahn get da blesn de nou dem ton im bak
11128,HEB,12,JNT,im kudn tek bak wa im did du aal wen im kom a baal
11129,HEB,12,JNT,a no laik di izrel piipl dem wen dem did kech a mount sainai unu no kom a no mountn we unu kyan toch wich paat faiya a bon at an di plies daak roun unu no lait neehn de de an staam a bluo
11130,HEB,12,JNT,unu no kom kom ier wan chompit a bluo loud loud an wan vais a chat som wod de so aal uu did ier beg fi no ier no muo
11131,HEB,12,JNT,kaaz dem kudn tan di ruul we dem did a ier aal ef a wan animal toch di moutn stuon im
11132,HEB,12,JNT,az a matarafak wa did a gwaan did fraitn di piipl dem so moch muoziz se mi a shiek di wie mi fried
11133,HEB,12,JNT,insteda dat unu kom a mount zaiyan di jeruusilem we de a evn di siti fi di gad we mek piipl liv
11134,HEB,12,JNT,unu kom tu wan iip a ienjel we gyada de an we api so til
11135,HEB,12,JNT,unu kom wich paat di fos set a pikni we a fala krais jiizas gyada op
11136,HEB,12,JNT,fi dem niem don rait dong iina evn aredi
11137,HEB,12,JNT,unu kom tu gad tu we joj evribadi
11138,HEB,12,JNT,an unu kom tu dem piipl de we du rait iina gad yai
11139,HEB,12,JNT,gad don mek dem rait iina evri wie
11140,HEB,12,JNT,unu kom tu jiizas di wan we iina di migl we mek di nyuu plan bitwiin gad an piipl
11141,HEB,12,JNT,an unu kom tu im blod we ron an wash we sin an da blod de tan fi sitn wie beta dan iebl blod
11142,HEB,12,JNT,wach out an mek shuor se unu no ton unu bak pan di wan we a chat kaaz ef dem neehn get we wen dem did ton dem bak pan di wan pan ort we waan dem unu tingk se wi ago get we ef wi ton wi bak pan di wan fram evn we a waan wi
11143,HEB,12,JNT,wen im did taak da taim de im vais did shiek op di ort bot nou im pramis se mi ago shiek op di ort wan muo taim bot da taim ya a no ort wan mi ago shiek op mi ago shiek op evn tu
11144,HEB,12,JNT,nou wen im se wan muo taim dat shuo se di sitn dem we get shiek op im ago tek dem we an dem sitn de a di tingz we im did mek
11145,HEB,12,JNT,im ago du dat so wa kyaahn shiek op kyan tan
11146,HEB,12,JNT,so laik ou gad a gi wi di rait fi ruul wid im an dat a sitn we kyaahn shiek op mek wi gi gad tangks an yuuz dis an worship im iina wan wie we wi mek im api
11147,HEB,12,JNT,mek wi rispek im big taim
11148,HEB,12,JNT,kaaz fi riil wi gad a laik wan faiya we bon op tingz
11149,HEB,13,JNT,unu mos gwaan lov di breda an sista dem we biliiv iina gad jos laik unu
11150,HEB,13,JNT,an no tap elp chrienja an tek dem iina unu ous kaaz a so som piipl tek iin ienjel an no iivn nuo
11151,HEB,13,JNT,unu fi memba di piipl dem we iina prizn laik se unu iin de wid dem
11152,HEB,13,JNT,an memba di piipl dem we a sofa tu laik se a unu a sofa an a fiil di pien we dem a fiil
11153,HEB,13,JNT,evribadi fi rispek marid laif ozban an waif mosn go sliip wid nobadi els dem fi kip dem bed kliin
11154,HEB,13,JNT,kaaz di piipl dem we dabl iina seks sin an we sliip wid piipl dem no marid tu gad ago joj dem
11155,HEB,13,JNT,unu no fi lov moni
11156,HEB,13,JNT,unu fi satisfai wid wateva unu av kaaz gad se mi naa go lef unu non at aal
11157,HEB,13,JNT,nuo mi naa lef unu fi fen fi unuself
11158,HEB,13,JNT,dat mek wi shuor shuor wen wi se di laad a di wan we elp mi an mi naa go fried a notn
11159,HEB,13,JNT,wa nobadi kyan kom du mi iihn
11160,HEB,13,JNT,memba unu liida dem we tel unu bout gad wod
11161,HEB,13,JNT,tingk bout wa did apm sieka ou dem liv dem laif an chos iina gad jos laik dem
11162,HEB,13,JNT,jiizas krais no chienj siem wie ou im tan yeside a so im tan tide an a siem so im ago tan fi eva an eva
11163,HEB,13,JNT,no mek di chrienj sitn dem we piipl go bout an a tiich mek unu chrie we
11164,HEB,13,JNT,kaaz a no ruul bout wa unu fi nyam an no nyam mek di aat chrang
11165,HEB,13,JNT,bot a ou gad lov wi so moch iivn duo wi no dizorv it an a wan gud sitn dat
11166,HEB,13,JNT,di ruul dem bout wa piipl fi nyam neehn elp di piipl dem we did a fala dem
11167,HEB,13,JNT,wi av wan alta an di piipl dem we wok we di juu dem worship dem naa no rait fi nyam non a di sitn dem we wi tek bon sakrifais a da alta de
11168,HEB,13,JNT,kaaz di liida fi di priis dem tek di animal blod kyari go iina di uoliyis plies go gi fi sin aafrin
11169,HEB,13,JNT,bot di animal badi get bon op outsaida di kyamp
11170,HEB,13,JNT,a siem ting riich jiizas
11171,HEB,13,JNT,im did sofa outsaida di kyamp tu jos fi mek di piipl dem kliin fram sin wen im yuuz fi im uona blod
11172,HEB,13,JNT,wi fi galang outsaida di kyamp tu im den
11173,HEB,13,JNT,mek wi sofa an tek biit op an tek di shiem we im did sofa tu
11174,HEB,13,JNT,kaaz wi naa no siti we ago laas fi eva yaso bot wi a luk fi di siti we ago kom
11175,HEB,13,JNT,so sieka we jiizas du mek wi priez gad aal di wail
11176,HEB,13,JNT,wen wi priez gad so a sakrifais wi a sen op gi im
11177,HEB,13,JNT,a wi aafrin dat wi a gi wid wi mout an dat shuo se wi chos iina im an wi a se im a fi wi laad
11178,HEB,13,JNT,an no figet fi du wa gud an fi shier we unu av kaaz gad lov dem kaina sakrifais de
11179,HEB,13,JNT,lisn wa unu liida dem se an du wa dem tel unu fi du
11180,HEB,13,JNT,kaaz dem ago afi ansa tu gad an tel im bout ou dem did tek kier a unu
11181,HEB,13,JNT,so du fi unu paat so dem wi api fi du di wok an dem fies no afi lang dong kaaz ef dat apm dat naa go elp unu at aal
11182,HEB,13,JNT,prie fi wi
11183,HEB,13,JNT,wi shuor se wi kanchens naa bada wi an wi waahn liv rait iina evri wie
11184,HEB,13,JNT,beg unu du prie iivn muo se mi wi kom bak tu unu suun suun
11185,HEB,13,JNT,gad gi wi piis iina wi aat
11186,HEB,13,JNT,im tek di blod we mek di nyuu plan bitwiin wi an im laas fi eva an mek di ed shepad fi di shiip dem kom bak alaiv dat a wi laad jiizas krais
11187,HEB,13,JNT,mi prie se di gad we du aal a dem sitn ya wi gi unu aal a di gud sitn dem we impuotant fi go du wa im waahn unu fi du
11188,HEB,13,JNT,mi prie tu se im wi mek wi ton aal a wa im waahn wi fi ton
11189,HEB,13,JNT,an dis wi apm kaaz im wi mek krais jiizas du dat
11190,HEB,13,JNT,di piipl dem fi priez krais jiizas fi eva an eva an lif im op
11191,HEB,13,JNT,iemen
11192,HEB,13,JNT,nou breda an sista mi a beg unu bier wid di likl mesij we mi rait fi mek unu aat chrang an no bada get beks kaaz a no notn lang mi rait
11193,HEB,13,JNT,mi waahn unu nuo se wi breda timoti get let outa jiel
11194,HEB,13,JNT,ef im suun kom mi wi bring im wid mi wen mi kom luk fi unu
11195,HEB,13,JNT,sen oudi tu aal a unu liida dem an aal a gad piipl dem
11196,HEB,13,JNT,di wan dem fram itali sen oudi tu
11197,HEB,13,JNT,mi prie se gad lov we non a wi no dizorv wi tan wid unu
11198,JAS,1,JNT,da leta ya a kom fram jiemz wan sliev fi gad an di laad jiizas krais
11199,JAS,1,JNT,mi a rait da leta ya tu di twelv chraib a gad piipl dem wa skyata skyata aal uova di worl
11200,JAS,1,JNT,oudi tu aal a unu
11201,JAS,1,JNT,mi breda an sista unu fi wel api wen chobl an kraasiz tek unu
11202,JAS,1,JNT,kaaz unu nuo se dem sitn de kom fi tes unu fi si ef unu ago stil chos iina gad
11203,JAS,1,JNT,wen dem chobl de tek unu ef unu gwaan chos iina gad siem wie unu wi kyan tan op chrang no mata wa
11204,JAS,1,JNT,unu fi gwaan uol aan chrang no mata wa apm an chos iina gad so unu kyan bi aal we gad waahn unu fi bi an so unu wi no shaat a notn
11205,JAS,1,JNT,ef sumadi no waiz aal dem afi du a aks gad an im wi mek dem waiz kaaz gad naa go uol bak notn fram dem
11206,JAS,1,JNT,im wi gi dem wa dem aks fa so dem wi nuo se im lov dem
11207,JAS,1,JNT,bot wen yu aks yu mos biliiv se gad ago gi yu we yu aks fa
11208,JAS,1,JNT,enibadi we aks gad fi sopm an stil a wanda ef gad gweehn gi dem tan jos laik wen briiz a bluo sii waata an it jos ago op an dong so
11209,JAS,1,JNT,sumadi laik dat no fi bada tingk se di laad ago gi im notn at aal
11210,JAS,1,JNT,kaaz da man ya kyaahn mek op im main bout notn we im a du wan minit im se sitn di neks minit im chienj im main
11211,JAS,1,JNT,gad piipl dem we puor mos buos bout ou gad lif dem op an put dem pan tap
11212,JAS,1,JNT,bot di rich piipl dem mos buos bout ou gad ombl dem kaaz rich piipl ago get bluo we laik wail flowaz
11213,JAS,1,JNT,wen di son kom op an jrai op di plaant dem di flowaz jrap aaf so it no priti no muo
11214,JAS,1,JNT,a di siem ting ago apm tu rich piipl we bizi a luk bout dem bizniz
11215,JAS,1,JNT,ef unu uol aan chrang an no gi op wen unu a go chuu chraiyal an kraasiz we kom fi tes unu unu ago wel api
11216,JAS,1,JNT,kaaz wen unu tes don gad gweehn gi unu di kroun a laif we im pramis fi gi evribadi we lov im
11217,JAS,1,JNT,wen yu fiil fi du sopm wa yu nuo se rang no bada se a gad mek yu fiil fi du it
11218,JAS,1,JNT,kaaz nobadi kyaahn presha gad fi du wa rang an gad no presha nobadi fi du wa rang niida
11219,JAS,1,JNT,bot wen sumadi fiil fi du wa rang a sieka di wikid sitn we iina dem aat
11220,JAS,1,JNT,di sitn dem iina dem aat presha dem fi du wa rang
11221,JAS,1,JNT,afta dem don plan di wikid sitn dem tek kanchuol a dem an mek dem sin
11222,JAS,1,JNT,an wen sin don wid dem it kil dem
11223,JAS,1,JNT,mi breda an sista no fuul unuself
11224,JAS,1,JNT,evri gud sitn di sitn dem we no av notn bad bout dem kom fram faada gad we mek aal a di lait dem we iina di skai
11225,JAS,1,JNT,bot im no tan laik di lait dem we im mek
11226,JAS,1,JNT,dem eva a chienj bot im no chienj op chienj op
11227,JAS,1,JNT,gad mek op im main fi gi wi nyuu laif so im sen wi di chuu mesij so wi kuda komiin laik di fos set a fuud fram di fiil fi im
11228,JAS,1,JNT,mi breda an sista ier wa mi a se unu mos kwik fi ier an sluo fi taak ar get beks
11229,JAS,1,JNT,kaaz wen unu get beks unu kyaahn du di gud sitn dem we gad waahn unu fi du
11230,JAS,1,JNT,so unu fi get rid a aal a di naasi an torbl sitn dem we so nof bout di plies
11231,JAS,1,JNT,ombl unuself an tek iin di mesij we gad put iina unu aat we kyan siev unu laif
11232,JAS,1,JNT,unu no fi onggl ier gad mesij unu fi du wa it se ef unu onggl a lisn an naa du wa gad se unu onggl a fuul unuself
11233,JAS,1,JNT,ef nobadi ier di mesij an no du wa it se dem komiin laik wan man we luk pan imself iina wan lukin glaas si wa im luk laik an afta im don luk im go we an no memba a ting we im luk laik
11234,JAS,1,JNT,bot ef nobadi tek a gud luk iina di laa we rait iina evri wie an wa set piipl frii ef im gwaan du wa it se an no figet it a im ago get bles
11235,JAS,1,JNT,ef nobadi tingk se im a sorv gad di rait wie bot im kyaahn kanchuol im tong im jos a fuul imself an we im se im a du fi gad no wot notn
11236,JAS,1,JNT,di kaina wok we gud an kliin iina faada gad yai a dis elp di pikni dem uufa faada an mada dem ded an we a sofa an di uman dem we ozban ded an we a sofa tu an kip we fram di wikid sitn dem we iina di worl
11237,JAS,2,JNT,mi breda an sista sins unu se unu chos iina wi powaful laad jiizas krais unu kyaahn chriit som piipl beta dan som
11238,JAS,2,JNT,ef sumadi iina buosi kluoz an wan guol ring kom a unu choch an wan puo sumadi we av aan uol kluoz kom iin tu an unu chriit di wan iina fansi kluoz speshal an tel im se sidong a da nais siit ya bot tel di puo wan se yu tan op uova deso ar sidong yaso pan di fluor a mi fut ef unu du dat no paashal unu paashal
11239,JAS,2,JNT,dat shuo se unu tek said an a joj piipl rang
11240,JAS,2,JNT,mi breda an sista ier wa mi a se
11241,JAS,2,JNT,no gad pik di puo piipl iina di worl fi bles dem kaaz dem biliiv iina im
11242,JAS,2,JNT,im pik dem fi tek paat iina im kindom wa im pramis fi gi aal uu lov im
11243,JAS,2,JNT,bot unu shiem puo piipl
11244,JAS,2,JNT,tel mi sopm no di siem rich piipl dem a presha unu an a jrag unu go a kuot ous
11245,JAS,2,JNT,no dem siem wan a chat aal saat a torbl sitn buot di wan we wi bilang tu gud niem
11246,JAS,2,JNT,a gud sitn ef unu fala di laa we aiya dan eni ada laa an we rait dong iina gad wod se unu fi lov unu nieba siem laik ou unu lov unuself
11247,JAS,2,JNT,bot ef unu chriit som piipl beta dan som a sin dat unu a brok di laa
11248,JAS,2,JNT,kaaz iivn ef unu kip aal a di laa dem an onggl brok wan unu brok di uol a dem siem wie
11249,JAS,2,JNT,kaaz di siem wan we tel wi se no sliip wid sumadi we a no yu waif ar yu ozban tel wi se no morda
11250,JAS,2,JNT,so iivn ef wi no sliip wid sumadi we a no wi waif ar wi ozban bot wi morda sumadi wi brok di uol laa siem wie
11251,JAS,2,JNT,wi mos taak an gwaan laik piipl we di laa ago joj
11252,JAS,2,JNT,an a di sed laa ago set wi frii kaaz piipl we no paadn nobadi naa go get no paadn pan jojment die
11253,JAS,2,JNT,ef unu paadn piipl unu wi get frii fram jojment
11254,JAS,2,JNT,mi breda an sista wa sens unu tingk it mek ef sumadi se dem biliiv sopm bot no du di sitn dem we wi shuo se dem riili biliiv
11255,JAS,2,JNT,unu tingk dem kyan get siev da wie de
11256,JAS,2,JNT,ef unu si wan a unu breda ar sista niekid an onggri no bada jos tel im se gad bles yu yu ier
11257,JAS,2,JNT,mek shuor yu tan waam an kip yu beli ful
11258,JAS,2,JNT,unu tingk dat kyan elp im ef unu no gi im notn at aal
11259,JAS,2,JNT,a siem so ef unu se unu biliiv sopm an no av no akshan fi bak it op wa unu se unu biliiv no wot notn it no mek no sens
11260,JAS,2,JNT,bot sumadi wi se wan sumadi biliiv iina jiizas an wan neks sumadi du gud wok
11261,JAS,2,JNT,bot mi wuda ansa im se aarait den shuo mi ou nobadi kyan biliiv iina jiizas an no du gud wok an mi wi shuo yu se mi biliiv iina jiizas an a dat mek mi du di gud sitn dem we mi du
11262,JAS,2,JNT,yu biliiv se a onggl wan gad de gud aal di diiman dem biliiv dat an chrimbl
11263,JAS,2,JNT,ou unu so fuulfuul unu waahn mi shuo unu se ef sumadi se dem biliiv sopm bot no av no wok fi bak op wa im se im biliiv it no wot notn
11264,JAS,2,JNT,aarait unu memba ou gad did tes an pruuv se faada iebriyam did riili biliiv iina im
11265,JAS,2,JNT,iebriyam did put im bwai pikni aizak pan di alta fi kil im an bon sakrifais gi gad
11266,JAS,2,JNT,so unu si se wa iebriyam du shuo se im riili biliiv gad
11267,JAS,2,JNT,so it apm jos laik wa gad wod did se iebriyam biliiv iina gad an gad se im eva du di rait sitn
11268,JAS,2,JNT,a so iebriyam kom fi bi gad fren
11269,JAS,2,JNT,so unu si se gad wi se sumadi a liv rait no jos chuu dem se dem biliiv iina im bot kaaz dem du wa im se dem fi du
11270,JAS,2,JNT,a di siem wie rieyab we did sliip wid piipl fi moni did du we rait iina gad yai wen shi tek iin di izrel spai dem an sen dem we wan neda wie
11271,JAS,2,JNT,so siem laik ou di badi ded an no wot notn wen di spirit lef it a siem so it no wot notn wen sumadi se dem biliiv iina gad an no du di wok wa shuo se dem riili biliiv
11272,JAS,3,JNT,mi breda an sista nof a unu no fi ron go chrai ton tiicha kaaz unu nuo se wi we a tiicha ago get joj aada
11273,JAS,3,JNT,aal a wi du rang sitn nof taim
11274,JAS,3,JNT,bot ef sumadi neva se notn rang yet dem no av no sin at aal
11275,JAS,3,JNT,kaaz ef nobadi kyan kanchuol dem tong dem kyan kanchuol dem uol badi tu
11276,JAS,3,JNT,wen wi waahn kanchuol wan aas wi put wan bit iina im mout
11277,JAS,3,JNT,da wie de wi kyan ton im eni wie wi waahn im fi go
11278,JAS,3,JNT,luk ou ship big bot di kyaptin yuuz wan likl stierin ton it eniwe im waahn it fi go iivn duo a chrang briiz a bluo it
11279,JAS,3,JNT,a siem so piipl tong tan
11280,JAS,3,JNT,iivn duo di tong a wan likl likl paat a dem badi it kyan chat big buosi chat an kaaz nof chobl fi ada piipl
11281,JAS,3,JNT,tingk buot ou wan likl gyash a faiya kyan bon dong wan uol faris
11282,JAS,3,JNT,iivn duo di tong a paat a wi badi it komiin laik wan torbl faiya
11283,JAS,3,JNT,it ful op a wikid powa we kyan mes op yu uol laif an put yu iina so moch chobl dat it komiin laik aal el brok luus pan yu kaaz di tong komiin laik it set pan faiya we kom chriet fram el
11284,JAS,3,JNT,piipl kyan chrien aal kaina animal wail animal bod animal we kraal pan di grong an animal we liv iina di sii piipl chrien dem animal de aal di taim
11285,JAS,3,JNT,bot nobadi kyaahn kanchuol di tong
11286,JAS,3,JNT,it bizibadi wikid an fula paizn fi kil aaf piipl
11287,JAS,3,JNT,nobadi kyaahn kanchuol it at aal at aal
11288,JAS,3,JNT,di siem tong we wi yuuz fi priez faada gad a di siem tong wi a yuuz fi kos aaf piipl we gad mek fi tan laik imself
11289,JAS,3,JNT,di mout we wi a yuuz fi priez gad a di siem mout wi a yuuz fi kos out piipl
11290,JAS,3,JNT,mi breda an sista notn kyaahn go so
11291,JAS,3,JNT,ou fresh waata an saalt waata fi kom outa di siem spring iihn
11292,JAS,3,JNT,breda an sista fig chrii kyan bier aliv fruut
11293,JAS,3,JNT,griep vain kyan bier fig
11294,JAS,3,JNT,saalt spring kyaahn sen out fresh waata mi breda an sista enibadi mongks unu waiz an av sens
11295,JAS,3,JNT,ef unu liv gud ombl unuself an du wa rait dat wi shuo se unu waiz
11296,JAS,3,JNT,bot ef unu aat bita an unu bad main an onggl a fait fi av unu uona wie no bada buos bout unuself an ton we fram di chuut kaaz wen unu du dat unu a mek di chuut luk laik se a lai
11297,JAS,3,JNT,wa dem de piipl de kaal waiz no kom fram evn
11298,JAS,3,JNT,wa dem kaal waiz kom fram di worl an no av notn fi du wid di spirit it kom fram di devl
11299,JAS,3,JNT,eniwe yu fain piipl we onggl tingk bout demself an we bad main yu fain chobl kanfyuuzhan an aal kaina wikidnis tu
11300,JAS,3,JNT,bot unu si di piipl dem we gad mek waiz fos ting bout dem dem aat kliin dem a no waarbuot dem kier bout ada piipl an dem no aadiez
11301,JAS,3,JNT,dem kwik fi paadn piipl we du dem rang an dem aalwiez du we rait
11302,JAS,3,JNT,dem no paashal an dem a no ipokrit niida
11303,JAS,3,JNT,jos laik ou wen wan faama plaant gud siid im riip gud krap a siem so di wan dem we du wa gud an liv iina piis wi mek ada piipl du wa gud an liv iina piis tu
11304,JAS,3,JNT,an dat wi kaaz evribadi fi liv gud wid dem wan aneda tu
11305,JAS,4,JNT,mi breda an sista wa unu tingk a kaaz unu fi a waar an chries aaf unu wan aneda
11306,JAS,4,JNT,no di sitn dem we iina unu aat we unu wel waahn an a fait aad aad fi get iivn duo unu nuo se dem no rait
11307,JAS,4,JNT,unu waahn sitn we unu no av bot unu kyaahn get it
11308,JAS,4,JNT,unu grojful an red yai an wi iivn kil fi get wa unu waahn bot unu stil kyaahn get we unu waahn kaaz unu no aks gad fi it
11309,JAS,4,JNT,iivn wen unu aks gad unu stil no get wa unu aks fa kaaz unu a aks fi di rang riizn
11310,JAS,4,JNT,unu jos waahn dem sitn de fi big op unu ches an fi mek unu fiil impuotant
11311,JAS,4,JNT,unu komiin laik piipl we sliip wid ada piipl waif an ozban unu no nuo se piipl we lov di worl iet gad
11312,JAS,4,JNT,so enibadi we mek di worl dem fren mek gad dem enimi
11313,JAS,4,JNT,wen gad wod se di spirit we gad put iina wi jelos bad an wel waahn wi fi kip tu gad wan unu tingk se it se dat fi notn
11314,JAS,4,JNT,bot muo dan notn els gad gud an kain tu wi
11315,JAS,4,JNT,a dat mek gad wod se gad kaaz buosi piipl plan fi mash op bot im gud an kain tu piipl we ombl demself
11316,JAS,4,JNT,so ton tu gad an no du notn we di devl waahn unu fi du
11317,JAS,4,JNT,tan op chrang chrang gens im an im wi ron we fram unu
11318,JAS,4,JNT,jraa nier gad an gad wi jraa nier unu
11319,JAS,4,JNT,sina kliin op unu laif
11320,JAS,4,JNT,an unu we kyaahn mek op unu main kliin op fi unu aat tu
11321,JAS,4,JNT,baal muon gruon an ala
11322,JAS,4,JNT,tap kin unu tiit an staat baal
11323,JAS,4,JNT,no bada fiil api a sad unu fi sad
11324,JAS,4,JNT,so ombl unuself infronta gad an du evriting we im se unu fi du an im wi big unu op
11325,JAS,4,JNT,mi breda an sista no taak bad sitn buot wan aneda ef unu du dat ar joj piipl an gwaan laik se gad kyaahn paadn dem unu a se gad laa no gud
11326,JAS,4,JNT,an ef unu se di laa no gud unu a gwaan laik se a unu a joj uova di laa
11327,JAS,4,JNT,bot a onggl wan sumadi gi di laa an a im a di onggl joj
11328,JAS,4,JNT,a im kyan siev piipl an im kyan sen dem go ded tu
11329,JAS,4,JNT,so uu unu tingk unu bi fi a joj nobadi
11330,JAS,4,JNT,nou lisn tu mi aal a unu we se tide ar tumaro wi ago wok fi wan ier iina da toun ya ar iina da toun de an mek som moni
11331,JAS,4,JNT,bot wa unu nuo buot tumaro
11332,JAS,4,JNT,unu no iivn nuo ou unu laif ago go tumaro
11333,JAS,4,JNT,unu laif komiin jos laik fag
11334,JAS,4,JNT,di fag kom dong fi likl bit an den az di son kom out so di fag jos disapier
11335,JAS,4,JNT,so a no so unu fi taak
11336,JAS,4,JNT,unu fi se ef di laad waahn wi fi du dis ar ef di laad waahn wi fi du dat den wi wi liv an du dis ar du dat
11337,JAS,4,JNT,bot unu a buos an a brag bout fi unu plan dem an fi a buos dem wie de no gud a wikidnis dat
11338,JAS,4,JNT,so enibadi we nuo di rait sitn we dem fi du an no du it a sin dem a sin
11339,JAS,5,JNT,lisn tu mi unu rich piipl ala an baal kaaz som torbl sitn ago apm tu unu unu moni an aal a unu nais sitn dem ratn aaf an insek a nyam op nyam op unu dier kluoz dem
11340,JAS,5,JNT,unu guol an unu silva dem get rosti an dem ago joj unu an shuo se unu gilti
11341,JAS,5,JNT,dem ago nyam op unu flesh jos laik se a faiya a bon unu op
11342,JAS,5,JNT,unu pak op wan uol iip a moni an nais sitn iina dem taim ya wen di worl suun don
11343,JAS,5,JNT,lisn tu mi unu rab di piipl dem we wok pan unu faam an no pie dem we dem wok fa
11344,JAS,5,JNT,nou dem pie we unu tiif aaf a baal out gens unu tu di laad we ruul uova evriting
11345,JAS,5,JNT,unu a liv big laif pan ort
11346,JAS,5,JNT,unu get evriting unu waahn fi mek unu api
11347,JAS,5,JNT,bot rait ya nou unu komiin laik dem big fat kou we dem a kyari go a bucha shap fi go kil
11348,JAS,5,JNT,unu mek joj rait aaf piipl we no du notn rang se dem gilti an morda dem
11349,JAS,5,JNT,an dem kudn iivn tan op fi demself gens unu
11350,JAS,5,JNT,mi breda an sista no gi op jos wiet til di laad kom
11351,JAS,5,JNT,tingk bout ou wan faama afi wiet lang fi di soma an di spring rien fi mek im fiil gruo
11352,JAS,5,JNT,a siem so unu fi tan todi an no gi op kaaz gad suun kom
11353,JAS,5,JNT,mi breda an sista no bada grombl grombl bout wan aneda ar gad wi joj unu
11354,JAS,5,JNT,an luk di joj tan op rait a di duor
11355,JAS,5,JNT,mi breda an sista ef unu waahn fi nuo ou fi riili wiet pan di laad iivn wen unu a sofa luk pan gad prafit dem we gi out im mesij
11356,JAS,5,JNT,dem neva gi op iivn wen dem did a go chuu nof chobl
11357,JAS,5,JNT,lisn tu mi wi se di wan dem we tan op chrang fi gad a dem bles
11358,JAS,5,JNT,unu memba ou juob did tan op chrang fi gad chuu aal a di torbl sitn dem we im sofa
11359,JAS,5,JNT,unu memba ou gad elp im an kyari im chuu
11360,JAS,5,JNT,di laad du aal a dem sitn de kaaz a ou im jengkl an gud an kain
11361,JAS,5,JNT,bot mi breda an sista ef unu no memba notn els memba dis no swier non at aal
11362,JAS,5,JNT,no swier an kaal pan evn ar no swier an kaal pan ort ar no swier an kaal pan notn at aal
11363,JAS,5,JNT,jos mek shuor se wen unu se yes unu miin yes an wen unu se no a no unu miin
11364,JAS,5,JNT,da wie de unu wi no kaal dong gad jojment pan unuself
11365,JAS,5,JNT,ef non a unu a sofa an av prablem unu fi prie
11366,JAS,5,JNT,ef non a unu api unu fi sing an priez gad
11367,JAS,5,JNT,non a unu sik
11368,JAS,5,JNT,aks di choch liida dem fi kom prie fi unu
11369,JAS,5,JNT,mek dem put aliv ail pan unu an kaal pan di laad niem
11370,JAS,5,JNT,an wen di choch liida dem prie tu di laad an biliiv se im ier dem dem prieya ago mek di sik sumadi get beta
11371,JAS,5,JNT,di laad ago mek dem get beta an ef dem did sin im ago paadn dem
11372,JAS,5,JNT,ef unu sin unu fi tel wan aneda wa unu du an prie fi wan aneda so unu kyan get beta
11373,JAS,5,JNT,wen sumadi we liv rait prie im prieya ful op a powa an wi mek gud sitn apm
11374,JAS,5,JNT,ilaija a did jos wan man laik enibadi els
11375,JAS,5,JNT,im prie aad aad an aks gad no fi mek no rien faal
11376,JAS,5,JNT,an fi chrii an a aaf ier no iivn wan jrap a rien neehn faal pan di lan
11377,JAS,5,JNT,den im prie agen an aks gad fi sen rien an rien faal so dat di lan bier nof fuud
11378,JAS,5,JNT,mi breda an sista ef nobadi mongks unu chrie fram gad chuu mesij an wan a unu elp im kom bak memba dis di wan we elp im kom bak ago siev im so im no ded an im wi get paadn fi di uol iip a rang we im du
11379,1PE,1,JNT,mi a piita wan a jiizas krais apasl dem wan a di twelv man dem we did a waak wid im
11380,1PE,1,JNT,mi a rait tu unu gad piipl we skyataskyata aal bout an a liv iina pontos gyaliesha kyapaduoshiya iezha an bitiniya
11381,1PE,1,JNT,faada gad pik unu fi wan riizn jos laik im did a plan fi du lang bifuo unu baan
11382,1PE,1,JNT,an im spirit kliin op unu aat so unu kyan fala wa jiizas krais se
11383,1PE,1,JNT,an jiizas blod mek unu kliin tu
11384,1PE,1,JNT,mi prie se gad wi aalwiez shuo unu im lov iivn duo wi no dizorv it an gi unu piis iina unu aat
11385,1PE,1,JNT,tangks an priez tu di gad an faada a wi laad jiizas krais
11386,1PE,1,JNT,im so gud an kain tu wi im gi wi nyuu laif wen im mek jiizas krais ded an kom bak alaiv
11387,1PE,1,JNT,da wie de wi nuo fi shuor se wi kyan get wa im pramis wi
11388,1PE,1,JNT,sieka dat wi kyan luk fi get aal a wa gad a kip sief iina evn fi im piipl dem
11389,1PE,1,JNT,dem sitn de kyaahn ded
11390,1PE,1,JNT,dem naa go pwail ar doti op
11391,1PE,1,JNT,an dem kyaahn jrai op an disapier niida
11392,1PE,1,JNT,di siem wie gad tek kier a dem a siem so im powa ago kip unu sief tu kaaz unu chos iina im
11393,1PE,1,JNT,im ago kip unu sief an siev unu iina evri wie an a pan di laas die unu ago si aal a dat
11394,1PE,1,JNT,so unu mos api bout aal a dem sitn ya iivn duo rait ya nou unu maita sad fi wan likl wail sieka aal a di chraiyal dem we unu a fies an di sitn dem we mek unu waahn du rang
11395,1PE,1,JNT,dem ya chraiyal ya a fi tes umoch unu chos iina gad fi mek shuor se unu riili chos iina im jos laik ou dem tes guol iina faiya fi mek shuor se di guol riil fi chuu
11396,1PE,1,JNT,an di chos we unu chos iina gad dat wot muo dan guol kaa guol kyan mash op
11397,1PE,1,JNT,so iivn duo unu a go chuu faiya kaa unu chos iina gad unu wi gwaan chos iina im siem wie an paas di tes so gad wi priez unu an ana unu wen jiizas krais kom bak
11398,1PE,1,JNT,unu neva si jiizas yet bot unu lov im siem wie an iivn duo unu kyaahn si im nou wid unu yai dem unu stil biliiv an chos iina im
11399,1PE,1,JNT,an no wod no de we kyan mek piipl riili nuo ou glad an api unu bi unu wel api kaaz gad a siev unu suol kaaz unu chos iina im
11400,1PE,1,JNT,di prafit dem did sorch out aad aad fi chrai an andastan di wie ou gad siev di piipl dem we chos iina im
11401,1PE,1,JNT,an a di sorch we dem did sorch mek dem kuda taak bout ou gad ago siev unu
11402,1PE,1,JNT,dem did chrai fi fain out a uu ar a wa taim krais jiizas spirit we iina dem did aalwiez a taak bout
11403,1PE,1,JNT,di spirit tel dem wie bifuo da taim ya se krais jiizas did a go sofa
11404,1PE,1,JNT,an di spirit tel dem bout aal a di gud gud sitn dem we ago apm afta dat tu
11405,1PE,1,JNT,gad mek dem si se wa dem did a taak bout a neva did fi dem bot dem did fi apm fi unu
11406,1PE,1,JNT,di sed sitn we di prafit dem did se a di siem gud nyuuz di priicha dem kom gi unu
11407,1PE,1,JNT,a di uoli spirit we did sen dong fram evn did gi dem di powa fi kom kom tel unu aal ienjel did waahn andastan dem sitn ya so sieka aal we gad du mek shuor se unu get unu main redi fi akshan
11408,1PE,1,JNT,kanchuol unuself an staat liv siiros
11409,1PE,1,JNT,kip unu main onggl pan di blesn dem we gad ago gi unu wen krais jiizas kom bak
11410,1PE,1,JNT,laik som nais likl pikni we a fala gad no bada gi iin tu di bad sitn dem we unu yuus fi lang fa wen unu neehn nuo no beta an go bak go du dem
11411,1PE,1,JNT,bot wa unu fi du a liv kliin an no dabldabl iina sin
11412,1PE,1,JNT,du wa rait iina evriting we unu du jos laik ou gad di wan we kaal unu fi kom ton fi im pikni dem onggl du di sitn dem we rait an gud an kliin
11413,1PE,1,JNT,kaaz it rait dong se unu fi tan kliin an no dabldabl iina sin kaa mi kliin an mi naav notn fi du wid sin
11414,1PE,1,JNT,gad no paashal an im ago joj evribadi bies pan ou dem liv dem laif an wa dem du
11415,1PE,1,JNT,ef unu kaal im faada unu fi liv rait an shuo im rispek fi di taim we unu de ya mongks chrienja
11416,1PE,1,JNT,kaaz unu nuo se a no notn laik silva an guol we kyaahn laas fi eva gad tek siev unu fram di kaina laif we unu did a liv
11417,1PE,1,JNT,da laif de neva wot notn
11418,1PE,1,JNT,an a da laif de unu get fram unu mada an faada piipl dem we did de ya bifuo unu
11419,1PE,1,JNT,bot gad siev unu wid krais jiizas preshos blod preshos laik wan biebi shiip we neva du notn rang at aal at aal wan biebi shiip we naa no maak ar no kot ar notn laka dat
11420,1PE,1,JNT,gad did pik im fi du dis fram bifuo dis ya worl did mek an im shuo op iina di laas die dem fi unu uona gud
11421,1PE,1,JNT,an a im mek unu biliiv iina gad gad we did mek im kom bak alaiv an ana im
11422,1PE,1,JNT,so da wie de unu wi chos iina gad an unu wi kyan nuo fi shuor se im ago kip im wod an du som gud sitn fi unu
11423,1PE,1,JNT,nou dat unu kliin op unu suol kaaz unu fala di riil mesij we dem tiich bout krais jiizas unu kyan riili lov unu wan aneda
11424,1PE,1,JNT,unu mos aalwiez riili lov unu wan aneda wid aal a unu aat
11425,1PE,1,JNT,unu fi du dis kaaz nou unu no jos baan fram unu mada an faada we kyan ded bot da taim ya unu baan fram gad an da siid ya kyaahn ded
11426,1PE,1,JNT,unu baan fram gad sieka im wod we alaiv fi chuu an we ago liv fi eva an eva
11427,1PE,1,JNT,gad wod se evri man an uman a laik graas an aal dem gud luks an di big op we dem get tan laik wail flowaz
11428,1PE,1,JNT,di graas jrai op an di flowaz jrap a grong bot di laad wod liv fi eva an eva
11429,1PE,1,JNT,an da wod ya a di gud nyuuz we dem did priich tu unu
11430,1PE,2,JNT,so tap dabl iina aal kaina sin an wikidnis
11431,1PE,2,JNT,no beks wid piipl an no chat tu dem no bada tel no lai an no bi no ipokrit niida
11432,1PE,2,JNT,unu no fi bad main piipl fi we dem av
11433,1PE,2,JNT,an mek shuor se unu no tek unu mout an tier dong nobadi
11434,1PE,2,JNT,an jos laik ou yong biebi no waahn notn bot dem mada milk a siem so unu fi wel waahn gad wod dat a fi unu milk
11435,1PE,2,JNT,da wie de unu naa go jos get siev an a it dat bot unu wi gruo nou dat unu ties an si se di laad gud
11436,1PE,2,JNT,wen unu a kom tu di laad a wan stuon we a liv unu a kom tu
11437,1PE,2,JNT,im a laik wan stuon we a liv we piipl did ton dem bak pan an se naa no yuus bot wan we gad pik an we wot uol iip tu gad
11438,1PE,2,JNT,so unu fi kom tu di laad laik stuon we a liv tu
11439,1PE,2,JNT,an mek gad spirit yuuz unu fi bil op gad ous
11440,1PE,2,JNT,iina da ous de unu ago bi wan gruup a priis fi gad an fi gad wan
11441,1PE,2,JNT,an unu ago bon sakrifais we gad spirit se unu fi bon an im wi tek da sakrifais de sieka wa jiizas krais du
11442,1PE,2,JNT,kaaz unu kyan riid iina gad wod se mi a pudong wan stuon iina zaiyan wan speshal stuon we jain op di tuu waal dem iina di kaana dat a di muos impuotant stuon iina di bildin
11443,1PE,2,JNT,da stuon de a wan we mi pik
11444,1PE,2,JNT,an enibadi we chos iina im naa go en op fiil shiem
11445,1PE,2,JNT,nou fi aal a unu we biliiv iina di laad da stuon ya wot nof nof
11446,1PE,2,JNT,bot fi di wan dem we no biliiv di stuon we di bilda dash wan said a it ton di mien stuon an wan neks paat iina gad wod se dis a wan stuon we kaaz man fi tombl dong wan rak we wi chrip dem
11447,1PE,2,JNT,dem tombl dong a grong kaa dem neva fala wa gad se
11448,1PE,2,JNT,an dat a wa gad did plan fi dem
11449,1PE,2,JNT,bot unu a wan set a piipl we gad pik
11450,1PE,2,JNT,unu a di king priis an gad a di king
11451,1PE,2,JNT,unu a wan speshal piipl we gad tek fi kom ton fi im uona piipl dem
11452,1PE,2,JNT,im pik unu so unu kyan tel ada piipl ou big im bi an ou gud im bi
11453,1PE,2,JNT,kaaz a im sed wan tek unu outa daaknis an kom put unu iina im brait brait lait
11454,1PE,2,JNT,wan taim unu a neva gad piipl bot nou unu a fi im uon
11455,1PE,2,JNT,im neehn yuus tu av piti pan unu bot nou im gud an kain tu unu
11456,1PE,2,JNT,mi fren mi a beg unu du laik ou unu a farina pan ort we ago de ya fi nou mongks chrienja no bada du wa di badi waahn di badi a waar wid di suol
11457,1PE,2,JNT,unu mos liv gud an liv rait mongks di piipl dem we no biliiv iina jiizas so iivn duo rait ya nou dem a se aal kaina bad sitn bout unu an a se a bier wikidnis unu du dem wi si se a gud sitn unu a du an priez gad wen im kom baka ort kom big op uu fi get big op an ponish uu fi get ponish
11458,1PE,2,JNT,sieka wa di laad du mek shuor se unu lisn di piipl dem we ruul uova unu an du wa dem se unu fi du weda di king we a di ed ar di govana we di king sen out fi ponish di piipl dem we du rang ar big op di wan dem we du wa rait
11459,1PE,2,JNT,wa gad waahn a fi unu du wa rait an da wie de aal a uu no nuo beta an a chat fuulinish wi tap dem naiz
11460,1PE,2,JNT,liv laik piipl we frii piipl we a no no nobadi sliev
11461,1PE,2,JNT,bot dat no miin se unu fi yuuz dat an du we rang ar tingk se unu kyan sin an aid it fram nobadi ar get we wid it
11462,1PE,2,JNT,wa unu fi du a liv laik ou gad sorvant dem fi liv
11463,1PE,2,JNT,rispek evribadi
11464,1PE,2,JNT,unu fi lov di ada piipl dem we biliiv iina gad tu
11465,1PE,2,JNT,unu fi andastan ou big gad bi an gi im di muos rispek
11466,1PE,2,JNT,an unu fi rispek di king tu
11467,1PE,2,JNT,sorvant unu fi lisn an rispek unu maasta no onggl di wan dem we nais an jengkl bot aal di wikid wan dem tu kaaz gad api wid di piipl dem we du dat
11468,1PE,2,JNT,an im ago bles enibadi we put op wid di sofarieshan iivn duo dem no dizorv it bot put op wid it siem wie kaaz dem nuo se a dat gad waahn dem fi du
11469,1PE,2,JNT,so unu get wan biitn an unu bier it kaaz unu du sitn rang
11470,1PE,2,JNT,wa big iina dat
11471,1PE,2,JNT,bot ef unu sofa sieka sopm gud wa unu du an unu bier di sofarieshan nou a dat gad ago bles
11472,1PE,2,JNT,a dis gad kaal unu fi du yu no
11473,1PE,2,JNT,krais jiizas imself sofa fi unu an shuo unu ou fi bier di sofarieshan
11474,1PE,2,JNT,unu fi du laik im fala iina im fut step dem
11475,1PE,2,JNT,jiizas im neva sin an im neva se notn fi chrai an chrik nobadi
11476,1PE,2,JNT,wen piipl tel im atwod im neva tel dem bak non
11477,1PE,2,JNT,an wen dem mek im sofa im neva chretn fi du dem bak notn
11478,1PE,2,JNT,aal im du a gwaan put im chos iina gad we joj evribadi bies pan wa dem du
11479,1PE,2,JNT,jiizas im did fiil uol iip a pien iina im badi fi wi wen im did de pan di kraas sieka fi wi sin
11480,1PE,2,JNT,im du dat so sin wi no av no muo powa uova wi an wi kyan liv an du wa rait
11481,1PE,2,JNT,an sieka di sofarieshan we im go chuu di biit op biit op an di kot op kot op we bata bruuz im chuu dat yu did get iil
11482,1PE,2,JNT,kaaz unu did a chrie laik laas shiip bot nou gad bring unu bak fi tek kier a unu jos laik ou di shepad tek kier a im shiip dem
11483,1PE,2,JNT,an im bring unu bak fi wach uova unu an fi mek shuor se unu aarait
11484,1PE,3,JNT,a siem so aal a unu waif mos lisn unu ozban an du wa dem se unu fi du
11485,1PE,3,JNT,da wie de ef dem no biliiv iina gad wod dem wi staat biliiv jos sieka ou unu a gwaan
11486,1PE,3,JNT,unu wudn iivn afi se a ting tu dem
11487,1PE,3,JNT,kaaz dem wi si ou unu rispek dem an si se unu riili a liv fi gad
11488,1PE,3,JNT,unu no fi dipen pan di fansifansi ier stail dem ar guol chien banggl an aal saat a fandanggl fi mek unuself luk gud
11489,1PE,3,JNT,an unu no fi dipen pan di fansifansi jres dem niida
11490,1PE,3,JNT,insteda dem sitn de unu fi wach unu aat
11491,1PE,3,JNT,a ou unu aat tan a dat wi riili mek unu luk gud
11492,1PE,3,JNT,wen sumadi jengkl an kwaiyat a dat luk gud kyaahn don an a dat ago laas fi eva an a dat riili mata tu gad tu
11493,1PE,3,JNT,di uman dem iina di paas we did a liv fi gad an we did chos im fi du aal we im se im ago du a so dem yuus tu mek demself luk gud
11494,1PE,3,JNT,dem lisn dem ozban an du wa dem ozban tel dem fi du
11495,1PE,3,JNT,luk pan siera
11496,1PE,3,JNT,shi du wa iebriyam tel ar fi du an shi kaal im ar maasta
11497,1PE,3,JNT,an unu a fi ar daata ef unu du wa rait an no fried a notn
11498,1PE,3,JNT,a siem so di ozban dem fi liv gud wid dem waif an tingk bout dem siem laik ou gad si dem
11499,1PE,3,JNT,unu nuo aredi se dem no chrang laka unu an dem kyaahn go du aal a wa unu kyan du
11500,1PE,3,JNT,so andastan dat an rispek dem kaaz di siem speshal laif we gad so gud an kain fi gi unu im gi dem tu
11501,1PE,3,JNT,so mek shuor se unu chriit dem rait so unu kyan prie ou unu sopuoz fi prie
11502,1PE,3,JNT,dis a di laas ting mi a se yaso
11503,1PE,3,JNT,di uol a unu fi kom tugeda laik se unu a wan sumadi an chrai fi andastan wa unu wan aneda a go chuu
11504,1PE,3,JNT,unu fi lov unu wan aneda laik ou breda an sista lov dem wan aneda
11505,1PE,3,JNT,unu mos kip unu wan aneda neks tu unu aat an shuo umoch unu kier fi dem
11506,1PE,3,JNT,an unu mos ombl unuself mongks unu wan aneda tu
11507,1PE,3,JNT,wen sumadi du unu sopm unu no fi du dem bak notn
11508,1PE,3,JNT,an wen dem kos unu out no bada kos dem aaf insteda dat unu fi aks gad fi bles dem kaaz gad kaal unu fi bles unu
11509,1PE,3,JNT,laik we rait dong iina gad wod enibadi we waahn fi liv fi lang an liv api tu dem mosn se notn bad bout nobadi an dem fi tap tel lai
11510,1PE,3,JNT,dem fi ton we fram wikidnis an du di gud sitn dem
11511,1PE,3,JNT,an dem fi chrai aad fi liv iina piis wid dem wan aneda
11512,1PE,3,JNT,kaaz di laad a wach uova aal a di piipl dem we a liv rait an im a lisn tu dem wen dem prie bot im no iina notn wid di piipl dem we a du wikidnis
11513,1PE,3,JNT,uu ago du unu notn ef unu wel waahn du wa gud
11514,1PE,3,JNT,iihn
11515,1PE,3,JNT,bot aal ef dem mek unu sofa kaaz unu a du wa rait a bles unu bles no fried a notn an no wori unuself
11516,1PE,3,JNT,unu fi andastan se krais jiizas a di onggl laad an worship im wan
11517,1PE,3,JNT,an unu fi aalwiez redi fi ansa enibadi we aks unu a wa mek unu chos iina krais jiizas so
11518,1PE,3,JNT,an wen unu a ansa dem no bada disrispek dem ar fuos dem fi biliiv wa unu a se
11519,1PE,3,JNT,an unu fi diil wid dem gud tu so unu no en op fiil gilti
11520,1PE,3,JNT,da wie de aal a uu se aal kaina rang sitn bout unu gud bievya kaaz unu a krais jiizas falara dem wi en op fiil shiem bout wa dem did se
11521,1PE,3,JNT,ef unu du sitn gud an sofa ef a so gad se it fi go unu betaraaf dan ef unu du sitn we rang an go sofa
11522,1PE,3,JNT,kaaz krais jiizas sofa an ded fi di uol a wi sin wans an faraal
11523,1PE,3,JNT,wan man we du onggl wa rait ded fi aal a uu a sina fi bring wi tu gad
11524,1PE,3,JNT,dem kil di badi bot gad mek im liv agen iina di spirit
11525,1PE,3,JNT,di spirit gi jiizas krais powa an im go priich tu di spirit dem we did de iina prizn
11526,1PE,3,JNT,dem de spirit de a di spirit fi di piipl dem we neva fala gad iina nowa taim wen nowa did a bil di big buot
11527,1PE,3,JNT,gad did a wiet pan dem piipl de ou lang
11528,1PE,3,JNT,a onggl iet a dem en op go iina di buot an kom chuu di flod sief sief
11529,1PE,3,JNT,dem flod waata de komiin laik baptizam we siev wi ya nou
11530,1PE,3,JNT,baptizam a no fi wash aaf wi badi
11531,1PE,3,JNT,wen wi baptaiz it miin se wi kanchens klier klier an wi mek wan pramis tu gad
11532,1PE,3,JNT,an dat siev wi kaaz gad mek jiizas krais ded an kom bak alaiv
11533,1PE,3,JNT,jiizas krais de iina evn nou an im de saida gad rait an
11534,1PE,3,JNT,im av kanchuol uova aal a di ienjel dem an di spirit dem we ruul an av powa
11535,1PE,4,JNT,sins krais jiizas sofa wen im did a waak pan da ort ya a siem wie unu fi get unu main redi fi sofa tu
11536,1PE,4,JNT,kaaz enibadi we staat sofa so a ton dem ton dem bak pan sin
11537,1PE,4,JNT,fram nou aan den da sumadi de no fi spen di res a dem laif pan da ort ya a du aal kaina sitn we no av notn fi du wid gad laka wan taim kaaz a dat dem maita waahn fi du
11538,1PE,4,JNT,nuo dem fi liv ou gad waahn dem fi liv
11539,1PE,4,JNT,unu spen inof taim a du wa di worliyan dem laik fi du
11540,1PE,4,JNT,iina di paas aal wa unu mosn du a dat unu did lang fi du an galang go du
11541,1PE,4,JNT,an unu yuus fi jringk uol iip aal di taim
11542,1PE,4,JNT,unu jringk chrang jringk we jongk unu aaf
11543,1PE,4,JNT,den som a di taim dem unu an unu fren dem wuda av unu wail paati an jringk an galang wid aal kaina naasinis
11544,1PE,4,JNT,an ef dat neva bad unu put ada gad uova gad we av aal powa wat a wikid wikid sitn an nou dem piipl de we a gwaan wid di siem kaina naasinis an wikidnis dem no tap chat unu an a se aal kaina sitn bout unu kaaz dem kyaahn andastan wa riili a gwaan
11545,1PE,4,JNT,ou kom unu naa ron galang wid dem an a du di sed sitn dem laik wan taim
11546,1PE,4,JNT,bot dem wi afi ansa tu gad
11547,1PE,4,JNT,im redi fi joj evribadi ded ar alaiv
11548,1PE,4,JNT,a dat mek di gud nyuuz did priich tu aal di piipl dem we ded nou kaaz iivn duo dem get joj laik ada piipl di spirit wi mek dem kyan go liv wid gad
11549,1PE,4,JNT,bot di taim wen aal a dis ago don suun kom
11550,1PE,4,JNT,so klier unu ed an staat tingk chriet get unu main redi fi akshan kanchuol unuself an staat liv siiros
11551,1PE,4,JNT,du aal a dat so dat unu kyan prie
11552,1PE,4,JNT,an muo dan notn els unu fi riili lov unu wan aneda aal di taim an wid aal a unu aat
11553,1PE,4,JNT,kaa lov kova op sin no mata ou it maita uol iip
11554,1PE,4,JNT,unu fi shier wid unu wan aneda a dat unu fi du
11555,1PE,4,JNT,shier unu ous an no bada lang op unu mout an grombl grombl wen unu a du it
11556,1PE,4,JNT,gad gi unu difrant difrant gif
11557,1PE,4,JNT,evri wan a unu fi yuuz wateva gif gad gi unu an yuuz it gud
11558,1PE,4,JNT,yuuz it elp ada piipl
11559,1PE,4,JNT,so ef gad mek non a unu fi priich unu fi priich laik se a gad wod itself unu a taak
11560,1PE,4,JNT,aal a uu fi sorv fi sorv wid di chrent an powa we gad gi unu
11561,1PE,4,JNT,da wie de gad wi get di priez iina evriting wi du sieka jiizas krais
11562,1PE,4,JNT,aal a di ana priez an powa a fi gad tide tumaro an fi eva iemen
11563,1PE,4,JNT,aal a unu we mi lov no bada fraitn an gwaan laik se a sitn chrienj a apm tu unu sieka di faiya we a riich unu iina dem ya chraiyal ya
11564,1PE,4,JNT,bot unu fi api se unu a sofa laik ou krais jiizas did sofa so unu kyan daans an praans iivn muo wen im kom bak wid aal a di powa an piipl si ou big ou laaj an ou powaful im riili bi ef piipl shiem unu an se aal kaina bad sitn tu unu kaa unu a fala krais jiizas a bles unu bles
11565,1PE,4,JNT,kaaz a di powaful spirit gad spirit kom tan wich paat unu de
11566,1PE,4,JNT,no mek non a unu sofa sieka unu a mordara ar tiif ar no kaina kriminal ar kaaz unu a sumadi we meglmegl iina piipl bizniz
11567,1PE,4,JNT,nuo a no so it fi go
11568,1PE,4,JNT,bot ef unu sofa chuu unu a piipl we biliiv iina jiizas a no notn dat fi shiem bout
11569,1PE,4,JNT,insteda dat unu fi priez gad kaaz a big ting dat wen piipl a kaal unu krais jiizas falara
11570,1PE,4,JNT,kaaz jojment taim kom ya nou an wi we a gad piipl a wi it a staat wid fos
11571,1PE,4,JNT,so a wa ago apm tu aal a di piipl dem we no biliiv gad gud nyuuz
11572,1PE,4,JNT,an jos laik unu si iina gad wod ef gad piipl we im ago siev afi go chuu so moch chraiyal an chibilieshan den a wa ago apm tu di wikid piipl dem we no bizniz bout gad an di sina dem
11573,1PE,4,JNT,so wa mi riili a chrai se a dis aal uu a sofa kaaz a dat gad waahn fi dem dem fi jos gwaan du wa rait
11574,1PE,4,JNT,da wie de dem a gi gad aal a dem laif an suol
11575,1PE,4,JNT,yes a dat dem a gi gad di wan we mek dem
11576,1PE,4,JNT,di wan we naa go ton im bak pan dem
11577,1PE,4,JNT,an di wan we kip wateva pramis im mek tu dem
11578,1PE,5,JNT,mi a taak tu di elda dem ya nou
11579,1PE,5,JNT,mi a elda laik unu mi a wan we si fi miself ou krais jiizas did sofa tu an mi tel piipl bout dis an mi ago daans an praans wid im wen im kom bak wid aal a di powa we evribadi ago si
11580,1PE,5,JNT,so mi a beg unu du tek kier a di shiip dem we gad gi unu an no du it kaaz nobadi a fuos unu fi du it bot kaaz unu waahn fi du it
11581,1PE,5,JNT,a so gad waahn it fi go
11582,1PE,5,JNT,no du it kaaz unu waahn moni niida bot du it kaaz unu riili waahn fi elp dem
11583,1PE,5,JNT,no aadaaada roun di piipl dem we gad gi unu fi tek kier a
11584,1PE,5,JNT,bot unu fi biyiev gud so dem wi waahn fala unu
11585,1PE,5,JNT,an wen di ed shepad kom bak unu wi get wan shaini kroun we naa go fied out
11586,1PE,5,JNT,nou fi di wan dem we yongga dan di elda dem a siem so unu fi lisn di elda dem an du wa dem se unu fi du
11587,1PE,5,JNT,evribadi we de iina di choch unu fi ombl unuself an elp unu wan aneda kaaz unu si iina gad wod se gad fait gens enibadi we buosi bot im bles di wan dem we ombl demself
11588,1PE,5,JNT,so unu fi ombl unuself anda gad powaful an so wen im redi im kyan bles unu
11589,1PE,5,JNT,evriting we unu a wori an fret bout gi it tu im kaaz im kier bout unu
11590,1PE,5,JNT,wach out wiek op
11591,1PE,5,JNT,unu fi get unu main redi fi akshan
11592,1PE,5,JNT,klier unu ed an staat tingk chriet
11593,1PE,5,JNT,unu enimi di devl im a siniik roun laik wan wikid onggribeli laiyan a luk sumadi fi nyam
11594,1PE,5,JNT,fait im aaf
11595,1PE,5,JNT,no du wa im tel unu fi du an tan op chrang an chos jiizas kaaz unu nuo se a no unu wan a go chuu dis unu breda an sista dem we de aal uova di worl a go chuu di siem kaina sofarieshan
11596,1PE,5,JNT,bot afta unu sofa likl di gad we lov unu so til we no uol bak non a im lov fram unu im sed wan we kaal unu fi enjai im powa we kyaahn don kaaz unu a fala krais jiizas im ago fiks bak evriting fi unu agen an di chos unu chos iina im im ago mek dat chrang chrang
11597,1PE,5,JNT,im ago mek unu aat chrang tu so unu kyan anggl di sofarieshan
11598,1PE,5,JNT,an im ago mek shuor se unu tan op chrang iina im no mata ou rof it maita get
11599,1PE,5,JNT,a gad fi get aal a di powa tide tumaro an fi eva iemen
11600,1PE,5,JNT,silvanos uu a laik mi breda we riili chos iina jiizas a im elp fi rait da leta ya so widoutn mek it tuu lang mi rait fi jos elp unu fi gwaan uol aan pan gad an fi tel unu chrang chrang se wa gad du fi unu riili a shuo se im lov unu bad bad
11601,1PE,5,JNT,tan op chrang iina da lov de
11602,1PE,5,JNT,unu sista choch we de iina babilan we gad pik tu se fi iel unu op an maak uu a laik mi bwai pikni se fi iel unu op tu
11603,1PE,5,JNT,kis unu wan aneda fi mi iina lov an tel evribadi oudi
11604,1PE,5,JNT,piis an lov fi aal a unu we a fala krais jiizas
11605,1PE,5,JNT,iemen
11606,2PE,1,JNT,mi a saiman piita wan a jiizas krais sorvant an apasl dem
11607,2PE,1,JNT,mi a wan a di twelv man dem we did a waak wid im
11608,2PE,1,JNT,mi a rait aal a unu we wi gad an jiizas krais di wan we siev wi mek biliiv iina im
11609,2PE,1,JNT,im siev wi so unu kuda get fi biliiv iina im jos laik ou wi biliiv iina im
11610,2PE,1,JNT,an im du dat kaaz im no paashal at aal at aal bot kaaz im gud an kain
11611,2PE,1,JNT,mi prie se gad wi aalwiez shuo unu im lov an mek unu api aal di taim wen unu a lorn muo an muo bout im an bout wi laad jiizas
11612,2PE,1,JNT,im tek fi im uona powa an gi wi evriting we wi niid fi liv di kaina laif we im waahn wi fi liv
11613,2PE,1,JNT,an dis apm onggl kaaz wi lorn muo an muo bout im
11614,2PE,1,JNT,im a di wan we kaal wi fi shier iina uu im bi wid aal a im powa an di priez an ana we piipl gi im
11615,2PE,1,JNT,sieka dem sitn ya im gi wi di big an preshos preshos gif we im did pramis wi
11616,2PE,1,JNT,so wi kyan komiin muo an muo laik gad an aal shier iina uu im bi
11617,2PE,1,JNT,an da wie de wi kyan ron we fram di wikidnis we iina da worl ya we set fi kil aaf piipl
11618,2PE,1,JNT,di wikidnis we kom bout sieka ou dem wel waahn fi sin
11619,2PE,1,JNT,a dis mek unu fi chrai aad nou fi no jos chos iina gad bot du gud fi ada piipl tu
11620,2PE,1,JNT,an no jos du dat wan bot unu fi mek shuor se unu riili nuo bout gad tu
11621,2PE,1,JNT,an no jos nuo bout gad niida bot unu fi nuo ou fi kanchuol unuself tu
11622,2PE,1,JNT,no jos nuo ou fi onggl kanchuol unuself bot unu fi chrai aad tu fi chos iina gad an pres aan no mata wa
11623,2PE,1,JNT,unu fi gi gad evri paat a unu laif an du wateva im waahn unu fi du
11624,2PE,1,JNT,an no jos dat bot unu fi lov an kier bout unu wan aneda tu
11625,2PE,1,JNT,an pan tap a aal a dat unu fi lov evribadi fram di batam a unu aat
11626,2PE,1,JNT,ef unu av dem kaina wiez ya an unu riili nuo di laad jiizas krais dem sitn ya wi gruo muo an muo iina unu aat
11627,2PE,1,JNT,an gud sitn wi apm iina unu laif
11628,2PE,1,JNT,bot ef sumadi no av dem dat de sumadi kyaahn si forda dan dem nuoz an dem blain tu an dem figet se gad did paadn dem fram di sin dem we dem did du iina di paas
11629,2PE,1,JNT,so mi breda an sista gad kaal unu fi fala im
11630,2PE,1,JNT,an im pik unu fi bi fi im piipl dem
11631,2PE,1,JNT,so ef unu waahn dis fi laas unu fi chrai iivn aada fi mek shuor se dat apm
11632,2PE,1,JNT,kaaz ef unu du dis notn kyaahn kot unu aaf fram gad
11633,2PE,1,JNT,da wie ya gad wi uopm op waid waid tu unu di duor fi di kindom a wi laad an sieviya jiizas krais di kindom we ago laas fi eva an eva
11634,2PE,1,JNT,an im ago gi unu aal rait fi go iin de
11635,2PE,1,JNT,a dat mek mi afi memba unu aal di wail bout dem sitn ya iivn duo unu nuo dem aredi an don a uol aan chrang pan di chuu mesij we unu get aredi
11636,2PE,1,JNT,yu nuo se az lang az mi liv iina da badi ya mi no tingk mi ago eva tap push unu fi memba dem sitn ya
11637,2PE,1,JNT,a dat mi fi du
11638,2PE,1,JNT,wos mi nuo se mi badi suun gaan
11639,2PE,1,JNT,jiizas krais shuo mi dat plien plien
11640,2PE,1,JNT,an mi ago chrai aad aad fi mek shuor se afta mi ded an gaan unu wi memba dem sitn ya siem wie
11641,2PE,1,JNT,wen wi tel unu bout di powa a wi laad jiizas krais an ou im ago kom bak a neva no mek op tuori wi did a tel unu bout
11642,2PE,1,JNT,bot a tingz we wi si fi wiself
11643,2PE,1,JNT,wid wi uona yai dem wi did si di brait brait lait
11644,2PE,1,JNT,wi did de de wen faada gad imself ana jiizas big taim wen im ier di vais fram di riil big wan di wan we big an powaful
11645,2PE,1,JNT,di vais se dis a fi mi pikni we mi lov an im mek mi wel api
11646,2PE,1,JNT,a no im wan ier it wi did ier it tu
11647,2PE,1,JNT,wi did ier di vais a kom fram evn wen wi did de pan di uoli moutn wid im
11648,2PE,1,JNT,so wi iivn shuora nou bout wa di prafit dem did se an it wi du unu gud fi lisn it tu
11649,2PE,1,JNT,kaaz it komiin laik wan lamp we a shain iina wan daak plies til die lait kom an di maanin staar raiz op iina unu aat
11650,2PE,1,JNT,muo dan notn els unu fi andastan se di mesij we di prafit dem get fram gad we de iina gad wod a neehn mek dem mek it op
11651,2PE,1,JNT,kaaz no mesij fram gad neva kom bout bies pan we no man ar uman waahn bot a di uoli spirit did tek kanchuol a piipl an mek dem gi mesij we kom fram gad
11652,2PE,2,JNT,yu did av faalz prafit we yuus tu kom tu di piipl dem iina di paas a siem so nou faalz tiicha wi kom tu unu
11653,2PE,2,JNT,widout unu iivn si wa a gwaan dem wi siniik iin di faalz sitn we dem tiich fi mek unu chrie
11654,2PE,2,JNT,an dem aal a se jiizas krais di laad an maasta a no fi dem laad wen a im siem wan did pie fi mek dem go frii so dat sin no av no powa uova dem
11655,2PE,2,JNT,bot bifuo dem kyan iivn bat dem yai a el an powda ous dem a bring dong pan demself
11656,2PE,2,JNT,a uol iip a piipl ago fala dem an du aal kaina naasinis
11657,2PE,2,JNT,an sieka wa dem du ada piipl ago waahn se aal kaina bad sitn bout di wie we riili liid tu gad an aal gi da wie de bad niem
11658,2PE,2,JNT,sieka ou dem faalz tiicha ya griidi dem ago mek op tuori fi chrai mek moni aafa unu
11659,2PE,2,JNT,bot a lang taim nou dem jojment redi
11660,2PE,2,JNT,an gad naa sliip im ago mash dem dong kaaz ef gad neehn iivn spier di ienjel dem we did sin bot did chuo dem chriet dong a el we dem chien op iina daaknis a wiet til jojment kom an ef im neva spier di uol taim worl wen im sen flod pan di piipl dem we no bizniz wid im an no lisn we im se an onggl siev nowa wan priicha we priich bout di rait wie plos sevn ada piipl an ef im fling jojment pan tuu siti sadam an gomaro an bon dem dong a grong an yuuz dem fi waan piipl an mek dem si a wa ago riich piipl we no bizniz wid im an we no lisn im an ef im siev lat wan man we du wa rait iina gad yai an uu did taamentid iina im suol sieka di doti laif we di wikid piipl dem roun im did a liv kaaz da man de we did gud iina gad yai an du wa rait im did liv mongks wikid piipl die afta die an im suol did jos taamentid sieka aal a di rang sitn dem we im si an ier
11661,2PE,2,JNT,so ef a so it go den dat miin se di laad nuo ou fi siev piipl we gud iina im yai fram di chraiyal an kraasiz dem we dem fies
11662,2PE,2,JNT,an a siem so im nuo fi kip di wikid piipl dem we no bizniz wid im til jojment die kom an gwaan ponish dem
11663,2PE,2,JNT,an aal di wan dem we eva gi iin tu wa dem badi waahn an iet nobadi we ruul uova dem a dem im ago ponish wikid wikid
11664,2PE,2,JNT,dem faalz tiicha ya so brait an outaaada an tingk se dem nuo muo dan evribadi els so dem mosn lisn wa nobadi se
11665,2PE,2,JNT,an dem no fried fi bad mout di spirit dem we av powa fi ruul uova piipl
11666,2PE,2,JNT,bot aal di ienjel dem iivn duo dem chrangga an muo powaful dan dem de dem no se notn bad bout dem infronta gad
11667,2PE,2,JNT,bot dem ya faalz tiicha ya dem redi fi chat gens an a kos out tingz we dem no andastan
11668,2PE,2,JNT,dem no iivn tap an tingk dem dis a gwaan laik wail animal we baan fi piipl kech an kil
11669,2PE,2,JNT,an a siem so gad ago kot dem dong an fi aal a di bad sitn dem we dem du som bad sitn ago riich dem
11670,2PE,2,JNT,wa dem kaal fon a fi du eniting we dem badi waahn an dem a du dem sitn de iina braad die lait tu dem a piis a shiem an disgries an a shiem an disgries dem ago bring dong pan unu wen dem kom fi iit fuud wid unu an a galang dem siem kaina wie de
11671,2PE,2,JNT,evritaim dem luk pan wan man ar dem luk pan wan uman aal dem kyan tingk bout a fi go bed wid im ar fi go bed wid ar
11672,2PE,2,JNT,dem eva a luk fi di chaans fi sliip wid sumadi
11673,2PE,2,JNT,dem eva a sin a galang so laik se dem kyaahn satisfai
11674,2PE,2,JNT,an dem pul iin di wiik wan dem iina dem chrap
11675,2PE,2,JNT,dem set iina dem aat fi bi griidi
11676,2PE,2,JNT,bot fi aal a dem sitn ya we dem du gad gweehn ponish dem dem ton aafa di rait ruod an gaan gaan fala di ruod we bielam tek
11677,2PE,2,JNT,bielam did a biyuor pikni an im did lov di moni we im get a du wikidnis
11678,2PE,2,JNT,bot di dangki did set im chriet
11679,2PE,2,JNT,im dangki taak tu im iina man vais an mek di prafit tap di madnis we im did a du
11680,2PE,2,JNT,dem piipl ya komiin laik wan foutn widout no waata dem a laik kloud we staam bluo we di daakis paat a el a wiet fi dem
11681,2PE,2,JNT,dem mek big chat we no wot notn an chrai fi jraa we di piipl dem we jos bieli ton we fram di piipl dem we naa liv rait
11682,2PE,2,JNT,kaaz dem piipl ya bieli muuv we fram dem sitn de an wi stil wel waahn av seks iivn duo dem no marid an dabldabl iina aal kaina sin di faalz tiicha dem yuuz dis an jraa dem we
11683,2PE,2,JNT,dem pramis se dem ago frii di piipl dem bot dem siem wan a sliev an wikidnis a dem maasta kaaz di uol a wi a sliev fi eniting we a ruul uova wi
11684,2PE,2,JNT,ef nobadi manij fi get we fram di wikidnis a da worl ya kaa dem kom fi nuo wi laad jiizas krais di wan we siev wi an den dem siem wan go tai op bak demself iina wikidnis an mek it kangka dem dem wosaraaf nou dan bifuo dem did fos biliiv an staat fala jiizas
11685,2PE,2,JNT,dem wuda betaraaf ef dem neva nuo di rait wie iina di fos plies dan fi dem nuo it an den go ton dem bak pan wa gad se wi fi du di sed mesij we dem did get
11686,2PE,2,JNT,dem pruuv se di pravorb dem rait fi chuu
11687,2PE,2,JNT,di pravorb dem se wan daag ton bak tu wa it vamit op an wan pig we wash aaf aredi gaan bak gaan walawala iina di mod
11688,2PE,3,JNT,fren dis a mi sekan leta tu unu nou
11689,2PE,3,JNT,mi rait di tuu leta dem fi memba unu bout dem sitn ya so unu kyan tingk bout wa gud an kliin
11690,2PE,3,JNT,mi waahn unu fi memba we gad prafit dem did se iina di paas
11691,2PE,3,JNT,an mi waahn unu memba di sitn dem we gad se wi fi du tu we jiizas krais gi im apasl dem we de iina fi unu ieriya fi gi unu
11692,2PE,3,JNT,fos ting fos unu fi andastan se iina di laas die dem piipl we mak piipl we biliiv iina jiizas ago kom laaf aafa unu tu
11693,2PE,3,JNT,dem waahn fi du di rang sitn dem an a dat dem galang go du dem ago se im did pramis fi kom duohn
11694,2PE,3,JNT,so we im de
11695,2PE,3,JNT,wi faada faada an wi mada mada an aal a di fambili bifuo dem dem ded an gaan bot notn no chienj evriting tan siem wie fram di taim di worl mek bot dem mek op dem main fi figet se lang bifuo dem did iivn baan gad jos se it an di evn an di ort did mek jos so outa waata an fram waata
11696,2PE,3,JNT,an a siem waata did flod out an mash op di worl we did de bout wan taim
11697,2PE,3,JNT,an a gad siem wod a kip di evn an di ort ya nou til jojment die wen im ago bon dem op iina faiya an ponish di piipl dem we no bizniz wid wa im se
11698,2PE,3,JNT,bot fren unu no figet dis wen wi a taak bout gad wan degedege die komiin laik aal wan touzn ier tu im an wan touzn ier komiin laik wan suoso die
11699,2PE,3,JNT,gad no lingga wid notn we im pramis fi du laik wa som piipl maita tingk
11700,2PE,3,JNT,im jos a gwaan tek im taim wid unu kaaz im no waahn nobadi fi sofa
11701,2PE,3,JNT,wa im waahn a fi evribadi ton we fram sin an kom tu im
11702,2PE,3,JNT,bot jojment die ago kom wen wi naa ekspek it jos laik ou tiif kom
11703,2PE,3,JNT,pan da die de evn ago disapier braps wid wan loud loud naiz
11704,2PE,3,JNT,an evriting we mek op di yuunivors di son di muun di staar an aal a dem sitn de ago bon op an di ort an evriting we piipl du pan it ago bon op tu
11705,2PE,3,JNT,sins evriting ago mash op so a wa kaina piipl unu fi bi iihn
11706,2PE,3,JNT,unu fi liv unu laif fi gad
11707,2PE,3,JNT,unu fi liv kliin kliin laif wail unu a luk faawod fi jojment die kom an a du unu bes fi mek it kom kwik
11708,2PE,3,JNT,a da die de evn ago bon op an di yuunivors wid aal di son muun staar an aal a dem sitn de ago bon op tu an melt op
11709,2PE,3,JNT,bot wi a luk faawod fi di nyuu evn dem an di nyuu ort we im pramis wi
11710,2PE,3,JNT,a deso evribadi ago liv ou gad waahn dem fi liv
11711,2PE,3,JNT,so fren wail unu a wiet pan dis unu fi mek shuor se unu liv rait an no mek gad fain no faalt wid unu
11712,2PE,3,JNT,memba se gad a tek im taim so dat unu kyan get siev jos laik wa wi gud fren breda paal rait an tel unu
11713,2PE,3,JNT,a gad mek im waiz so so im kuda rait dem sitn de we im rait an tel unu
11714,2PE,3,JNT,a di siem sitn im se iina aal a im leta dem wen im rait bout dem sopm ya
11715,2PE,3,JNT,yu av som sitn iina im leta dem we aad fi andastan an piipl we neva lorn bout dem an ada piipl we no diip diip iina gad dem tek dem sopm de an twis dem roun siem laik ou dem twis roun ada paat a gad wod
11716,2PE,3,JNT,bot a chobl dem a kaal dong pan demself wen dem du dem sitn de
11717,2PE,3,JNT,so fren laik ou unu nuo dis aredi wach out an no bada mek di rang we di wikid piipl dem we no bizniz wid gad a du kaaz unu fi chrie
11718,2PE,3,JNT,unu biliiv iina gad chrang chrang nou so no bada jrap aafa faam
11719,2PE,3,JNT,gwaan mek wi laad jiizas krais we siev wi lov unu an chriit unu gud an unu fi gwaan lorn muo an muo bout im tu
11720,2PE,3,JNT,mi prie se im wi get di priez tide tumaro an fi eva iemen
11721,1JN,1,JNT,di wan we niem di wod we did de bout fram wie bak wen kom dong a ort tu wi
11722,1JN,1,JNT,wi did ier di wod wid wi uona iez si it wid wi uona yai dem an toch it wid wi uon tuu an dem
11723,1JN,1,JNT,a da siem wod ya wi a tel unu bout
11724,1JN,1,JNT,a da siem laif de shuo itself tu wi
11725,1JN,1,JNT,wi si it an wi a tel unu wa wi si
11726,1JN,1,JNT,wi a tel unu bout di siem laif we did de iina evn wid di faada an we kom shuo itself tu wi
11727,1JN,1,JNT,wa wi did si an ier a dat wi a tel unu tu
11728,1JN,1,JNT,wi a tel unu so dat unu kyan muuv kluos wid wi an wi a muuv kluos wid di faada an wid im bwai pikni jiizas krais
11729,1JN,1,JNT,wi a rait fi tel unu dem sitn ya kaaz it mek wi riili api fi tel unu
11730,1JN,1,JNT,wi a tel unu di siem mesij we wi ier fram jiizas krais
11731,1JN,1,JNT,im tel wi se gad eva du wa rait kaaz gad a lait
11732,1JN,1,JNT,gad kyaahn du notn rang kaaz notn no iina im we kuda mek im du rang
11733,1JN,1,JNT,dat miin se no daaknis no iina im
11734,1JN,1,JNT,ef wi se wi a muuv kluos wid gad bot wi a liv iina di daak siem wie a lai wi a tel wi naa liv azkaadn tu di chuut
11735,1JN,1,JNT,bot ef wi liv iina di lait siem laik gad wi a liv iina piis wid wan aneda
11736,1JN,1,JNT,da wie de gad wash we aal a wi sin dem wid im bwai pikni blod
11737,1JN,1,JNT,ef wi taak se wi neva sin wi onggl a fuul wiself an no chuut no iina wi
11738,1JN,1,JNT,bot ef wi si se wi sin an beg gad paadn wi kyan nuo fi shuor se gad wi paadn wi an wash we aal a wi sin dem
11739,1JN,1,JNT,ef wi se wi no av no sin wi a kaal gad laiyad an dat shuo se im wod no iina wi aat at aal at aal
11740,1JN,2,JNT,mi pikni we mi lov mi a rait dem sitn ya tu unu so unu wi no sin
11741,1JN,2,JNT,bot ef nobadi du sin wi av sumadi we wi taak tu faada gad fi wi jiizas krais we eva du wa rait
11742,1JN,2,JNT,jiizas krais a di wan we gi op im laif so wi kuda get paadn fi wi sin dem an dat evribadi iina di worl kuda get paadn tu
11743,1JN,2,JNT,wen wi du we gad se wi fi du a so wi nuo se wi riili riili nuo gad
11744,1JN,2,JNT,bot ef sumadi se dem nuo gad an no du we im se dem fi du dem a laiyad an di chuut no iina dem aat
11745,1JN,2,JNT,wen enibadi du we gad se dem fi du da sumadi de shuo se dem riili lov gad di wie im waahn dem fi lov im
11746,1JN,2,JNT,a so wi nuo se wi a fi im uon
11747,1JN,2,JNT,ef sumadi se gad liv iina dem dem fi liv di wie krais jiizas liv
11748,1JN,2,JNT,mi gud gud fren a no riili wan nyuu laa mi a rait gi unu yu no
11749,1JN,2,JNT,wa mi a rait a di siem mesij we unu did ier fram lang taim
11750,1JN,2,JNT,bot wen unu tingk bout it iina wan wie a riili wan nyuu laa mi a rait gi unu
11751,1JN,2,JNT,it nyuu sieka wa jiizas did du an kaaz unu a liv unu laif fi fala im
11752,1JN,2,JNT,rait ya nou di daaknis a go we an di riil lait staat shain aredi
11753,1JN,2,JNT,ef nobadi se dem a waak iina di lait an iet dem breda an sista dem stil a liv iina daaknis
11754,1JN,2,JNT,bot enibadi we lov dem breda an sista a liv iina di lait an no av notn iina dem laif fi mek nobadi sin
11755,1JN,2,JNT,bot di wan we iet im breda an sista a liv an a waak iina daaknis im kyaahn si we im a go kaaz di daaknis blain im yai dem
11756,1JN,2,JNT,mi pikni mi a rait tu unu kaaz gad paadn unu sin sieka wa jiizas du
11757,1JN,2,JNT,aal unu uolda piipl mi a rait tu unu kaaz unu nuo di wan we de bout fram wie bak wen
11758,1JN,2,JNT,yong piipl mi a rait tu unu kaaz unu don biit di wikid wan aredi
11759,1JN,2,JNT,likl pikni mi did rait unu kaaz unu nuo di faada
11760,1JN,2,JNT,mi did rait unu uolda piipl kaaz unu nuo di wan we de bout fram wie bak wen
11761,1JN,2,JNT,yong piipl mi did rait unu kaaz unu chrang
11762,1JN,2,JNT,gad mesij de iina unu aat kaaz unu biit di wikid wan aredi
11763,1JN,2,JNT,no lov di worl ar di sitn dem we iina di worl
11764,1JN,2,JNT,ef nobadi lov di worl di faada lov no iina im
11765,1JN,2,JNT,aal a di sitn dem iina di worl di wie unu waahn fi du aal kaina rang sitn di sitn dem we unu red yai fa an ou unu lov fi buos bout wa unu av dem no kom fram di faada dem sitn de kom fram di worl
11766,1JN,2,JNT,di worl an aal a di wikid sitn dem iina it a go we bot aal a di piipl dem we du we gad waahn dem fi du wi liv fi eva
11767,1JN,2,JNT,breda an sista di worl suun don
11768,1JN,2,JNT,unu did ier se di wan we go gens krais jiizas ago kom
11769,1JN,2,JNT,wel nof piipl we go gens krais jiizas de ya aredi
11770,1JN,2,JNT,a so wi nuo se di worl suun don
11771,1JN,2,JNT,dem piipl de lef fram mongks unu bot dem a neva did riili paat a unu at aal
11772,1JN,2,JNT,ef dem a did paat a unu dem wuda tan wid unu
11773,1JN,2,JNT,bot wen dem lef dat shuo se dem a neva paat a unu choch at aal at aal
11774,1JN,2,JNT,krais jiizas naint unu wid im spirit so aal a unu nuo di chuut
11775,1JN,2,JNT,mi neva did rait tu unu kaaz unu neehn nuo di chuut bot kaaz unu nuo it aredi an no lai kyaahn kom fram di chuut
11776,1JN,2,JNT,so uu a di laiyad
11777,1JN,2,JNT,no di wan we se jiizas a no di krais
11778,1JN,2,JNT,da sumadi de a di wan we go gens gad an im bwai pikni im a ton im bak pan faada gad wen im se jiizas a no gad bwai pikni
11779,1JN,2,JNT,ef piipl ton dem bak pan di bwai pikni dem no kluos tu di faada
11780,1JN,2,JNT,bot ef piipl rispek an fala di bwai pikni dem kluos wid di faada tu
11781,1JN,2,JNT,eng aan pan di chuu mesij we unu get fram di staat
11782,1JN,2,JNT,ef unu du dat unu wi stie kluos tu di bwai pikni an im faada tu
11783,1JN,2,JNT,an wa di bwai pikni did pramis a dis im se wi ago liv fi eva
11784,1JN,2,JNT,mi rait dem sitn ya fi waan unu bout di piipl dem we a chrai fi fuul unu op
11785,1JN,2,JNT,yu si unu nou di spirit we jiizas gi unu liv iina unu so unu no niid no ada tiicha
11786,1JN,2,JNT,a im a unu tiicha
11787,1JN,2,JNT,a im tiich unu evriting an we im tiich unu a chuu a no lai so tan wid im an fala we im tiich
11788,1JN,2,JNT,breda an sista tan iina krais jiizas so dat wen im kom bak wi no afi fried an ron go aid iina shiem
11789,1JN,2,JNT,unu nuo se krais jiizas du we rait aal di taim an dat evribadi we du rait a gad pikni
11790,1JN,3,JNT,luk umoch di faada lov wi
11791,1JN,3,JNT,im kaal wi im uona pikni an wi a riili fi im pikni fi chuu
11792,1JN,3,JNT,di piipl dem iina di worl no nuo wi jos laik ou dem neva nuo gad niida
11793,1JN,3,JNT,mi fren wi a gad pikni nou an wi no nuo evriting bout ou wi laif gweehn tan lieta bot wi nuo se wen krais jiizas kom bak wi gweehn tan siem laik im kaaz wi ago si im jos laik ou im tan
11794,1JN,3,JNT,evribadi we biliiv se jiizas ago mek dem jos laik imself kip we fram sin jos laik ou jiizas kip we fram sin
11795,1JN,3,JNT,evribadi we sin brok gad laa kaaz sin a di siem sitn laik wen sumadi brok gad laa
11796,1JN,3,JNT,unu nuo se jiizas kom fi tek we sin an im no av no sin at aal
11797,1JN,3,JNT,nobadi we chos iina jiizas no liv iina sin
11798,1JN,3,JNT,enibadi we jos a sin a gwaan so neva si im an dem no nuo im niida
11799,1JN,3,JNT,mi pikni no mek nobadi fuul unu op
11800,1JN,3,JNT,enibadi wa du wa rait a dem gud iina gad yai jos laik ou jiizas gud iina gad yai
11801,1JN,3,JNT,enibadi we sin bilang tu di devl kaaz fram di worl staat di devl a sin
11802,1JN,3,JNT,a dat mek gad bwai pikni kom iina di worl fi mash op di devl wok
11803,1JN,3,JNT,nobadi we a gad pikni kyaahn jos a sin a galang so kaaz gad laif de iina dem
11804,1JN,3,JNT,dem kyaahn jos gwaan iina sin so kaaz dem a gad pikni
11805,1JN,3,JNT,wi kyan nuo uu a gad pikni fram uu a di devl pikni
11806,1JN,3,JNT,enibadi we no du wa rait iina gad yai an we no lov dem breda an sista dem a no gad pikni
11807,1JN,3,JNT,dis a di mesij wi ier fram di staat wi fi lov wan aneda
11808,1JN,3,JNT,wi no fi tan laik kien we did mek di devl ruul im an mek im go kil aaf im breda
11809,1JN,3,JNT,an wa mek yu tingk im kil im breda iihn
11810,1JN,3,JNT,kaaz im breda du wa rait an kien im du wikidnis
11811,1JN,3,JNT,mi breda no bada fraitn ef di worl iet unu
11812,1JN,3,JNT,wi nuo se wi no ded no muor a liv wi staat liv ya nou
11813,1JN,3,JNT,wi nuo dis kaaz wi lov ada piipl
11814,1JN,3,JNT,aal a uu no lov dem breda an sista dem ded siem wie
11815,1JN,3,JNT,enibadi we iet dem breda ar sista a wan mordara an wi nuo se no mordara kyaahn liv fi eva wid gad
11816,1JN,3,JNT,a so wi kom fi nuo riil lov kaaz jiizas ded fi wi an a siem wie wi fi mek op wi main fi ded fi wi breda an wi sista dem
11817,1JN,3,JNT,ef nobadi si im breda ar sista riili shaat a sopm an no elp dem iivn duo im kuda elp dem ou da sumadi de ago se gad lov iina im aat
11818,1JN,3,JNT,mi pikni wi fi mek shuor se wen wi se wi lov wi riili lov fi chuu an dat it shuo iina we wi du an a no jos suoso wod
11819,1JN,3,JNT,sieka ou wi lov wi breda an sista a so wi nuo fi shuor se wi av di riil mesij so wi kyan tan op infronta gad an wi kanchens no bada wi
11820,1JN,3,JNT,iivn ef wi aat mek wi fiil laik se gad rait wi aaf an no waahn av notn fi du wid wi wi nuo se gad biga dan wi aat an im nuo evriting
11821,1JN,3,JNT,so mi fren ef wi fiil iina wi aat se gad no rait wi aaf den wi kyan tan op infronta gad an wi kanchens naa go bada wi an eniting wi aks gad fa im gi wi kaaz wi du we im se wi fi du an wi du di sitn dem we wi nuo mek im api
11822,1JN,3,JNT,dis a wa gad se wi fi du wi fi biliiv iina jiizas krais im bwai pikni an wi fi lov wi wan aneda tu
11823,1JN,3,JNT,aal uu du we gad se dem fi du dem kluos wid gad an gad kluos wid dem
11824,1JN,3,JNT,an a di spirit we gad gi wi mek wi nuo fi shuor se gad kluos wid wi
11825,1JN,4,JNT,mi fren no biliiv iina evri spirit we se dem kom fram gad
11826,1JN,4,JNT,wa yu fi du a tes di spirit dem fi si ef dem kom fram gad fi chuu kaaz a nof nof faalz prafit gaan out aal uova di worl
11827,1JN,4,JNT,dis a ou unu fi fain out ef dem riili av gad spirit
11828,1JN,4,JNT,no spirit we se jiizas krais did kom iina di worl laik wan man kom fram gad
11829,1JN,4,JNT,an eni spirit we se a lai se jiizas did kom laik wan man no kom fram gad at aal
11830,1JN,4,JNT,da spirit de a di spirit fi di wan we go gens gad
11831,1JN,4,JNT,memba se unu did ier se di wan we go gens gad wuda kom
11832,1JN,4,JNT,wel im de ya aredi
11833,1JN,4,JNT,mi pikni we mi lov unu a gad pikni an unu si di wan dem we go gens gad unu win dem aredi kaaz di wan we iina unu muo powaful dan di wan we iina di worl
11834,1JN,4,JNT,dem a worliyan an dem taak laik worliyan an di worl lisn dem
11835,1JN,4,JNT,wi a gad pikni
11836,1JN,4,JNT,enibadi we nuo gad lisn tu wi bot aal uu no nuo gad no waahn ier wa wi av fi se
11837,1JN,4,JNT,dis a ou wi nuo di chuu spirit fram di laiyad spirit
11838,1JN,4,JNT,mi fren mek wi lov wan aneda kaaz lov kom fram gad an enibadi we shuo lov a gad pikni an dem nuo gad
11839,1JN,4,JNT,nobadi we no lov no nuo gad kaaz gad a lov
11840,1JN,4,JNT,gad shuo wi umoch im lov wi wen im sen im wan degedege bwai pikni iina di worl kom ded fi wi so wi kyan get riil laif
11841,1JN,4,JNT,riil lov a no ou wi lov gad bot a ou gad lov wi an ou im sen im wan degedege bwai pikni kom ded fi wi sin dem
11842,1JN,4,JNT,mi fren ef gad lov wi so den a siem wie wi fi lov wan aneda
11843,1JN,4,JNT,nobadi neva si gad yet bot ef wi lov wi wan aneda dat shuo se gad riili iina wi an wi a lov ou im waahn wi fi lov
11844,1JN,4,JNT,gad gi wi im spirit
11845,1JN,4,JNT,dis shuo se wi liv iina im an im liv iina wi
11846,1JN,4,JNT,faada gad sen im bwai pikni fi siev wi
11847,1JN,4,JNT,wi did si im an wi a tel evribadi bout im
11848,1JN,4,JNT,ef nobadi se jiizas a gad pikni gad liv iina im an im liv iina gad
11849,1JN,4,JNT,gad a lov
11850,1JN,4,JNT,wi nuo an wi biliiv se gad lov wi
11851,1JN,4,JNT,enibadi we aalwiez kip kluos tu gad an shuo lov tu ada piipl gad kluos wid dem an im elp dem fi lov piipl di wie ou im waahn dem fi lov dem
11852,1JN,4,JNT,wen jojment die kom wi wi kyan tan op infronta gad an no fried kaaz im lov iina wi aat an wi a liv iina di worl jos laik ou jiizas did liv
11853,1JN,4,JNT,riil lov no fried a notn
11854,1JN,4,JNT,piipl we fried se gad ago ponish dem no av gad lov iina dem aat a dat mek dem fried kaaz dem no riili nuo gad
11855,1JN,4,JNT,wi lov wan aneda kaaz gad lov wi fos
11856,1JN,4,JNT,ef sumadi se dem lov gad an iet dem breda an sista dem dem a laiyad kaaz sumadi kyaahn lov gad we dem kyaahn si an no lov dem breda an sista we dem kyan si
11857,1JN,4,JNT,gad tel wi se enibadi we lov im mos lov dem breda an sista tu
11858,1JN,5,JNT,enibadi we biliiv se jiizas a riili di krais dem a gad pikni
11859,1JN,5,JNT,an evribadi we lov di faada lov im pikni tu
11860,1JN,5,JNT,dis a ou wi ago nuo se wi lov gad pikni dem wen wi lov gad an du wa im tel wi fi du
11861,1JN,5,JNT,wen wi du wa gad tel wi fi du wi shuo se wi riili lov im an wa gad tel wi fi du no aad
11862,1JN,5,JNT,kaaz wen wi chos iina jiizas gad gi evri wan a wi we a im pikni di powa fi no gi iin tu di wikid sitn dem we iina di worl
11863,1JN,5,JNT,so a uu av di powa fi no gi iin tu di wikid sitn dem iina di worl
11864,1JN,5,JNT,no onggl di wan dem we biliiv se jiizas a gad bwai pikni
11865,1JN,5,JNT,jiizas krais a di wan we did kom iina di worl fram evn
11866,1JN,5,JNT,wen im kom im did get baptaiz an den im ded pan di kraas
11867,1JN,5,JNT,im neva onggl get baptaiz bot im ded pan di kraas tu
11868,1JN,5,JNT,di spirit taak bout im an di spirit onggl taak di chuut
11869,1JN,5,JNT,so wi av chrii wie fi nuo se jiizas riili riil di spirit di waata an di blod an di chrii a dem se di siem ting
11870,1JN,5,JNT,wi biliiv we piipl se bot wa gad se wot muo dan wa piipl se kaaz dis a wa gad se wen im taak bout im pikni
11871,1JN,5,JNT,enibadi we biliiv iina gad pikni nuo iina dem aat se wa gad se a chuu
11872,1JN,5,JNT,bot enibadi we no biliiv gad tek im fi wan laiyad kaaz dem no biliiv we gad se bout im pikni
11873,1JN,5,JNT,an dis a wa gad se im gi wi laif we wi mek wi liv fi eva an wi get da laif ya wen wi an im pikni kluos
11874,1JN,5,JNT,enibadi we kluos wid gad pikni av laif
11875,1JN,5,JNT,bot enibadi we no kluos wid gad pikni no av laif
11876,1JN,5,JNT,mi rait unu we biliiv iina gad bwai pikni so dat unu wi nuo se unu ago liv fi eva an eva
11877,1JN,5,JNT,wi shuor se gad wi ier wi prieya wen wi aks im fi di sitn dem we im waahn wi fi aks fa
11878,1JN,5,JNT,sins wi nuo se gad ier wi prieya wi shuor se wi prieya dem don ansa aredi
11879,1JN,5,JNT,ef nobadi si im breda ar sista sin iina wan wie we naa go mek im ded unu fi prie fi dem se gad wi paadn dem an da sumadi we sin da sin de we naa go mek im ded gad wi mek im liv
11880,1JN,5,JNT,som sin kaaz piipl fi ded
11881,1JN,5,JNT,mi naa tel unu fi prie fi sumadi we du dem sin de
11882,1JN,5,JNT,evriting wa rang a sin bot a no evri sin sen piipl go ded
11883,1JN,5,JNT,wi nuo se nobadi we baan gad pikni no jos kip aan a sin so
11884,1JN,5,JNT,gad bwai pikni kip dem sief so di devl kyaahn toch dem
11885,1JN,5,JNT,wi nuo se wi bilang tu gad an dat di devl kanchuol di uol worl
11886,1JN,5,JNT,wi nuo se jiizas krais gad bwai pikni kom an shuo wi di riil gad
11887,1JN,5,JNT,sieka jiizas wi bilang tu gad nou di riil gad we mek piipl liv fi eva an eva
11888,1JN,5,JNT,mi pikni kip unuself fram faalz gad
11889,2JN,1,JNT,fram di elda tu di uman we gad pik an ar pikni dem mi riili riili lov unu
11890,2JN,1,JNT,evribadi we nuo di chuut lov unu tu kaaz wi av di chuut iina wi an it ago tan iina wi fi eva
11891,2JN,1,JNT,mi prie se faada gad an jiizas krais im bwai pikni wi shuo wi lov iivn duo wi no dizorv it
11892,2JN,1,JNT,mi prie tu se im wi gud an kain tu wi an gi wi piis iina wi aat
11893,2JN,1,JNT,dem sitn ya wi tan wid wi we lov wi wan aneda an we nuo di gud nyuuz we chuu
11894,2JN,1,JNT,mi wel api kaaz mi fain out se som a yu pikni dem a liv azkaadn tu di chuut jos laik ou faada gad se wi fi liv
11895,2JN,1,JNT,mi a beg yu mam mek aal a wi lov wi wan aneda
11896,2JN,1,JNT,wa mi a rait yu a no wan nyuu laa a di siem laa wa wi did get fram di staat
11897,2JN,1,JNT,wen wi du wa gad tel wi fi du dat a lov an fram lang lang taim im did tel wi fi lov wan aneda
11898,2JN,1,JNT,nof laiyad tiicha de iina di worl ya nou
11899,2JN,1,JNT,dem laiyad tiicha ya a taak buot se jiizas krais neva kom a ort wid wan badi laik wan man
11900,2JN,1,JNT,dem piipl de a laiyad
11901,2JN,1,JNT,dem a go gens krais jiizas
11902,2JN,1,JNT,wach unuself an mek shuor se unu no luuz wa wi wok so aad fa so wi kyan get wi ful pie
11903,2JN,1,JNT,ef nobadi ton we fram di sitn dem wa krais jiizas tiich im no av gad iina im
11904,2JN,1,JNT,bot di sumadi we uol aan tait tu di sitn dem bout krais jiizas da sumadi de av faada gad an im bwai pikni a liv iina im
11905,2JN,1,JNT,ef enibadi kom tu unu we no biliiv iina wa wi tiich bout krais jiizas no aaba im a unu ous an no mek im tingk se unu api fi av im roun unu
11906,2JN,1,JNT,ef unu mek dem tingk se unu api fi av dem roun unu unu an dem gilti a di siem wikidnis
11907,2JN,1,JNT,a nof sitn mi av fi tel unu bot mi no waahn rait dem wid pen an piepa
11908,2JN,1,JNT,mi suun kom luk fi unu so wi kyan taak fies tu fies dat wi mek wi riili api
11909,2JN,1,JNT,yu speshal speshal sista an ar pikni dem sen oudi fi unu
11910,3JN,1,JNT,da leta ya a kom fram mi di elda tu mi speshal fren gaiyos
11911,3JN,1,JNT,mi fren mi riili riili lov yu
11912,3JN,1,JNT,mi prie se evriting aarait wid yu an dat yu badi aati jos laik ou yu suol aati
11913,3JN,1,JNT,mi did riili api wen som a di breda an sista dem kom luk fi mi an tel mi ou yu tan op chrang fi di chuut
11914,3JN,1,JNT,notn no mek mi api so laik wen mi ier se mi pikni dem a liv ou di laad se dem fi liv azkaadn tu di chuut
11915,3JN,1,JNT,mi fren wen yu tek kier a jiizas sorvant dem aal di wan dem we yu neva nuo dat shuo se gad kyan dipen pan yu
11916,3JN,1,JNT,dem tel di choch ou yu lov dem
11917,3JN,1,JNT,so mi a beg yu sen dem pan dem wie jos laik ou yu nuo gad wuda waahn yu fi du
11918,3JN,1,JNT,wen dem lef fi go luk bout krais jiizas bizniz dem neehn tek notn fram di worliyan dem
11919,3JN,1,JNT,so wi afi kain tu dem breda an sista ya tek dem iin luk aafa dem an wok wid dem fi pred di gud nyuuz
11920,3JN,1,JNT,mi rait wan leta tu di choch bot daiyachrofiiz uu lov fi big op imself no waahn av notn fi du wid mi
11921,3JN,1,JNT,so wen mi kom mi ago mek evribadi nuo bout di wikid lai dem wa im a tel pan mi
11922,3JN,1,JNT,bot a no onggl dat im du im ton we di breda an sista dem we kom a di choch an chriit dem riil bad
11923,3JN,1,JNT,an di ada breda an sista dem iina di choch we kain tu di wan dem we a priich gad mesij daiyachrofiiz chriit dem riil torbl tu an ron dem outa di choch
11924,3JN,1,JNT,mi breda no fala bad kompni
11925,3JN,1,JNT,enibadi we du wa rait kom fram gad
11926,3JN,1,JNT,enibadi we lov du we rang no nuo gad
11927,3JN,1,JNT,evribadi av gud sitn fi se bout dimiichriyos dem kyan si se im riili a liv ou di laad se im piipl fi liv
11928,3JN,1,JNT,wi taak gud bout im tu an yu nuo se wi no tel lai
11929,3JN,1,JNT,mi av nof muo sitn fi rait tu yu bout bot mi no waahn rait it wid pen an piepa
11930,3JN,1,JNT,mi suun kom luk fi yu so wi kyan sidong an chat
11931,3JN,1,JNT,mi a prie se gad bles yu an gi yu piis iina yu aat
11932,3JN,1,JNT,aal a yu fren dem we de ya sen oudi
11933,3JN,1,JNT,tel wi breda an sista dem kaal evri wan a dem niem an tel dem oudi fi mi
11934,JUD,1,JNT,da leta ya a kom fram mi juud
11935,JUD,1,JNT,mi a wan a jiizas krais sliev an jiemz breda
11936,JUD,1,JNT,mi a rait aal a unu we faada gad pik fi bi fi im uon we im lov an we jiizas krais kip sief
11937,JUD,1,JNT,mi prie se gad wi gud an kain tu unu sekl unu aat an gi unu nof nof lov
11938,JUD,1,JNT,mi breda an sista mi did a du evriting fi rait unu bout di nyuu laif we gad gi aal a wi kaaz wi an jiizas krais a wan
11939,JUD,1,JNT,bot mi afi rait an tel unu fi tan op chrang an fait fi di sitn dem we gad piipl get an we wi biliiv iina
11940,JUD,1,JNT,wi get dem wan taim fi aal a gad piipl an dem kyaahn chienj
11941,JUD,1,JNT,kaaz som man slip iina unu choch anda di kwaiyat
11942,JUD,1,JNT,dem man de maak fi get mash dong fram wie bak wen an a dat mi ago tel unu bout
11943,JUD,1,JNT,dem man de no av notn fi du wid gad
11944,JUD,1,JNT,kaaz gad lov piipl iivn duo dem no dizorv it dem yuuz dat fi du aal kaina wikidnis an ton gens jiizas krais wi onggl maasta an laad
11945,JUD,1,JNT,mi nuo se unu nuo dem sitn ya aredi bot mi stil a memba unu bout wa did apm tu di piipl dem wa di laad did frii outa iijip
11946,JUD,1,JNT,som a dem neva biliiv iina gad so gad kil dem aaf iina di dezot
11947,JUD,1,JNT,unu nuo tu bout di ienjel dem wa neehn tan we gad put dem fi ruul
11948,JUD,1,JNT,dem jos lef dem plies so
11949,JUD,1,JNT,sieka dat gad tai dem op wid chien fi eva an eva
11950,JUD,1,JNT,gad a kip dem tai op iina wan daak daak pit til di big big jojment die
11951,JUD,1,JNT,a siem so sadam an gomaro an di piipl dem we liv nier dem tek paat iina aal kaina seks sin an ron aafa aal kaina naasinis
11952,JUD,1,JNT,gad bon dem op wid faiya we ago bon fi eva an eva mek evribadi si wa wi apm ef dem fala dem wikid piipl de
11953,JUD,1,JNT,a siem so dem piipl de kliem se dem get vijan an so dem du aal kaina naasinis we mash op dem badi
11954,JUD,1,JNT,chuu dem kliem se dem get vijan dem go gens gad fait gens enibadi we a ruul uova dem an bad mout gad ienjel dem
11955,JUD,1,JNT,bot no iivn maikal gad ed ienjel wen im an di devl did a aagyu bout muoziz badi im neva brait inof fi kos out di devl an kaal dong jojment pan im
11956,JUD,1,JNT,im jos tel im se gad ago put yu iina yu plies
11957,JUD,1,JNT,bot dem ya piipl ya se som torbl torbl sitn bout we dem no andastan
11958,JUD,1,JNT,dem a gwaan laik wail animal wa kyaahn tingk out notn
11959,JUD,1,JNT,an di sitn dem we dem du andastan widout afi tingk bout dem a dem sitn de mash dem op
11960,JUD,1,JNT,tingz gweehn torbl fi dem man ya dem tan jos laik kien we morda im breda
11961,JUD,1,JNT,dem komiin laik bielam dem wi du eniting fi get moni
11962,JUD,1,JNT,dem go gens gad jos laik ou kuora did go gens muoziz
11963,JUD,1,JNT,gad gweehn mash dem dong siem laik ou im did mash dong kuora
11964,JUD,1,JNT,dem man ya wi mash op unu miitn wen dem kom nyam an jringk wid unu
11965,JUD,1,JNT,unu fi kip we fram dem siem laik ou ship kyaptin chrai fi kip we fram san bangk iina shalo waata
11966,JUD,1,JNT,wen dem a nyam an jringk wid unu dem no bizniz wid nobadi onggl demself
11967,JUD,1,JNT,dem komiin laik kloud we no av no rien we briiz bluo aal bout
11968,JUD,1,JNT,dem a laik chrii we no bier no fruut wen a taim fi bier fruut
11969,JUD,1,JNT,dem jrai op ded an get ruut op
11970,JUD,1,JNT,di wikid sitn we dem du ago shuo op laik fraat pan sii waata
11971,JUD,1,JNT,dem piipl ya komiin laik staar we no tan we gad put dem fi tan so gad ago lak dem op iina wan daak daak plies fi eva an eva
11972,JUD,1,JNT,iinok did iina di sevn set a pikni we kom dong fram adam lain a piipl dem
11973,JUD,1,JNT,im did priich bout di wikid piipl dem
11974,JUD,1,JNT,im se di laad ago kom wid touzn tap a touzn a im uoli wan dem
11975,JUD,1,JNT,im a kom fi joj evribadi
11976,JUD,1,JNT,im gweehn ponish aal di wikid piipl dem fi aal di rang sitn dem we dem du gens gad an fi aal di taim we dem kos im out
11977,JUD,1,JNT,dem piipl de no du notn bot grombl an paint fingga pan ada piipl eniting we dem wikid aat tel dem fi du a dat dem du
11978,JUD,1,JNT,dem buos bout demself an swiittaak piipl so dem kyan yuuz dem fi di rang riizn
11979,JUD,1,JNT,mi fren unu fi memba wa wi laad jiizas krais apasl dem did tel unu
11980,JUD,1,JNT,dem did tel unu se iina di laas die dem di taim wen di worl bout fi don unu gweehn av som piipl we gweehn mek fon a gad an im mesij an im piipl
11981,JUD,1,JNT,dem ago liv onggl fi di wikid sitn dem we dem waahn
11982,JUD,1,JNT,dem piipl ya onggl kaaz choch piipl fi aagyu wid wan aneda an plit op di choch
11983,JUD,1,JNT,dem mek di wikid sitn we dem waahn kanchuol dem an gad spirit no iina dem
11984,JUD,1,JNT,bot unu piipl we mi lov gwaan mek unuself chrang iina wa unu biliiv an mek di uoli spirit liid unu wen unu prie
11985,JUD,1,JNT,tan iina gad lov an gwaan wiet fi jiizas kom an mek wi liv fi eva kaaz a dat im ago du kaaz im so gud an kain tu wi
11986,JUD,1,JNT,tek taim wid di wan dem we naa chos iina gad wid aal a dem aat
11987,JUD,1,JNT,di wan dem we iina di faiya grab dem out an siev dem an yu av som ada piipl we unu fi tek piti pan bot wach unuself wid dem an av rispek fi gad siem wie an iet dong tu di kluoz we dem sin mes op
11988,JUD,1,JNT,di onggl gad di wan we siev unu av powa fi kip unu fram tombl dong iina di devl chrap
11989,JUD,1,JNT,im wi mek unu tan op infronta im iina im brait brait lait wen im kom bak iina aal a im powa an mek unu wel api an no fain no faalt wid unu
11990,JUD,1,JNT,im a di onggl gad
11991,JUD,1,JNT,im siev wi wen im sen jiizas krais wi laad fi ded fi wi
11992,JUD,1,JNT,big im op an worship im
11993,JUD,1,JNT,a im av aal powa an di rait fi ruul iina evri wie an uova evribadi bifuo taim did staat rait ya nou an fi eva an eva
11994,JUD,1,JNT,iemen
11995,REV,1,JNT,di sitn dem we rait dong iina da buk ya a di sitn dem we gad shuo jiizas krais
11996,REV,1,JNT,gad shuo im dem sitn ya so im kuda tel im sorvant dem bout di sitn dem we suun apm
11997,REV,1,JNT,a dem sitn de jiizas sen im ienjel go tel im sorvant jan
11998,REV,1,JNT,an jan rait dong evriting wa im did si an ier
11999,REV,1,JNT,im rait dong aal a di mesij dem we gad sen im an evriting we jiizas krais shuo im
12000,REV,1,JNT,enibadi we riid di sitn dem we iina da buk ya out loud ago api an di wan dem we ier it an du wa it se dem ago api tu
12001,REV,1,JNT,kaaz di taim suun kom wen aal a dem sitn de we jiizas tel wi bout ago apm
12002,REV,1,JNT,dis a jan
12003,REV,1,JNT,mi a rait da leta ya tu di sevn choch dem we de iina iezha
12004,REV,1,JNT,mi a prie se gad di wan we alaiv di wan we de bout fram wie bak wen an di wan we ago kom baka ort an im uoli spirit we de infronta im chuon wi gud an kain tu unu an gi unu piis iina unu aat
12005,REV,1,JNT,an mi prie se jiizas krais di wan we aalwiez taak di chuut bout gad wi gud an kain tu unu an gi unu piis iina unu aat
12006,REV,1,JNT,im a di fos wan fi ded an kom bak alaiv an a im ruul uova aal a di king dem we de pan ort
12007,REV,1,JNT,jiizas a di wan we lov wi an a im frii wi fram wi sin dem wid im blod wen im ded pan di kraas
12008,REV,1,JNT,sieka dat wi komiin laik wan fambili wan gruup a priis fi sorv gad im faada
12009,REV,1,JNT,so wi fi ana an rispek jiizas krais fi eva an eva iemen luk de im a kom iina di kloud an evri yai ago si im iivn di wan dem we mek dem kil im wid di suod an aal di piipl dem pan ort ago baal sieka im
12010,REV,1,JNT,a so it ago go iemen
12011,REV,1,JNT,di laad gad se a mi staat evriting an evriting don wid mi
12012,REV,1,JNT,mi a di wan we alaiv di wan we de bout fram wie bak wen an di wan we ago kom baka ort
12013,REV,1,JNT,a mi a di wan we av aal a di powa
12014,REV,1,JNT,mi a jan unu breda an fren we a go chuu di siem sofarieshan we unu a go chuu
12015,REV,1,JNT,aal a wi ago tek paat iina gad kindom an siem laik unu mi naa gi op mi wi gwaan sofa til gad kom bak
12016,REV,1,JNT,kaaz mi priich gad wod an tel piipl aal a di sitn dem we jiizas shuo mi dem put mi pan wan ailan niem patmos
12017,REV,1,JNT,pan di die wen piipl gyada fi worship di laad di uoli spirit tek kanchuol a mi
12018,REV,1,JNT,den mi ier wan vais baka mi an di vais loud an klier laik wan chompit
12019,REV,1,JNT,di vais se tu mi se rait dong dem sitn ya we yu si iina wan buk an sen it go a di sevn choch dem sen it go a efisos simorna porgamom taiyataira saadis filidelfiya an leyodiisiya
12020,REV,1,JNT,so mi ton roun fi si uu a taak tu mi
12021,REV,1,JNT,wen mi ton roun mi si sevn a di sitn dem we wi yuuz fi uol kyanggl an di uol a dem mek outa guol
12022,REV,1,JNT,an tan op iina di migl a dem mi si sopm we luk laik wan man
12023,REV,1,JNT,im did av aan wan lang lang jakit we kech im klier dong a im fut an wan guol chrap kraas im ches
12024,REV,1,JNT,im ed an im ier did wait laik katn ar sunuo an im yai dem shain brait laik wan faiya we a bliez
12025,REV,1,JNT,im fut dem shain brait laik branz aiyan we dem rob til it shain an we dem did bon iina faiya fi get out aal wa no fi iina it
12026,REV,1,JNT,an wen im taak im vais soun loud laik di naiz fram wan big big waatafaal
12027,REV,1,JNT,im did av sevn staar iina im rait an an wan suod wid di tuu said dem wel shaap kom outa im mout
12028,REV,1,JNT,an im fies shain brait laik di son a migl die
12029,REV,1,JNT,wen mi si di man mi fling dong miself a im fut an no muuv laik se mi ded
12030,REV,1,JNT,den im chrech out im rait an an toch mi an se tu mi se no bada fried
12031,REV,1,JNT,mi a di fos an mi a di laas evriting staat wid mi an evriting don wid mi
12032,REV,1,JNT,mi alaiv mi did ded wan taim bot luk nou mi a liv fi eva mi av di kii an di powa fi uopm ar lak op di plies we di ded piipl dem de an mi kyan mek dem kom bak alaiv
12033,REV,1,JNT,so rait evriting iina di buk dat a di sitn dem we yu si we a apm nou an we go apm lieta
12034,REV,1,JNT,di sevn staar dem we yu si iina mi rait an an di sevn guol sitn dem fi uol kyanggl dis a wa dem miin di sevn staar dem a di liida dem fi di sevn choch dem an di sevn sitn fi uol kyanggl a di sevn choch dem
12035,REV,2,JNT,an den di man we mi did si se tu mi se rait dong da mesij ya sen go gi di liida fi di choch we iina efisos
12036,REV,2,JNT,tel im se dis a wa di wan we uol di sevn staar dem iina im rait an an we waak mongks di guol sitn fi uol kyanggl av fi se mi nuo evriting bout unu
12037,REV,2,JNT,mi nuo aal wa unu go chuu kaaz unu biliiv iina mi an ou unu tan op chrang an no gi op wen chobl tek unu
12038,REV,2,JNT,mi nuo se unu kyaahn tek di wikid piipl dem
12039,REV,2,JNT,unu tes di wan dem we taak bout se dem a apasl wen dem a no no apasl an fain out se dem a uol laiyad
12040,REV,2,JNT,unu tan op chrang an no gi op wen chobl tek unu an unu go chuu nof sofarieshan sieka ou unu biliiv iina mi
12041,REV,2,JNT,an unu aalwiez fala mi unu neva get taiyad an gi op
12042,REV,2,JNT,bot mi stil av sitn gens unu unu no lov unu wan aneda di wie unu yuus tu wen unu did fos biliiv iina mi
12043,REV,2,JNT,so memba ou faar unu jrap bak fram di lov unu yuuz tu av fi wan aneda
12044,REV,2,JNT,ton we fram unu sin an staat du di rait sitn dem we unu yuus tu du wen unu did jos get siev
12045,REV,2,JNT,ef unu no du dat mi ago kom tek we unu guol sitn we unu yuuz fi uol kyanggl fram we it de
12046,REV,2,JNT,bot unu av wan gud sitn bout unu siem laik ou mi iet di sitn dem we di nikolieshan piipl dem a du a siem wie unu iet dem tu
12047,REV,2,JNT,aal uu kyan ier beta lisn we di uoli spirit a se tu di choch dem
12048,REV,2,JNT,enibadi we biit di devl an no gi iin tu di sitn dem we im waahn dem fi du mi ago gi dem di rait fi iit fram di chrii we gi laif we iina gad gyaadn we de a evn
12049,REV,2,JNT,rait da leta ya go gi di liida fi di choch we iina simorna an tel im se di laad gad se mi a di fos an mi a di laas evriting staat wid mi an evriting don wid mi
12050,REV,2,JNT,mi a di wan we alaiv di wan we de bout fram wie bak wen an di wan we ago kom baka ort
12051,REV,2,JNT,mi nuo bout aal a unu sofarieshan an ou unu puor bot unu riili rich
12052,REV,2,JNT,an di piipl dem we se dem a juu bot dem a no juu mi nuo ou dem a tel aal saat a lai an a chat bad bout unu
12053,REV,2,JNT,dem a wan gruup a piipl we bilang tu sietan
12054,REV,2,JNT,no fried a di sitn dem wa unu bout fi sofa
12055,REV,2,JNT,mi a tel unu di devl ago fling som a unu iina prizn fi tes unu
12056,REV,2,JNT,an unu ago sofa fi ten die
12057,REV,2,JNT,bot unu fi tan op chrang an chos mi siem wie iivn ef dem mek op dem main fi kil unu
12058,REV,2,JNT,kaaz siem laik ou wan rona get wan medal wen im win wan ries mi wi guunu laif fi fuunu praiz
12059,REV,2,JNT,aal uu kyan ier beta lisn we di uoli spirit a se tu di choch dem
12060,REV,2,JNT,enibadi we biit di devl an no gi iin tu di sitn dem wa im waahn dem fi du wen gad kom bak fi joj di worl im naa go sen dem fi ded
12061,REV,2,JNT,rait da leta ya sen go gi di liida fi di choch we iina porgamom an tel im se di wan we av di suod we di tuu said dem wel shaap se fi tel im se mi nuo we unu liv
12062,REV,2,JNT,unu liv we sietan av im chuon bot unu stil biliiv iina mi
12063,REV,2,JNT,unu neva ton we fram di chuut iivn iina di taim wen dem kil mi sorvant antipas iina di toun we sietan ruul
12064,REV,2,JNT,bot mi stil av sopm gens unu
12065,REV,2,JNT,unu av som piipl iina unu choch we a fala wa bielam tiich
12066,REV,2,JNT,bielam did tiich bielak ou fi chrik di izrelait dem fi mek dem sin
12067,REV,2,JNT,im chrik dem mek dem nyam fuud we did bon pan alta gi faalz gad an mek dem sliip wid ada piipl ozban an waif
12068,REV,2,JNT,an unu av som piipl mongks unu we a fala wa di nikolieshan dem tiich
12069,REV,2,JNT,dem fi ton we fram dem sin shuo se dem sari fi di rang we dem du an beg gad paadn ef unu no du dat mi ago kom tu unu suun an waar gens dem wid di suod we kom outa mi mout
12070,REV,2,JNT,aal uu av iez fi ier beta lisn gud we di uoli spirit a se tu di choch dem
12071,REV,2,JNT,enibadi we biit di devl an no giiin tu di sitn dem we im waahn dem fi du mi ago gi dem som a di fuud we niem mana we sumadi did aid
12072,REV,2,JNT,an mi ago gi dem wan wait stuon tu wid wan nyuu niem rait pan it
12073,REV,2,JNT,onggl di sumadi we get da stuon de ago andastan wa rait pan it
12074,REV,2,JNT,rait da leta ya sen go gi di liida fi di choch we iina taiyataira
12075,REV,2,JNT,tel im se faada gad bwai pikni di wan uufa yai dem shain brait laik wan faiya we a bliez uufa fut dem shain brait laik branz we dem bon iina faiya fi get out aal wa no fi iina it an we dem rob til it shain shain im se mi nuo ou unu liv unu lov wan aneda tan op chrang fi wa unu biliiv sorv wan aneda an tan op chrang an no gi op wen unu did a go chuu nof chobl an kraasiz
12076,REV,2,JNT,matarafak unu a du nof muo nou dan wa unu yuus tu du wen unu did jos get siev
12077,REV,2,JNT,bot mi stil av sitn gens unu
12078,REV,2,JNT,unu put op wid da uman de jezibel we kaal arself wan prafit
12079,REV,2,JNT,shi yuuz di sitn dem we shi a tiich fi chrik mi sorvant dem fi tek paat iina seks sin an fi nyam fuud we dem tek bon sakrifais gi faalz gad
12080,REV,2,JNT,mi gi ar taim fi chienj ar wiez an fi shuo se shi sari fi di rang we shi a du bot shi aadiez an no waahn gi op ar seks sin dem
12081,REV,2,JNT,so mi ago lik ar wid torbl siknis an mek ar sofa
12082,REV,2,JNT,an aal uu sliip wid ar we a no ar ozban ef dem no ton we fram ar wikidnis an shuo se dem sari fi wa dem du mi ago lik dem wid torbl sofarieshan tu
12083,REV,2,JNT,mi ago kil aaf ar falara dem
12084,REV,2,JNT,den aal a di choch dem wi fain out se a mi a di wan we sorch out evribadi main an aat
12085,REV,2,JNT,an fi aal we unu a du mi ago pie unu bak wa unu fi get
12086,REV,2,JNT,nou dis a wa mi a tel di res a unu we de a taiyataira unu we naa fala di laiyad sitn dem we jezibel a tiich an we no nuo notn bout wa dem kaal di siikrit sitn dem we sietan shuo dem mi naa put no muo presha pan unu
12087,REV,2,JNT,mi onggl waahn unu fi eng aan pan wa unu av til mi kom
12088,REV,2,JNT,enibadi we biit di devl an no gi iin tu di sitn dem we im waahn dem fi du an gwaan du we mi waahn dem fi du til di en a di worl mi ago gi dem powa fi ruul uova di piipl dem we liv iina di ada konchri dem
12089,REV,2,JNT,di wie ou im ago ruul dem aad im naa go tek no piti pan dem
12090,REV,2,JNT,im ago brok op aal uu go gens im iina piis piis siem laik ou sumadi tek piis a aiyan paip an brok op wan klie pat
12091,REV,2,JNT,an siem laik ou mi get di rait fi ruul fram mi faada mi ago gi dem powa fi ruul
12092,REV,2,JNT,mi ago gi dem di staar we shain brait wen die a lait fi shuo se dem a wina
12093,REV,2,JNT,aal uu kyan ier beta lisn gud we di uoli spirit a se tu di choch dem
12094,REV,3,JNT,an im se tu mi agen se rait da leta ya go gi di liida fi di choch we iina saadis an tel im se di wan we av gad uoli spirit an we uol di sevn staar dem se mi nuo evriting bout unu
12095,REV,3,JNT,piipl tingk se unu a fala mi bot unu riili naa fala mi at aal
12096,REV,3,JNT,so wiek op an staat liv agen laik ou unu nuo gad piipl fi liv bifuo evriting mash op kaaz mi fain se di wie unu a liv no mach op wid di wie fi mi gad waahn unu fi liv
12097,REV,3,JNT,so memba di mesij we unu did ier an biliiv du we it se ton we fram unu sin
12098,REV,3,JNT,ef unu no wiek op mi ago kom tu unu laik wan tiif an unu naa go nuo di taim wen mi ago kom gens unu
12099,REV,3,JNT,bot unu av som piipl mongks unu iina saadis we kip dem kluoz kliin dem naa liv iina sin
12100,REV,3,JNT,an dem piipl de ago jres op iina wait kluoz an waak wid mi kaaz dem liv ou gad waahn dem fi liv
12101,REV,3,JNT,enibadi we no gi iin tu di sitn dem we di devl waahn dem fi du dem ago get jres op iina wait kluoz tu
12102,REV,3,JNT,mi naa go kraas out dem niem outa di buk we gad rait dong di niem a di piipl dem we ago get fi liv fi eva bot wen mi tan op infronta mi faada an im ienjel dem mi wi se dat dem a fi mi falara
12103,REV,3,JNT,aal a uu kyan ier beta lisn gud we di uoli spirit a se tu di choch dem
12104,REV,3,JNT,im se tu mi agen se rait da leta ya go gi di liida fi di choch we iina filidelfiya an tel im se da mesij ya a kom fram di wan we uoli an we aalwiez du we gad waahn im fi du
12105,REV,3,JNT,a im av king dievid kii we shuo se im av di powa fi ruul
12106,REV,3,JNT,wa im uopm nobadi kyaahn shot an wa im shot nobadi kyaahn uopm
12107,REV,3,JNT,mi nuo evriting bout unu
12108,REV,3,JNT,luk ya mi uopm wan duor infronta unu we nobadi kyaahn shot
12109,REV,3,JNT,mi nuo se unu no chrang bot unu stil eng aan pan mi wod an unu neva ton unu bak pan mi an se unu no biliiv mi
12110,REV,3,JNT,lisn a gweehn mek di laiyad piipl dem we bilang tu sietan choch we se dem a juu wen dem a no no juu a gweehn mek dem kom lidong a unu fut wid dem fies a grong an mek dem andastan se mi lov unu
12111,REV,3,JNT,kaaz mi tel unu fi tan op chrang an no gi op wen chobl tek unu an unu dwiit mi ago kip unu sief iina da taim de wen torbl kraasiz an sofarieshan ago kom pan di uol worl fi tes aal uu liv pan di ort
12112,REV,3,JNT,mi suun kom so eng aan pan we unu av so dat nobadi kyaahn tek we unu kroun
12113,REV,3,JNT,evri wan a unu we biit di devl an no gi iin tu di sitn dem we im waahn unu fi du mi ago mek unu komiin laka wan impuotant kalom iina fi mi gad ous an unu naa go lef unu ago tan de fi eva an eva
12114,REV,3,JNT,an mi ago rait fi mi gad niem pan im an mi ago rait pan im nyuu jeruusilem we a fi mi gad siti niem
12115,REV,3,JNT,da siti de kom fram gad an ago kom dong fram evn
12116,REV,3,JNT,an mi ago rait dong fi mi nyuu niem pan im tu
12117,REV,3,JNT,aal uu av iez beta lisn we di uoli spirit a se tu di choch dem
12118,REV,3,JNT,an den im se rait da leta ya go gi di liida fi di choch we iina leyodiisiya an tel im se da mesij ya a kom fram di wan we niem di iemen di wan we aalwiez shuo wi di chuut bout gad an a im gad yuuz fi mek evriting
12119,REV,3,JNT,mi nuo evriting bout unu
12120,REV,3,JNT,mi nuo se unu no kuol an unu no at
12121,REV,3,JNT,mi wish unu did koul ar at
12122,REV,3,JNT,bot unu si laik ou unu jos waam an unu no kuol an unu no at mi out fi pit unu outa mi mout rait ya nou
12123,REV,3,JNT,unu se mi rich mi av uol iip a moni an evriting mi waahn
12124,REV,3,JNT,bot yu no si ou yu mash op an tan bad an pap dong laik oul shuuz bak an puor an blain an naav aan no kluoz
12125,REV,3,JNT,dis a wa mi tingk unu shuda du bai guol fram mi guol we bon iina faiya fi get out aal wa no fi iina it
12126,REV,3,JNT,ef unu bai da guol de unu wuda riili get rich
12127,REV,3,JNT,bai wait kluoz fram mi so unu kyan kova op unuself
12128,REV,3,JNT,da wie de unu naafi shiem kaaz unu naav aan no kluoz
12129,REV,3,JNT,an bai yai jrap fram mi tu fi jrap iina unu yai dem so unu kyan si
12130,REV,3,JNT,di piipl we mi lov mi taak tu dem aad an chrietn dem out an mek dem nuo se we dem a du rang
12131,REV,3,JNT,so get siiros an ton we fram unu sin dem an shuo se unu sari
12132,REV,3,JNT,lisn mi mi tan op rait a di duor an a nak
12133,REV,3,JNT,ef enibadi ier mi a kaal an uopm di duor mi wi kom iina im ous an mi an im wi nyam an jringk tugeda
12134,REV,3,JNT,enibadi we biit di devl an no gi iin tu di sitn dem we im waahn dem fi du mi ago gi im di rait fi sidong saida mi pan mi chuon siem laik ou mi did biit di devl an no gi iin tu di sitn dem we im did waahn mi fi du an sidong saida mi faada pan fiim chuon
12135,REV,3,JNT,aal uu kyan ier beta lisn tu wa di uoli spirit a se tu di choch dem
12136,REV,4,JNT,afta aal a dem sitn de apm mi luk an si wan duor uopm iina evn
12137,REV,4,JNT,an di vais we did soun laik wan chompit we mi did ier a taak tu mi di fos taim se tu mi se kum op yaso
12138,REV,4,JNT,kum mek mi shuo yu we gweehn apm likl fram dis
12139,REV,4,JNT,siem taim di uoli spirit tek kanchuol a mi an mi si wan chuon iina evn wid sumadi sidong pan it
12140,REV,4,JNT,an di sumadi pan di chuon luk laik di red an griin lait we kom fram som dier stuon we niem jaspa an kaanieliyan
12141,REV,4,JNT,an a bier brait lait laik rienbuo sorkl roun di chuon
12142,REV,4,JNT,roun di fos chuon mi si twentifuo ada chuon wid twentifuo elda sidong pan dem
12143,REV,4,JNT,di twentifuo elda dem did av aan wait kluoz an evri wan a dem av aan wan guol kroun pan dem ed
12144,REV,4,JNT,laitnin flash an mi ier som naiz an tonda klap an aal a dat did a kom fram di chuon
12145,REV,4,JNT,mi si sevn taach a bliez infronta di chuon
12146,REV,4,JNT,dem sevn taach de a gad uoli spirit
12147,REV,4,JNT,infronta di chuon mi si wan sii we luk laik glaas we klier laik kristal
12148,REV,4,JNT,iina di migl an roun di chuon mi si fuo sopm
12149,REV,4,JNT,dem av yai a front an yai a bak
12150,REV,4,JNT,di fos sitn luk laik wan laiyan di sekan wan luk laik wan kou di tord wan fies luk laik wan man fies an di fuot wan av wing laik wan iigl
12151,REV,4,JNT,evri wan a di fuo sopm dem av siks wing an di uol a dem badi plos dem siks wing dem ful op a yai
12152,REV,4,JNT,dem av yai aal anda dem wing
12153,REV,4,JNT,die an nait dem neva tap se uoli uoli uoli laad gad a yu av aal di powa
12154,REV,4,JNT,yu did de bout fram wie bak wen yu aalwiez ago de bout an a yu ago kom baka ort
12155,REV,4,JNT,enitaim di sopm dem gi priez ana an tangks tu di wan we sidong pan di chuon an we liv fi eva an eva di twentifuo elda dem fling dong demself a di fut a di wan we sidong pan di chuon an gi priez tu di wan we liv fi eva an eva
12156,REV,4,JNT,dem pudong dem kroun infronta di chuon an se ana an rispek tu yu wi laad an wi gad yu fi get priez an ana an powa kaaz yu mek evriting
12157,REV,4,JNT,yu mek dem kaaz yu did waahn fi mek dem
12158,REV,4,JNT,an dem de ya kaaz yu waahn dem fi de ya
12159,REV,5,JNT,wen mi luk agen di wan we sidong pan di chuon av wan ruol op buk iina im rait an tai op tait wid sevn chring
12160,REV,5,JNT,di tu saida di buk av sitn rait pan dem
12161,REV,5,JNT,an mi si wan powaful ienjel a shout out iina wan loud vais se uu gud inof fi kot di chring dem an uopm di ruol op buk
12162,REV,5,JNT,bot nobadi iina evn nobadi pan ort ar nobadi anda di ort kuda uopm di ruol op buk ar iivn luk iina it
12163,REV,5,JNT,so mi staat wan piis a baalin kaaz dem kudn fain nobadi we gud inof fi uopm di buk ar iivn luk iina it
12164,REV,5,JNT,den wan a di elda dem se tu mi se no bada baal luk di wan we dem kaal di laiyan we kom fram juuda chraib di powaful wan we kom fram dievid fambili im biit di enimi an im no gi iin tu di sitn dem we di enimi waahn im fi du
12165,REV,5,JNT,im av di powa fi uopm di ruol op buk an fi luus di sevn chring dem we tai it op
12166,REV,5,JNT,den mi luk an si wan biebi shiip we luk laik dem did kil im bot im kom bak alaiv
12167,REV,5,JNT,mi si im tan op nier di chuon an di fuo laiv sitn dem an di elda dem tan op roun im
12168,REV,5,JNT,im av sevn aan an sevn yai we a gad uoli spirit we im sen aal bout di ort
12169,REV,5,JNT,di biebi shiip kom an tek di ruol op buk outa di rait an a di wan we did a sidong pan di chuon
12170,REV,5,JNT,afta im tek it di fuo laiv sitn dem an di twentifuo elda dem fling dong demself infronta di biebi shiip
12171,REV,5,JNT,evri wan a dem did av wan aap an wan guol boul fula som spais we dem bon we sumel swiit
12172,REV,5,JNT,da spais de a riili di prieya a gad piipl dem
12173,REV,5,JNT,an dem sing wan nyuu sang yu gud inof fi tek di ruol op buk an fi bos aaf di chring dem kaaz yu did get kil
12174,REV,5,JNT,an yu tek yu blod bai piipl fi gad fram evri chraib an langwij an piipl an konchri
12175,REV,5,JNT,an yu ton dem iina wan kindom we fula priis fi sorv wi gad an dem ago ruul pan di ort
12176,REV,5,JNT,den mi luk an ier di vais a wan uol iip a ienjel
12177,REV,5,JNT,an ef yu fi ad dem op bout touzn an touzn an touzn yu kyaahn kount dem
12178,REV,5,JNT,dem gyada roun di chuon an roun di sitn dem an di elda dem
12179,REV,5,JNT,an di uol a dem sing da sang ya iina wan loud vais di biebi shiip gud inof fi get nof ana an rispek kaaz dem did kil im
12180,REV,5,JNT,im gud inof fi get priez kaaz im wel powaful an im wel rich an wel waiz an im wel chrang
12181,REV,5,JNT,an im gud inof fi get ana an rispek fram evriting we im mek den mi ier evriting iina evn an evriting pan di ort an evriting we anda di ort an we iina di sii sing da sang ya wi gi priez an ana an powa tu di wan we sidong pan di chuon an wi priez di biebi shiip tu
12182,REV,5,JNT,wi priez dem fi eva an eva di fuo sitn dem se iemen an di elda dem fling dong demself a im fut an gi im ana an priez
12183,REV,6,JNT,mi wach di biebi shiip brok di sevn chring dem wan wan
12184,REV,6,JNT,wen im brok di fos chring mi ier wan a di fuo sitn dem se iina wan vais we soun laik tonda kum ya wen mi luk mi si wan wait aas tan op infronta mi di man we did a raid di wait aas did av wan buo an aro iina im an an im did get wan kroun
12185,REV,6,JNT,an im raid outa evn go a ort laik wan suoja we fait an biit op im enimi dem aredi an a go biit dem op agen
12186,REV,6,JNT,wen di biebi shiip brok di sekan chring mi ier di sekan sitn se kum den mi si wan sekan aas kom out red laik faiya
12187,REV,6,JNT,di sumadi we did a raid im did get powa fi mek di piipl dem pan ort ton gens dem wan aneda an kil aaf dem wan aneda iina waar
12188,REV,6,JNT,im did get wan big suod tu
12189,REV,6,JNT,wen di biebi shiip brok di tord chring mi ier di tord sitn se kum wen mi luk mi si wan blak aas di wan we sidong pan it av wan skiel iina im an
12190,REV,6,JNT,den mi ier sopm laik wan vais mongks di fuo sitn dem a se wan poun a biekin flowa ago kaas wan uol die pie an siks poun a kounta flowa ago kaas wan uol die pie bot no faas wid di ail an di wain wen di biebi shiip brok di fuot chring mi ier di vais a di fuot sitn se kum wen mi luk mi si wan aas we av wan yelogriin kola di wan we did a raid di aas niem det an di wan we niem di plies we ded piipl go did a fala rait baka im
12191,REV,6,JNT,di tuu a dem did get powa fi yuuz suod staavieshan siknis an wail wail animal fi kil aaf kwaata a di piipl dem pan ort
12192,REV,6,JNT,wen im brok di fif chring mi si anda di alta di suol a di piipl dem we did get kil kaaz dem biliiv gad wod an kaaz dem tel piipl bout gad
12193,REV,6,JNT,di suol dem anda di alta kaal out wid wan loud vais ou lang powaful laad yu we uoli an we aalwiez du we gad waahn yu fi du ou lang yu ago wiet fi joj an ponish di piipl dem pan ort we kil wi aaf
12194,REV,6,JNT,den evri wan a dem get wan lang wait jakit we kech dem klier dong a dem fut an sumadi tel dem se dem fi wiet likl langga til di res a gad piipl dem we fi get kil laik dem get kil
12195,REV,6,JNT,den mi si wen di biebi shiip brok di siks chring an wan torbl ortkwiek apm
12196,REV,6,JNT,di son tap shain an di uol plies ton blak blak laik wen nait wel daak an di muun ton red laik blod an di staar dem we iina di skai jrap a grong laik wen griin fruut jrap aafa chrii wen chrang briiz a bluo
12197,REV,6,JNT,di skai ruol op laik wan ruol op buk an disapier
12198,REV,6,JNT,an evri mountn an konchri tombl dong outa dem plies
12199,REV,6,JNT,den di king dem pan ort di impuotant piipl dem di aami liida dem rich piipl evribadi weda dem a sliev ar dem frii ron go aid iina kiev an baka di mountn rak dem
12200,REV,6,JNT,dem baal out an beg di mountn an di rak dem fi jrap pan wi an aid wi fram di wan we sidong pan di chuon an fram di biebi shiip so dat im kyaahn fain wi fi ponish wi
12201,REV,6,JNT,kaaz di torbl die kom wen gad an di biebi shiip ago ponish wikid piipl an nobadi at aal kyaahn diil wid da jojment de
12202,REV,7,JNT,afta dat mi si fuo ienjel tan op a di fuo kaana a di ort
12203,REV,7,JNT,dem did a tap di fuo briiz dem we bluo pan di ort fram bluo pan di lan ar pan di sii ar pan di chrii dem
12204,REV,7,JNT,den mi si wan neda ienjel kom fram di iis
12205,REV,7,JNT,iina im an im did av wan stamp we did bilang tu gad we liv fi eva an eva
12206,REV,7,JNT,im kaal out iina wan loud vais tu di fuo ienjel dem we get powa fi mash op di lan an di sii no chobl di lan ar di sii ar di chrii dem til wi put wan maak iina di piipl dem farid we bilang tu fi wi gad
12207,REV,7,JNT,den mi ier umoch piipl ago get di maak
12208,REV,7,JNT,a wan onjrid an faatifuo touzn piipl fram di twelv chraib dem we mek op izrel
12209,REV,7,JNT,fram juuda chraib twelv touzn fram ruuben chraib twelv touzn fram gad chraib twelv touzn
12210,REV,7,JNT,a twelv touzn fram asha chraib twelv touzn fram naftali chraib twelv touzn fram manase chraib
12211,REV,7,JNT,fram simiyan chraib twelv touzn fram liivai chraib twelv touzn fram isakyar chraib twelv touzn
12212,REV,7,JNT,a twelv touzn fram zebyulan chraib twelv touzn fram juozif chraib an fram benjamin chraib twelv touzn
12213,REV,7,JNT,aal a dem piipl de get di maak
12214,REV,7,JNT,afta dat mi si wan big kroud a piipl tan op infronta mi dem did so nof dat nobadi kudn kount dem
12215,REV,7,JNT,dem kom fram evri konchri chraib an piipl we chat aal kaina langwij
12216,REV,7,JNT,dem kom tan op infronta di chuon an infronta di biebi shiip
12217,REV,7,JNT,dem did av aan wait jakit we kech dem klier dong a dem fut an dem did av paam liif iina dem an
12218,REV,7,JNT,an dem baal out iina wan loud loud vais an se a fi wi gad we sidong pan im chuon an di biebi shiip siev wi
12219,REV,7,JNT,aal a di ienjel dem faam wan sorkl roun di chuon di elda dem an di fuo sitn dem
12220,REV,7,JNT,dem fling dong demself infronta di chuon put dem fies a grong an worship gad an se iemen wi gad wi gi yu priez an ana an rispek
12221,REV,7,JNT,yu waiz an powaful an chrang an wi aalwiez gi yu tangks fi eva an eva
12222,REV,7,JNT,iemen den wan a di elda dem aks mi dem piipl ya we av aan lang wait jakit a uu dem bi an we dem kom fram
12223,REV,7,JNT,mi ansa im se sa yu nuo di ansa
12224,REV,7,JNT,den im se yu si dem piipl ya dem a di wan dem we go chuu di torbl torbl sofarieshan
12225,REV,7,JNT,dem wash dem kluoz wait wait iina di biebi shiip blod
12226,REV,7,JNT,sieka dat dem tan op infronta gad chuon nou an a sorv im die an nait iina im ous
12227,REV,7,JNT,an di wan we sidong pan di chuon ago liv wid dem an protek dem
12228,REV,7,JNT,dem naa go get onggri no muo an dem chuot naa go jrai no muo
12229,REV,7,JNT,di at son naa go bon dem ar no iit naa go skaach dem op
12230,REV,7,JNT,kaaz di biebi shiip we de a di migl a di chuon ago tek kier a dem jos laik ou wan shepad tek kier a im shiip dem
12231,REV,7,JNT,im ago liid dem go a wan plies we fresh kliin waata eva a ron
12232,REV,7,JNT,an gad gweehn jrai op aal a dem yaiwaata
12233,REV,8,JNT,wen di biebi shiip brok chring nomba sevn yu kudn ier a soun iina evn fi bout aaf owa sieka ou di plies kwaiyat
12234,REV,8,JNT,wen mi luk mi si sevn ienjel we tan op infronta gad an sumadi did gi dem sevn chompit
12235,REV,8,JNT,den mi si wan neda ienjel wid wan guol pan iina im an we av wan anggl
12236,REV,8,JNT,im kom tan op infronta di alta an sumadi gi im wan uol iip a swiit spais fi bon mek sakrifais
12237,REV,8,JNT,im did fi put it wid gad piipl dem prieya an bon it pan di guol alta we de infronta di chuon
12238,REV,8,JNT,di sumuok fram di spais we dem bon miks op wid gad piipl dem prieya go op tu gad fram di ienjel an
12239,REV,8,JNT,den di ienjel tek di guol pan we uol di swiit spais we dem bon ful it op wid faiya fram di alta an fling it pan di ort
12240,REV,8,JNT,an som torbl tonda ruol an laitnin flash an di ort shiek op
12241,REV,8,JNT,afta dat di sevn ienjel dem we av di sevn chompit dem get redi fi bluo dem
12242,REV,8,JNT,di fos ienjel bluo im chompit an iel an faiya miks op wid blod get fling dong fram di skai pan di ort an wan outa di chrii paat a di ort get bon op
12243,REV,8,JNT,wan outa evri chrii a di chrii dem we did a gruo an aal a di griin graas get bon op tu
12244,REV,8,JNT,wen di sekan ienjel bluo fi im chompit sitn laik wan big mountn we kech a faiya get fling dong iina di sii
12245,REV,8,JNT,an ef yu plit op di sii iina chrii paat wan outa di chrii paat dem did ton iina blod
12246,REV,8,JNT,an wan outa evri chrii sitn we did liv iina di sii ded aaf an wan outa evri chrii ship we did de pan di sii get mash op
12247,REV,8,JNT,wen di tord ienjel bluo fi im chompit wan big staar we did a bon laik faiya jrap fram di skai
12248,REV,8,JNT,an ef yu plit op di riva waata dem an di spring waata dem iina chrii paat di staar did jrap pan wan paat a dem
12249,REV,8,JNT,di staar did niem wormwud
12250,REV,8,JNT,so wan outa chrii paat a di waata did ton bita
12251,REV,8,JNT,so it did kil aaf uol iip a piipl we did jringk it
12252,REV,8,JNT,wen di fuot ienjel bluo fi im chompit sitn lik di son an di muun an di staar dem
12253,REV,8,JNT,an ef yu plit dem op iina chrii paat wan paat a dem ton daak
12254,REV,8,JNT,an ef yu plit op di die an di nait dem iina chrii paat wan paat a dem neehn av no lait
12255,REV,8,JNT,wail mi did a wach mi ier wan iigl we did a flai ai iina di skai a kaal out iina wan loud vais se chobl fuunu chobl fuunu chobl fi evribadi we liv pan di ort sieka wa gweehn apm wen di neks chrii ienjel dem bluo fi dem chompit an dem a get redi fi bluo dem
12256,REV,9,JNT,wen di fif ienjel bluo im chompit mi si wan staar we did jrap pan di ort
12257,REV,9,JNT,sumadi gi di staar di kii fi di tonel we liid tu di diip diip pit we no av no batam
12258,REV,9,JNT,wen im uopm di tonel we liid go dong a di pit sumuok kom op fram di pit laik sumuok we kom fram wan big faiyasaid
12259,REV,9,JNT,di sumuok we kom outa di tonel did so blak an tik dat it blak out di son lait an daak op di skai
12260,REV,9,JNT,den som sitn we luk laik graasapa kom outa di sumuok pan di ort
12261,REV,9,JNT,an dem get powa fi bait laik wen skaapiyan bait piipl
12262,REV,9,JNT,gad gi dem powa fi bait piipl an aada dem se dem onggl fi mek di wan dem we no av fi im maak iina dem farid sofa
12263,REV,9,JNT,bot dem no fi chobl di graas ar di griin plaant ar non a di chrii dem pan di ort
12264,REV,9,JNT,dem neva get powa fi kil di piipl dem niida
12265,REV,9,JNT,dem onggl did fi mek dem sofa fi faiv mont
12266,REV,9,JNT,an di pien we dem sofa komiin laik wen skaapiyan bait sumadi
12267,REV,9,JNT,fi di faiv mont di piipl gweehn du evriting fi kil demself
12268,REV,9,JNT,bot no mata we dem du dem naa go ded
12269,REV,9,JNT,di graasapa dem luk laik aas we redi fi go a waar
12270,REV,9,JNT,dem av aan sitn we luk laik guol kroun pan dem ed an dem fies luk laik man fies
12271,REV,9,JNT,dem ier luk laik uman ier an dem tiit komiin laik laiyan tiit
12272,REV,9,JNT,di graasapa dem did av aan sitn we luk laik di aiyan jakit we suoja wier fi protek demself
12273,REV,9,JNT,an dem wing soun laik di naiz fram wan uol iip a aas an kyaat wid suoja a gyalop go a waar
12274,REV,9,JNT,dem av tiel an dem av sting laik we skaapiyan av
12275,REV,9,JNT,an dem av powa iina dem tiel fi mek piipl sofa fi faiv mont
12276,REV,9,JNT,dem did av wan king
12277,REV,9,JNT,a im a di ienjel fi di pit
12278,REV,9,JNT,iina di iibruu langwij im niem abadan
12279,REV,9,JNT,an iina di griik langwij im niem apaliyan
12280,REV,9,JNT,dat a di fos set a sofarieshan dem did afi go chuu
12281,REV,9,JNT,dem av tuu muor fi kom
12282,REV,9,JNT,wen ienjel nomba siks bluo fi im chompit mi ier wan vais a kom fram di aan we de pan di guol alta we de infronta gad
12283,REV,9,JNT,di vais se tu da ienjel de luus di fuo ienjel dem we tai op a di big big riva yuufrietiiz
12284,REV,9,JNT,so di ienjel luus di fuo ienjel dem we did de de redi fi da siem owa da siem die da siem mont an da siem ier ya
12285,REV,9,JNT,fi dem jab a fi kil wan outa evri chrii sumadi we pan di ort
12286,REV,9,JNT,an sumadi tel mi di nomba a suoja we did a raid waar aas
12287,REV,9,JNT,a did tuu onjrid miliyan a dem
12288,REV,9,JNT,di aas an di raida dem we mi si iina mi vijan a so dem luk dem av aan sitn laik aiyan jakit we suoja wier fi protek demself
12289,REV,9,JNT,dem kola red laik faiya an daak bluu an yelo laik solfa
12290,REV,9,JNT,dem ed luk laik laiyan ed an faiya sumuok an solfa did a kom outa dem mout
12291,REV,9,JNT,di faiya sumuok an solfa we kom outa di aas dem mout kil aaf wan outa evri chrii sumadi pan di ort
12292,REV,9,JNT,an di aas dem powa did iina dem mout an iina dem tiel
12293,REV,9,JNT,an dem tiel komiin laik siniek wid ed we dem yuuz fi bait piipl
12294,REV,9,JNT,di res a di piipl dem we neva get kil fram di faiya di sumuok ar di solfa stil neva ton we fram dem wikidnis
12295,REV,9,JNT,dem neva tap worship diiman an faalz gad we mek outa guol silva branz stuon an wud faalz gad we kyaahn si ar ier ar waak
12296,REV,9,JNT,an dem neva tap kil an wok uobiya an tek paat iina aal saat a seks sin an dem neva tap tiif niida
12297,REV,10,JNT,den mi si wan neda powaful ienjel a kom dong fram evn
12298,REV,10,JNT,an im did av wan kloud rap roun im laik kluoz an wan rienbuo uova im ed
12299,REV,10,JNT,an im fies shain brait laik di son
12300,REV,10,JNT,an im fut dem komiin laik som kalom we mek outa faiya
12301,REV,10,JNT,di ienjel did av wan likl ruol op buk uopm op iina im an
12302,REV,10,JNT,im tan op wid im rait fut pan di sii an im lef fut pan di lan
12303,REV,10,JNT,den im baal out wid wan loud vais laik wen wan laiyan ruor
12304,REV,10,JNT,wen im baal out mi ier sevn tonda ruol
12305,REV,10,JNT,wen di sevn tonda ruol mi did out fi rait dong wa dem se
12306,REV,10,JNT,bot sumadi iina evn se tu mi se no tel nobadi wa di sevn tonda dem se
12307,REV,10,JNT,no rait it dong
12308,REV,10,JNT,den di ienjel we did tan op pan di sii an pan di lan lif op im rait an tu evn
12309,REV,10,JNT,an im mek da pramis ya pan di laad di laad we liv fi eva an eva di laad we mek evn an evriting we op de di laad we mek di ort an evriting pan it an di laad we mek di sii an evriting wa iin de im se dis ya naa go wiet no langga wen di taim kom fi ienjel nomba sevn bluo fiim chompit gad siikrit plan ago kom chuu
12310,REV,10,JNT,it ago kom chuu siem laik ou gad did tel im prafit dem se it ago apm
12311,REV,10,JNT,siem taim di vais we mi did ier fram evn taak tu mi agen
12312,REV,10,JNT,im se yu si di ienjel we tan op pan di sii an pan di lan wid di uopm ruol op buk iina im an go tek it fram im
12313,REV,10,JNT,so mi go tu di ienjel an aks im fi gi mi di likl ruol op buk
12314,REV,10,JNT,im se tu mi se siit ya
12315,REV,10,JNT,tek it an nyam it
12316,REV,10,JNT,it ago ties swiit laik oni iina yu mout bot it ago mek yu tumok sowa
12317,REV,10,JNT,so mi tek di likl ruol op buk fram di ienjel an nyam it
12318,REV,10,JNT,it did ties swiit laik oni iina mi mout bot afta mi nyam it it mek mi tumok ton sowa
12319,REV,10,JNT,den dem tel mi se yu afi go gi mesij agen bout wa gad plan fi uol iip a piipl fram uol iip a konchri an we taak aal saat a langwij an tu nof king tu
12320,REV,11,JNT,den dem gi mi wan lang piis a tik laik wan ruula an sumadi tel mi se go meja mi ous an di alta an kount umoch piipl de de a worship
12321,REV,11,JNT,bot no meja out iina di yaad we mi ous de kaaz mi gi da paat de tu di piipl dem we a no juu
12322,REV,11,JNT,dem ago tek kanchuol a di uoli siti an ruul it fi faatituu mont
12323,REV,11,JNT,an mi ago gi mi tuu sorvant dem powa fi priich mi mesij fi wan touzn tuu onjrid an siksti die
12324,REV,11,JNT,dem ago av aan som rof kluoz fi shuo se dem wel sad an dem aat a baal out fi di piipl dem
12325,REV,11,JNT,dem tuu sorvant ya a di tuu aliv chrii an di tuu sitn dem fi uol kyanggl we de infronta di laad we ruul di ort
12326,REV,11,JNT,ef nobadi chrai fi du dem notn bad faiya ago kom outa dem mout an bon op dem enimi
12327,REV,11,JNT,a so enibadi we chrai fi chobl di tuu witnis dem ago ded
12328,REV,11,JNT,gad gi dem tuu man de powa fi shot op di skai so no rien kyaahn faal di uol taim dem de de a priich im mesij bout wa ago apm
12329,REV,11,JNT,an im gi dem powa tu fi ton waata iina blod an fi lik di ort wid aal kaina sofarieshan enitaim dem waahn
12330,REV,11,JNT,wen dem don se aal wa gad waahn dem fi se di wail wail animal we kom op outa di diip diip pit we no av no batam gweehn atak dem an biit dem an kil dem
12331,REV,11,JNT,dem badi ago get lef pan di ed ruod a di big big siti we evribadi nuo di toun we dem kaal sadam ar iijip
12332,REV,11,JNT,it kaal sadam ar iijip kaaz a de dem did kil dem laad pan di kraas
12333,REV,11,JNT,fi chrii an a aaf die piipl gweehn luk pan dem ded badi a lai dong iina di ruod
12334,REV,11,JNT,piipl fram evri chraib evri konchri an piipl we taak aal saat a langwij ago luk pan dem kaaz dem naa go mek nobadi beri dem
12335,REV,11,JNT,di piipl dem pan di ort ago wel api se dem tuu prafit de ded
12336,REV,11,JNT,dem ago paati an sen prezent go gi wan aneda kaaz dem tuu prafit de yuus tu mek di piipl dem sofa wikid wikid
12337,REV,11,JNT,afta di chrii an a aaf die gad ago mek dem kom bak alaiv an tan op
12338,REV,11,JNT,an aal a di piipl dem we a wach ago kech dem fried fried til dem no nuo wa fi du wid demself
12339,REV,11,JNT,den di tuu prafit dem ier wan loud vais outa evn se tu dem kum op ya
12340,REV,11,JNT,an wan kloud tek dem op iina evn wail dem enimi a wach
12341,REV,11,JNT,siem taim wan torbl ortkwiek apm an ef yu plit op di siti iina ten paat wan paat mash op
12342,REV,11,JNT,di ortkwiek kil aaf sevn touzn piipl
12343,REV,11,JNT,an di res a piipl dem kech dem fried an staat gi priez tu di gad we de a evn
12344,REV,11,JNT,dat a di sekan set a sofarieshan dem did afi go chuu
12345,REV,11,JNT,dem av wan muor fi kom
12346,REV,11,JNT,wen ienjel nomba sevn bluo fi im chompit mi ier som loud vais iina evn a se nou fi wi gad an krais jiizas av di rait fi ruul uova di uol worl an im ago ruul fi eva an eva
12347,REV,11,JNT,den di twentifuo elda dem fling dong demself wid dem fies a grong an worship gad
12348,REV,11,JNT,dem se laad gad yu we av aal di powa wi gi yu tangks
12349,REV,11,JNT,yu a di wan we alaiv an di wan we de bout fram wie bak wen
12350,REV,11,JNT,wi tangk yu se yu a shuo yu powa an ruul uova di uol worl
12351,REV,11,JNT,di piipl dem we neva did a worship yu did wel beks wid yu an di taim kom nou fi yu shuo dem se yu beks wid dem tu
12352,REV,11,JNT,an a taim nou fi yu joj di ded an fi gi yu sorvant di prafit dem an yu piipl an aal uu ana an rispek yu weda dem big ar likl wa dem dizorv
12353,REV,11,JNT,an a taim nou fi yu mash op di piipl dem we a mash op di ort
12354,REV,11,JNT,den gad ous iina evn uopm op
12355,REV,11,JNT,an mi si iina gad ous di likl wud baks we kip di tuu stuon buk dem we gad did gi muoziz an we av di ten laa dem rait pan it
12356,REV,11,JNT,siem taim laitnin did a flash tonda staat ruol wan ortkwiek lik an wan torbl staam kom an aal ais staat jrap fram di skai
12357,REV,12,JNT,den mi si wan powaful sain iina evn wan uman we luk laik shi av aan di son rap roun ar laik ar kluoz an di muun anda ar fut an wan kroun pan ar ed wid twelv staar
12358,REV,12,JNT,di uman did av biebi iina beli
12359,REV,12,JNT,an shi did a chogl fi push out ar biebi
12360,REV,12,JNT,an shi baal out wen biebi pien laik ar
12361,REV,12,JNT,den mi si wan neks powaful sain iina evn wan big big red jragan we av sevn ed an ten aan an sevn kroun pan im ed dem
12362,REV,12,JNT,im yuuz im tiel an jrag dong wan outa evri chrii staar we iina di skai an fling dem dong a ort
12363,REV,12,JNT,di jragan tan op infronta di uman we did bout fi av ar biebi so dat im kuda nyam aaf ar pikni az im baan
12364,REV,12,JNT,shi av wan bwai biebi
12365,REV,12,JNT,ar biebi ago ruul aal a di piipl dem iina di worl
12366,REV,12,JNT,a im ago ron tingz an im naa go tek piti pan non a im enimi dem
12367,REV,12,JNT,an bifuo yu kuda kwint ar pikni get tek op iina evn an go sidong pan gad chuon
12368,REV,12,JNT,di uman ron we go a wan plies we gad set op fi ar faar faar we nobadi no liv
12369,REV,12,JNT,a deso shi ago get luk aafa fi wan touzn tuu onjrid an siksti die
12370,REV,12,JNT,den waar brok out iina evn
12371,REV,12,JNT,maikal an di ienjel dem we im liid fait gens di jragan an di jragan an fi im ienjel dem fait bak
12372,REV,12,JNT,bot di jragan did tuu wiik so im kudn win an im kudn tan a evn
12373,REV,12,JNT,di powaful jragan di uol siniek we did de bout fram wie bak wen we dem kaal di devl ar sietan we chrik di uol worl fi sin gens gad im an im ienjel dem get fling dong a ort
12374,REV,12,JNT,den mi ier sumadi iina evn a baal out loud loud se di taim kom nou wen fi wi gad ago siev im piipl dem
12375,REV,12,JNT,nou im ago tek im powa an ruul kaaz a im a king
12376,REV,12,JNT,nou krais jiizas ago ruul uova di worl
12377,REV,12,JNT,kaaz di devl we yuuz tu tan op infronta gad die an nait an tel lai pan wi breda an sista dem get kik outa evn
12378,REV,12,JNT,gad piipl biit di devl an no gi iin tu di sitn dem we im waahn dem fi du kaaz dem neva tap biliiv iina jiizas we did gi op im laif pan di kraas fi dem
12379,REV,12,JNT,an dem neva tap pred di gud nyuuz bout jiizas
12380,REV,12,JNT,an dem neva lov dem laif so moch dat dem wuda fried fi ded
12381,REV,12,JNT,so evribadi iina evn unu fi api bot aal uu liv pan di ort an piipl we de a sii chobl fuunu kaaz di devl gaan dong tu unu im beks bad beks til im tempa a bwail uova kaaz im nuo se im taim shaat
12382,REV,12,JNT,wen di jragan si se im get fling dong a ort im staat ron dong di uman we did av di bwai biebi
12383,REV,12,JNT,sumadi gi di uman tuu wing laik wan powaful iigl so shi kuda flai go a di plies we gad set op fi ar faar faar we nobadi no liv
12384,REV,12,JNT,a deso shi ago get luk aafa fi chrii an a aaf ier we di jragan kyaahn du ar notn
12385,REV,12,JNT,den di jragan pit out wan uol iip a waata laik wan riva outa im mout fi chrai wash we di uman
12386,REV,12,JNT,bot di grong uopm op an tek iin di flod waata we di jragan pit outa im mout
12387,REV,12,JNT,den di jragan get beks wid di uman beks til im tempa a bwail uova
12388,REV,12,JNT,so im go we fi go mek waar gens ar ada pikni dem di wan dem we du we gad se dem fi du an we biliiv evriting bout jiizas
12389,REV,12,JNT,den di jragan go tan op pan di biich
12390,REV,13,JNT,wen mi luk mi si wan wail animal a kom outa di sii
12391,REV,13,JNT,it av ten aan an sevn ed wid ten likl kroun pan im aan dem an pan evri wan a im ed dem im av wan niem we se som torbl sitn bout gad
12392,REV,13,JNT,di wail animal we mi si luk laik wan taiga bot im paa dem luk laik fi wan bier an im mout luk big an powaful laik wan laiyan mout
12393,REV,13,JNT,di jragan gi di wail animal di siem powa laik wa im av an mek im ruul pan im chuon wid nof nof powa
12394,REV,13,JNT,wan a di wail animal ed did av wan chap we luk laik it did kil im bot im ed did get beta
12395,REV,13,JNT,aal di piipl pan di ort shak wen dem si di wail animal an aal a di piipl dem worship di jragan tu kaaz im did gi di wail animal powa an dem worship di wail animal a se nobadi no powaful laik di wail animal
12396,REV,13,JNT,an nobadi kyan mek waar gens im
12397,REV,13,JNT,sumadi gi di wail animal vais fi taak som wikid an torbl sitn gens gad an fi shuo aaf im powa fi faatituu mont
12398,REV,13,JNT,di wail animal uopm im mout an staat kos out gad an taak som torbl sitn bout gad an gad niem an evn an aal uu liv iina evn
12399,REV,13,JNT,an di wail animal get powa fi mek waar gens gad piipl dem an fi win dem
12400,REV,13,JNT,an im get powa uova evri chraib piipl dem langwij an dem konchri
12401,REV,13,JNT,evribadi we liv pan di ort ago worship di wail animal
12402,REV,13,JNT,di onggl piipl we naa go worship im a di wan dem we riili a liv
12403,REV,13,JNT,fi dem niem rait dong bifuo di worl mek iina di buk we di biebi shiip av di biebi shiip we did get kil
12404,REV,13,JNT,enibadi we av iez lisn gud
12405,REV,13,JNT,ef nobadi fi get lak op iina prizn a dat ago apm tu dem
12406,REV,13,JNT,ef nobadi fi get kil wid di suod dem ago get kil wid di suod
12407,REV,13,JNT,dat miin se gad piipl dem mos tan op chrang an no mek notn tap dem fram chos iina gad no mata wa apm
12408,REV,13,JNT,den mi luk an si wan neda wail animal a kom op outa di ort
12409,REV,13,JNT,im did av tuu aan laik we di biebi shiip av bot im taak laik di jragan
12410,REV,13,JNT,im yuuz di siem kaina powa we di fos wail animal did av gens aal a di piipl dem pan di ort an fuos dem fi worship di fos wail animal we did av wan chap we luk laik it did kil im bot we ed did get beta
12411,REV,13,JNT,an aal we im du im du it infronta di fos wail animal
12412,REV,13,JNT,an di sekan wail animal du som powaful sitn im aal mek faiya kom dong fram evn infronta piipl
12413,REV,13,JNT,gad did lou di fos wail animal fi du som powaful sitn fi di sekan wail animal
12414,REV,13,JNT,sieka dem sitn de di piipl pan ort did get fuul op
12415,REV,13,JNT,di sekan wail animal aada di piipl dem pan ort fi mek wan sitn we luk laik di wail animal we did get chap wid di suod bot we did stil liv
12416,REV,13,JNT,gad lou di sekan wail animal fi get powa fi gi laif tu di sitn we luk laik di fos wail animal so dat it kuda taak an kil enibadi we no waahn worship it
12417,REV,13,JNT,im aal fuos evribadi likl an big rich an puo uu frii an uu a sliev fi tek wan maak pan dem rait an ar pan dem farid
12418,REV,13,JNT,so nobadi kudn bai ar sel ef dem no av di maak dat a di wail animal niem ar im nomba
12419,REV,13,JNT,unu afi waiz ef unu waahn andastan dis ya
12420,REV,13,JNT,enibadi we waiz kyan ad op di wail animal nomba kaaz a man nomba
12421,REV,13,JNT,im nomba a 666
12422,REV,14,JNT,den mi luk an mi si di biebi shiip tan op pan mount zaiyan an im 144000 sorvant dem we av im niem an im faada niem rait dong pan dem farid did de de wid im
12423,REV,14,JNT,an mi ier wan vais fram evn we soun laik wen wan powaful riva kom dong an laik wen loud tonda ruol
12424,REV,14,JNT,di soun did komiin laik wa yu ier wen piipl a plie dem aap
12425,REV,14,JNT,an dem sing wan nyuu sang infronta di chuon an infronta di fuo laiv wail animal an di elda dem
12426,REV,14,JNT,nobadi kudn lorn di sang onggl di 144000 we gad did siev
12427,REV,14,JNT,dem man ya neva sliip wid no uman dem neva av seks
12428,REV,14,JNT,dem fala did biebi shiip evriwe im go
12429,REV,14,JNT,dem did get siev fram mongks di piipl dem we de pan di ort so dem bilang tu gad an di biebi shiip
12430,REV,14,JNT,dem komiin laik di fos paat a di sitn we sumadi gi gad fram dem faam
12431,REV,14,JNT,dem no tel no lai an nobadi kyaahn paint no fingga pan dem
12432,REV,14,JNT,afta dat mi si wan neda ienjel a flai iina di skai
12433,REV,14,JNT,im did av wan mesij fram gad we ago laas fi eva fi go tel di piipl dem we liv pan di ort
12434,REV,14,JNT,di mesij a did fi evri konchri chraib piipl an evri langwij
12435,REV,14,JNT,di ienjel kaal out loud loud an se unu beta gi gad nof rispek an priez kaaz a fiim taim nou fi joj aal di piipl dem we de pan di ort
12436,REV,14,JNT,unu fi worship di wan we mek evriting di evn an di ort di sii an di spring dem
12437,REV,14,JNT,den mi si wan sekan ienjel iina di skai an mi ier im kaal out se mash op babilan di powaful siti mash op shi mek aal a di konchri dem iina di worl jringk di wain we mek dem du aal kaina seks sin laik ar
12438,REV,14,JNT,den ienjel nomba chrii kom afta di ada tuu ienjel dem an kaal out loud loud ef nobadi worship di wail animal an di sitn we dem mek fi luk laik im an tek im maak pan dem farid ar pan dem rait an gad ago beks bad an ago ponish dem wikid
12439,REV,14,JNT,a laik se dem a jringk chrang wain we gad chuo gi dem iina wan kop an it no waata dong
12440,REV,14,JNT,gad gweehn ponish dem wid solfa we ago bon dem op laik faiya infronta im uoli ienjel dem an di biebi shiip
12441,REV,14,JNT,an di sumuok fram di solfa we a bon dem go op fi eva an eva
12442,REV,14,JNT,di piipl dem we worship di wail animal an di sitn we dem mek fi luk laik im an we tek im maak pan dem badi ago sofa die an nait fi eva an eva an dem naa go get no iiz op
12443,REV,14,JNT,so gad piipl we du we im se afi tan op chrang an gwaan chos jiizas
12444,REV,14,JNT,den mi ier wan vais fram evn se tu mi se rait dong dis fram nou aan di piipl dem we ded an dem an di laad a wan a dem bles
12445,REV,14,JNT,di spirit se yes dem aad wok don an dem a res nou an aal a di sitn dem wa dem did du wi taak fi dem
12446,REV,14,JNT,wen mi luk mi si wan wait kloud infronta mi an sumadi laik di man we gad pik did a sidong pan di kloud wid wan guol kroun pan im ed an sitn laik wan shaap kotlis iina im an
12447,REV,14,JNT,den wan neda ienjel kom outa gad ous an kaal out luod loud tu di sumadi we sidong pan di kloud im se tek yu kotlis an staat chap dong di fiil kaaz di fruut dem pan di ort wel raip an di taim kom nou fi staat gyada op wa de pan di ort
12448,REV,14,JNT,so di sumadi we did sidong pan di kloud flash im kotlis uova di ort an gyada op we fi gyada
12449,REV,14,JNT,wan neks ienjel kom outa gad ous iina evn wid wan shaap kotlis tu
12450,REV,14,JNT,an wan neks ienjel we inchaaj a faiya kom fram di alta an kaal out loud loud tu di wan we av di shaap kotlis
12451,REV,14,JNT,im se tek yu shaap kotlis an gyada di bonch a griep fram di griep vain dem pan di ort kaaz di griep dem raip nou
12452,REV,14,JNT,di ienjel flash im kotlis pan di ort an gyada op di griep dem
12453,REV,14,JNT,im tek dem an fling dem iina di big wain pit we dem kwiiz out di juus outa di griep
12454,REV,14,JNT,an wa apm iina di wain pit komiin laik ou gad ago diil wid dem kaaz im wel beks
12455,REV,14,JNT,dem get tep op tep op pan iina di wain pit we de outsaida di siti an blod ron outa di wain pit laik wan riva bout faiv fut diip an 184 mail lang
12456,REV,15,JNT,mi si wan neda big an impuotant sain iina evn di sevn ienjel dem we av di laas sevn torbl sitn dem we kaaz wikid sofarieshan afta aal dem sitn ya don gad naa go beks no muo kaaz im don joj di piipl dem
12457,REV,15,JNT,mi si sitn we luk laik wan glaas sii miks wid faiya
12458,REV,15,JNT,an mi si di piipl dem we neva gi iin tu di wail animal ar worship di sitn we dem mek fi luk laik im an we neva tek di nomba fi im niem
12459,REV,15,JNT,dem did tan op saida di glaas sii an iina dem an dem did av di aap dem we gad gi
12460,REV,15,JNT,an dem did a sing di sang we muoziz gad sorvant sing an di sang wa di biebi shiip sing laad gad yu powaful an evriting wa yu du powaful
12461,REV,15,JNT,yu a king fi aal a di konchri dem iina di worl an evriting wa yu du an se a chuu
12462,REV,15,JNT,uo laad uu wudn fried a yu an big yu op an gi yu nof rispek kaaz nobadi els no uoli laik yu
12463,REV,15,JNT,aal a di piipl dem iina di worl afi go kom niil dong infronta yu an worship yu kaaz evribadi si se evriting we yu du rait
12464,REV,15,JNT,afta dem don sing mi luk an si gad ous uopm op iina evn dat a di tent wid di stuon buk wid di pramis we gad did mek wid im piipl dem
12465,REV,15,JNT,an di sevn ienjel dem we av di sevn torbl sitn dem we ago mek piipl sofa kom outa gad ous
12466,REV,15,JNT,dem did av aan linin kluoz we did kliin an shain
12467,REV,15,JNT,an aal a dem did av aan wan braad guol belt kraas dem ches
12468,REV,15,JNT,den wan a di fuo wail animal dem gi di sevn ienjel dem sevn guol boul fula di wain we shuo se gad wel beks gad we liv fi eva an eva
12469,REV,15,JNT,gad brait brait lait an im powa ful op im ous wid sumuok
12470,REV,15,JNT,nobadi kudn go iina gad ous til di sevn torbl sitn dem don di torbl sitn wa di sevn ienjel dem did av fi mek piipl sofa
12471,REV,16,JNT,den mi ier wan loud vais fram gad ous se tu di sevn ienjel dem unu go pich out wa iina unu boul pan di ort fi shuo se gad wel beks
12472,REV,16,JNT,di fos ienjel pich out wa iina fi im boul pan di lan
12473,REV,16,JNT,den som ogli suor we kaaz nof pien brok out pan di piipl dem we av di wail animal maak an we worship di sitn we dem mek fi luk laik im
12474,REV,16,JNT,di sekan ienjel pich out wa iina fi im boul pan di sii an it ton iina sitn we luk laik ded man blod an evriting we liv iina di sii ded aaf
12475,REV,16,JNT,di tord ienjel pich out wa iina fi im boul pan di riva an spring waata dem an dem ton iina blod
12476,REV,16,JNT,den mi ier di ienjel we inchaaj a di waata se tu gad se yu a di uoli gad di wan we liv di wan we de bout fram wie bak wen an we eva liv
12477,REV,16,JNT,yu fier an yu joj di piipl dem pan di ort ou dem fi get joj kaaz dem kil yu piipl an yu prafit dem an mek fi dem blod ron so yu gi dem blod fi jringk an a dat dem dizorv
12478,REV,16,JNT,den mi ier wan vais fram di alta se yes laad gad nobadi no powaful laik yu yu joj piipl ou dem fi get joj an gi dem wa dem dizorv den ienjel nomba fuo pich out wa iina fi im boul pan di son an gad lou di iit fram di son fi skaach op di piipl dem laik faiya
12479,REV,16,JNT,di son did so at it bon di piipl dem bad bad
12480,REV,16,JNT,an iivn duo dem a bon op dem stil a kos gad gad we av powa uova di sitn dem we mek piipl sofa
12481,REV,16,JNT,dem kos im an stil wudn ton we fram dem sin an gi gad priez
12482,REV,16,JNT,den ienjel nomba faiv pich out wa iina fi im boul pan di wail animal chuon an kaaz daaknis fi kom dong pan di uol a im kindom
12483,REV,16,JNT,di torbl pien we piipl sofa mek dem chaa op chaa op dem tong
12484,REV,16,JNT,sieka ou dem a sofa an di suor we dem av dem kos aaf gad we iina evn bot dem stil wudn ton we fram di torbl sitn we dem did a du
12485,REV,16,JNT,ienjel nomba siks pich out wa iina fi im boul pan di big big riva yuufrietiiz an di waata jrai op an mek wie so dat di king dem fram di iis konchri dem kyan kraas wid dem aami
12486,REV,16,JNT,den mi si chrii wikid spirit we luk laik bulfrag wan kom outa di jragan mout wan outa di wail animal mout an wan outa di laiyad prafit mout
12487,REV,16,JNT,di spirit dem a diiman spirit we du som powaful sitn
12488,REV,16,JNT,dem go out aal uova di worl go gyada op di king dem fi waar di waar we ago apm pan di big die wen gad we muo powaful dan evribadi ago joj piipl
12489,REV,16,JNT,luk mi ago kom laik wan tiif di wan dem we gwaan luk out an kip aan dem kluoz so dat dem naafi go bout niekid an shiem se evribadi si dem niekid a dem wel bles
12490,REV,16,JNT,di wikid spirit dem gyada op di ruula dem an dem aami dem a wan plies we iina di iibruu langwij dem kaal aamagedan
12491,REV,16,JNT,ienjel nomba sevn pich out wa iina fi im boul iina di ier an wan loud vais kom fram gad chuon we iina gad ous it se it don
12492,REV,16,JNT,den laitnin flash an wan piis a tonda klap an wan torbl torbl ortkwiek shiek
12493,REV,16,JNT,fram gad put piipl pan ort no ortkwiek so torbl neva apm yet it did wel torbl
12494,REV,16,JNT,di ortkwiek plit op di powaful siti iina chrii paat an aal a di siti iina aal di konchri dem iina di worl mash op
12495,REV,16,JNT,gad memba babilan di powaful siti
12496,REV,16,JNT,im joj ar an fuos ar fi jringk di wain we did iina di kop we shuo se gad did wel beks
12497,REV,16,JNT,wen di ortkwiek did shiek nobadi kudn fain non a di ailan dem ar di mountn dem dem did gaan
12498,REV,16,JNT,som big uol ielstuon jrap outa di skai pan piipl
12499,REV,16,JNT,som a dem wie nieli onjrid poun
12500,REV,16,JNT,an di piipl dem kos gad sieka di torbl sofarieshan we dem fies sieka di ielstuon dem we jrap pan dem
12501,REV,17,JNT,wan a di sevn ienjel dem we av di sevn boul dem kom an se tu mi se kum ya mek a shuo yu ou gad ago joj an ponish di powaful an wikid uor dat a di siti we bil op saida uol iip a waata we di king dem pan di ort du aal kaina naasi seks sin wid an di piipl dem we liv iina di worl get jongk fram di wain we shi gi dem an du aal kaina seks sin laik ar
12502,REV,17,JNT,den di spirit tek kanchuol a mi an di ienjel kyari mi go iina wan plies we nobadi neva liv an mi si wan uman sidong pan wan red red wail animal
12503,REV,17,JNT,di wail animal did av wan uol iip a torbl niem rait op aal uova im we kos out gad
12504,REV,17,JNT,an im av sevn ed an ten aan
12505,REV,17,JNT,di uman did jres op iina porpl an red kluoz
12506,REV,17,JNT,shi did a wier som guol an ada juwil laik porl an dier stuon
12507,REV,17,JNT,iina ar an shi did av wan guol kop
12508,REV,17,JNT,di kop did ful op a di wikid an torbl naasinis we shuo ar seks sin dem
12509,REV,17,JNT,shi av wan niem rait pan ar farid we nobadi no nuo wa it miin
12510,REV,17,JNT,di niem se a mi a powaful babilan
12511,REV,17,JNT,mi a di muma fi aal uor an fi aal kaina seks sin an naasinis iina di worl
12512,REV,17,JNT,mi si se di uman did jongk
12513,REV,17,JNT,shi did jringk an get jongk wid gad piipl dem blod di wan dem we dem did kil
12514,REV,17,JNT,dem kil dem kaaz dem did tan op chrang fi wa dem biliiv bout jiizas
12515,REV,17,JNT,wen mi si ar mi fraitn so til
12516,REV,17,JNT,bot di ienjel se tu mi se wa yu a fraitn bout
12517,REV,17,JNT,mek mi tel yu di siikrit bout di uman niem an di wail animal we shi a raid we av di sevn ed wid di ten aan dem
12518,REV,17,JNT,di wail animal we yu did si did alaiv wan taim bot im ded nou
12519,REV,17,JNT,im ago kom op outa di diip diip singk uol we naav no batam an gad ago don im
12520,REV,17,JNT,aal a di piipl dem pan ort uufa niem no rait dong iina di buk bifuo di worl mek dem ago shak wen dem si di wail animal kaaz im did de ya bifuo bot im did ded an im ago kom bak alaiv
12521,REV,17,JNT,da buk de av iin di niem a di piipl dem we riili a liv
12522,REV,17,JNT,aal dem sitn ya we mi a se dem kaal fi sumadi we tingk waiz
12523,REV,17,JNT,di sevn ed dem tan fi di sevn mountn we paat di uman sidong
12524,REV,17,JNT,di sevn ed dem tan fi sevn king tu
12525,REV,17,JNT,faiv a dem ded wan a liv an di neks wan no kom yet bot wen im du kom im ago tan fi wan likl wail
12526,REV,17,JNT,di wail animal we did de ya aredi an ded nou ago ton king nomba iet
12527,REV,17,JNT,im a did wan a di sevn king dem bot gad ago don im
12528,REV,17,JNT,di ten aan dem we yu did si a ten king we neva get fi ruul yet bot dem ago get powa fi ruul wid di wail animal fi wan owa
12529,REV,17,JNT,aal a dem onggl a tingk fi du wan sitn dat a fi gi di wail animal fi dem powa an mek im ruul
12530,REV,17,JNT,dem ago mek waar gens di biebi shiip bot di biebi shiip ago biit dem kaaz im a laad uova aal laad an king uova evri king im ago av im speshal piipl dem wid im we im kaal pik an we du we im se
12531,REV,17,JNT,den di ienjel tel mi se di waata we yu si we di uor sidong a piipl kroud a piipl fram aal kaina konchri we taak aal kaina langwij
12532,REV,17,JNT,di wail animal an di ten aan dem we yu did si ago iet di uor
12533,REV,17,JNT,dem ago mash ar op an lef ar niekid
12534,REV,17,JNT,dem ago nyam ar flesh an tek faiya bon ar op
12535,REV,17,JNT,kaaz gad put iina dem aat we im waahn dem fi du
12536,REV,17,JNT,im mek dem mek op dem main fi gi di wail animal fi dem powa fi ruul so til im wod kom chuu
12537,REV,17,JNT,di uman we yu si a di powaful siti
12538,REV,17,JNT,fi ar king ruul uova aal a di ada king dem iina di worl
12539,REV,18,JNT,afta dis mi si wan neks ienjel kom dong fram evn
12540,REV,18,JNT,im av nof powa an im brait lait lait op di ort
12541,REV,18,JNT,im shout out wid wan powaful vais mash op babilan di powaful siti mash op shi ton wan yaad fi diiman wan aid out fi evri wikid spirit wan ruus fi evri kaina doti bod
12542,REV,18,JNT,kaaz aal a di konchri dem iina di worl jringk di wain we mek dem du aal kaina seks sin laik ar
12543,REV,18,JNT,di king dem pan di ort du aal kaina naasi seks sin wid ar an di bizniz piipl dem iina di worl get rich fram di uol iip a seks sin we shi du
12544,REV,18,JNT,den mi ier wan neda vais fram evn se kum outa ar mi piipl so unu no afi tek paat iina ar sin dem so non a di jojment we ago kech ar naafi kech unu kaaz ar nof sin dem pail op til dem kech a evn an gad memba ar wikidnis
12545,REV,18,JNT,du ar bak di siem ting shi du ada piipl di sitn dem we shi du ada piipl pie ar bak tuu taim
12546,REV,18,JNT,an di kop a wain we shi miks gi ada piipl gi ar bak tuu kop ful
12547,REV,18,JNT,shi big op arself an taak bout ou shi powaful an du aal kaina seks sin
12548,REV,18,JNT,ponish ar an mek ar sofa di siem wie kaaz shi se tu arself a mi ruul
12549,REV,18,JNT,mi a di kwiin
12550,REV,18,JNT,mi ozban no ded so mi wi neva av notn fi baal bout
12551,REV,18,JNT,sieka dat iina wan die torbl sofarieshan ago tek ar som a ar piipl ago ded piipl ago ala an baal nof staavieshan ago de pan di lan
12552,REV,18,JNT,an faiya ago bon ar op kaaz di laad gad we joj ar im powaful
12553,REV,18,JNT,wen di king dem pan ort we tek paat iina aal kaina seks sin wid ar an we liv ou shi liv si di sumuok we a kom fram di faiya we a bon ar op dem ago ala an baal fi ar
12554,REV,18,JNT,dem wi stie faar fram ar kaaz dem fried se wa a apm tu ar maita riich dem tu
12555,REV,18,JNT,an dem ago baal an se woi woi luk pan di big big siti luk wa apm tu babilan di powaful siti iina wan owa gad joj yu an di uol siti mash op di bizniz piipl dem iina di worl ago ala an baal fi ar kaaz nobadi naa bai dem gudz no muo gudz laik guol silva dier stuon an porl
12556,REV,18,JNT,nobadi naa go bai dem linin dem dier porpl klaat dem silk klaat ar dem red klaat
12557,REV,18,JNT,nobadi naa go bai di sitn dem we mek outa swiit wud ar elifant tiit dier wud branz aiyan an maabl
12558,REV,18,JNT,nobadi naa go bai dem siniman spais insens dier ail we dem kaal mor ar dem swiit powda we dem kaal frangkinsens
12559,REV,18,JNT,dem wain aliv ail speshal flowa an wiit nobadi naa go bai dem
12560,REV,18,JNT,dem kou shiip aas an bogi an di piipl we dem tek ton sliev nobadi naa go bai dem
12561,REV,18,JNT,di bizniz piipl dem we de iina di worl ago se aal a di nais sitn dem we unu lov an we unu wel wel waahn gaan fram unu
12562,REV,18,JNT,aal a unu rich fuud unu gud laif an unu fansi sitn dem unu luuz aal a dem an unu kyaahn get dem bak
12563,REV,18,JNT,di bizniz piipl dem we sel aal a dem sitn de an we get rich aafa ar ago tan op faar fram ar kaaz dem fried se di sofarieshan we lik ar maita riich dem tu
12564,REV,18,JNT,dem ago ala an baal an se chobl chobl fi di big big siti we aalwiez jres op iina nais linin porpl an red kluoz an nais shaini guol dier stuon an porl juwil kaaz iina wan owa aal a di sitn dem we mek yu rich get mash op an evri ship kyaptin an evribadi we wok pan di ship di piipl dem we chravl iina buot di siela dem an aal uu mek moni aafa di sii tan faar fram ar
12565,REV,18,JNT,wen dem si di sumuok we a kom fram di faiya we a bon ar op dem baal out no siti eva powaful laik da wan ya
12566,REV,18,JNT,dem fling dot pan dem ed an ala an baal an se woi woi luk pan di big big siti
12567,REV,18,JNT,evribadi we did av ship outa sii get rich aafa ar
12568,REV,18,JNT,iina wan owa di uol siti mash op evribadi iina evn unu fi api sieka wa apm tu ar aal a gad piipl im apasl an prafit unu fi api kaaz gad joj ar an ponish ar fi aal wa shi du unu
12569,REV,18,JNT,den wan powaful ienjel pik op wan big big rakstuon we komiin laik di stuon we dem yuus fi grain grien
12570,REV,18,JNT,im fling it iina di sii an se siem laik ou da rakstuon ya get fling iina di sii aad aad a siem so babilan di powaful siti ago get lik dong aad aad an nobadi naa go kyan fain ar
12571,REV,18,JNT,no muo myuuzik naa go plie iina yu agen no aap no fluut an no chompit
12572,REV,18,JNT,nobadi we du no kaina chried wi eva wok iina yu agen
12573,REV,18,JNT,nobadi wi eva ier no grien a grain agen iina yu siti
12574,REV,18,JNT,no muo lamp lait wi eva shain iina yu siti agen
12575,REV,18,JNT,no muo wedn wi eva apm iina yu siti agen
12576,REV,18,JNT,yu did av di bes biznizman dem iina di worl
12577,REV,18,JNT,yu yuuz yu uobiya fi chrik op aal a di piipl dem iina di worl
12578,REV,18,JNT,gad ponish babilan kaaz shi did kil im piipl an im prafit dem an aal di piipl we get kil aal uova di worl a babilan kil dem
12579,REV,19,JNT,afta di powaful ienjel don taak mi ier sopm laik wan big big kroud a piipl iina evn
12580,REV,19,JNT,dem did a shout an a se aliluuya fi wi gad we siev wi fi get priez kaaz im powaful
12581,REV,19,JNT,priez im kaaz im joj piipl ou dem fi get joj
12582,REV,19,JNT,im joj di powaful uor we mek aal di piipl pan di ort tek paat iina ar seks sin dem
12583,REV,19,JNT,im ponish ar fiim piipl dem we shi kil
12584,REV,19,JNT,an di kroud a piipl dem shout out wan muor taim aliluuya sumuok go op fram di faiya we a bon ar op di faiya we ago bon fi eva an eva
12585,REV,19,JNT,di twentifuo elda dem an di fuo sitn dem we luk laik animal fling demself a grong an worship gad we did sidong pan im chuon an dem baal out iemen aliluuya den wan vais kom fram di chuon a se priez fi wi gad aal a unu we a im piipl an aal a unu we rispek im weda unu likl ar big priez im den mi ier sopm laik wan big big kroud a piipl a shout dem vais soun loud laik di naiz fram wan big big waatafaal an laik wen torbl tonda a ruol dem shout out aliluuya kaaz fi wi laad di powaful gad a im ron tingz
12586,REV,19,JNT,mek di uol a wi jomp op an dong wid jai iina wi aat
12587,REV,19,JNT,mek wi giim nof rispek an ana kaaz di taim kom nou fi di biebi shiip get marid an di uman we im fi marid tu redi an a wiet pan im
12588,REV,19,JNT,gad gi ar kluoz fi wier we mek outa priti linin we brait an kliin
12589,REV,19,JNT,di priti kliin linin a di rait sitn dem we gad piipl dem du den di ienjel se tu mi se rait dis dong di wan dem we get invait fi kom a di biebi shiip wedn sopa a dem api
12590,REV,19,JNT,den di ienjel se tu mi se wa mi a tel yu a gad wod we chuu
12591,REV,19,JNT,wen mi ier dis mi jrap pan mi nii a im fut fi worship im
12592,REV,19,JNT,bot im se tu mi se no yu kyaahn du dat mi sorv gad jos laik yu an yu breda an sista dem we biliiv evriting we jiizas tiich
12593,REV,19,JNT,so a gad yu fi worship kaaz di chuu sitn dem we nobadi neva nuo an we jiizas shuo wi a dat lou piipl fi pred gad mesij wen mi luk mi fraitn fi si evn uopm op an wan wait aas tan op im infronta mi
12594,REV,19,JNT,an di sumadi we did a raid di aas niem di wan we aalwiez sorv gad an we evribadi kyan chos
12595,REV,19,JNT,im du wa rait wen im joj piipl an waar gens im enimi dem
12596,REV,19,JNT,im yai dem komiin laik wan faiya we a bliez an im av wan uol iip a kroun pan im ed
12597,REV,19,JNT,im av wan niem rait pan im we nobadi no nuo onggl im wan
12598,REV,19,JNT,im did av aan lang jakit we suok iina blod an dem kaal im gad wod
12599,REV,19,JNT,di aami dem we iina evn did a fala baka im
12600,REV,19,JNT,dem did a raid pan wait aas tu an dem did jres op iina dier linin kluoz we wait an kliin
12601,REV,19,JNT,wan shaap suod kom outa im mout we im ago yuuz fi waar gens di piipl dem iina di worl an ponish dem
12602,REV,19,JNT,im ago ruul dem wid wan aiyan paip
12603,REV,19,JNT,an im ago tep op tep op pan dem an mash dem out laik wen piipl a mash out griep wid dem fut
12604,REV,19,JNT,im ago du dem da wie de fi mek dem si se gad we av aal di powa wel mad wid dem
12605,REV,19,JNT,pan im lang jakit an pan di tap paat a im fut im av wan niem rait dong king uova aal a di king dem an laad uova aal a di laad dem
12606,REV,19,JNT,an mi si wan ienjel tan op iina di son
12607,REV,19,JNT,im shout out loud loud tu aal a di bod dem we a flai ai op iina di skai se unu kom kom gyada tugeda fi gad big big sopa so unu kyan nyam unu beli ful
12608,REV,19,JNT,kom nyam aal kaina badi badi fi di king dem di ed suoja dem di powaful piipl dem di aas dem an dem raida an di badi fi piipl we frii an piipl we a sliev badi fi piipl we mata an piipl we no mata
12609,REV,19,JNT,den mi si di wail animal an di king dem fram aal uova di worl an dem aami dem gyada op fi mek waar gens di raida pan di aas an fi im aami
12610,REV,19,JNT,bot di wail animal an di faalz prafit we did du di mirikl dem fi di wail animal get kyapcha
12611,REV,19,JNT,di faalz prafit did yuuz di mirikl dem fi fuul op di piipl dem we did tek di maak a di wail animal an we worship di sitn we luk laik im
12612,REV,19,JNT,di tuu a dem get fling dong iina di liek a faiya we a bon wid solfa
12613,REV,19,JNT,di res a piipl dem get kil wid di suod we kom outa di man mout we did de pan di aas
12614,REV,19,JNT,an aal a di bod dem nyam di piipl dem badi til dem tumok ful
12615,REV,20,JNT,an mi did si wan ienjel kom dong outa evn im av di kii fi di pit we no av no batam an im av wan big big chien iina im an
12616,REV,20,JNT,im kyapcha di jragan di siniek we de bout fram wie bak wen dat a di devl an sietan an tai im op fi wan touzn ier
12617,REV,20,JNT,im fling di jragan iina di pit we no av no batam an lak it op tait tait so im kyaahn kom out
12618,REV,20,JNT,im du dat so di jragan kyaahn chrik di piipl dem iina di worl no muo til di touzn ier dem don
12619,REV,20,JNT,wen da touzn ier de don di jragan ago get frii fi a likl wail
12620,REV,20,JNT,den mi si som chuon an di wan dem we did get powa fi ruul did sidong pan dem
12621,REV,20,JNT,an mi si di spirit fi di piipl dem uufa ed did get chap aaf kaaz dem biliiv iina jiizas an tan op chrang fi im an fi gad wod
12622,REV,20,JNT,dem neva worship di wail animal ar di sitn we dem mek fi luk laik im an dem neva tek im maak pan dem farid ar pan dem an niida
12623,REV,20,JNT,dem kom bak alaiv an ruul wid krais jiizas fi wan touzn ier
12624,REV,20,JNT,di res a di ded piipl dem neva kom bak alaiv til di touzn ier dem don dis a di fos taim piipl a kom bak alaiv
12625,REV,20,JNT,di piipl dem we kom bak alaiv di fos taim riili api
12626,REV,20,JNT,dem a gad piipl
12627,REV,20,JNT,di sekan det no av no powa uova dem
12628,REV,20,JNT,dem ago ton priis fi gad an krais jiizas an dem ago ruul wid im fi wan touzn ier
12629,REV,20,JNT,wen di touzn ier don wan ienjel ago luus sietan fram im prizn an im ago kom out an go fuul op di konchri dem aal uova di worl dem kaal dem konchri ya gag an miegag
12630,REV,20,JNT,im a go fi gyada dem op fi waar
12631,REV,20,JNT,di wie dem so nof dem komiin laik san a siisaid
12632,REV,20,JNT,dem maach kraas di uol ort an sorkl di siti we gad lov an wich paat im piipl did a liv
12633,REV,20,JNT,bot faiya kom dong fram evn an bon dem op
12634,REV,20,JNT,an di devl we fuul dem op get fling dong iina di siem liek a faiya we a bon wid solfa we di wail animal an di faalz prafit did get fling iina
12635,REV,20,JNT,aal a dem a sofa wikid wikid die an nait fi eva an eva
12636,REV,20,JNT,den mi luk an si wan big big wait chuon an sumadi sidong pan it
12637,REV,20,JNT,di ort an di skai did disapier fram infronta im an nobadi neva si dem agen
12638,REV,20,JNT,an mi si ded piipl piipl we mata an piipl we no mata tan op infronta di chuon an som buk did uopm op
12639,REV,20,JNT,an wan neda buk did uopm op tu di buk we gad rait dong di niem a di piipl dem we ago get fi liv fi eva
12640,REV,20,JNT,di ded piipl dem get joj bies pan wa dem did du
12641,REV,20,JNT,an wa dem did du did rait dong iina di buk dem
12642,REV,20,JNT,aal a di ded piipl dem we did iina di sii go bifuo gad fi go get joj
12643,REV,20,JNT,an aal uu did iina di plies we ded piipl de kom bak alaiv an go bifuo gad fi go get joj fi aal we dem did du
12644,REV,20,JNT,den det an di plies we ded piipl de get fling dong iina di liek a faiya
12645,REV,20,JNT,dis a di laas taim piipl ago ded
12646,REV,20,JNT,di liek a faiya a di laas det
12647,REV,20,JNT,enibadi uufa niem no rait dong iina di buk we gad rait di niem a di piipl dem we ago liv fi eva an eva dem ago get fling dong iina di liek a faiya tu
12648,REV,21,JNT,den afta gad don joj evribadi mi si wan nyuu evn an wan nyuu ort kaaz di fos evn an di fos ort did disapier an di sii did disapier tu
12649,REV,21,JNT,mi si di uoli siti di nyuu jeruusilem a kom dong fram gad outa evn
12650,REV,21,JNT,it did luk laik wan uman we jres op nais nais fi go a ar wedn fi miit di man we shi ago marid
12651,REV,21,JNT,an mi did ier wan loud vais fram di chuon a se fram nou aan gad yaad ago de mongks piipl
12652,REV,21,JNT,im ago liv wid dem an dem ago bi fiim piipl
12653,REV,21,JNT,gad imself ago de wid dem an im ago bi fi dem gad
12654,REV,21,JNT,gad ago waip dem fies an jrai op aal a dem yaiwaata
12655,REV,21,JNT,nobadi naa go ded agen so nobadi naa go ala ar baal
12656,REV,21,JNT,an nobadi naa go fiil no pien kaaz dem uol taim sitn de don we wid
12657,REV,21,JNT,gad we did sidong pan di chuon se mi a mek evriting nyuu den im se rait dis dong kaaz wa mi a se a chuu an evribadi kyan biliiv it
12658,REV,21,JNT,im se tu mi se evriting don nou
12659,REV,21,JNT,mi a di fos an mi a di laas
12660,REV,21,JNT,evriting staat wid mi an evriting don wid mi
12661,REV,21,JNT,aal uufa chuot jrai mi ago gi dem waata fi jringk waata fram di spring we gi laif an mi ago gi dem it frii
12662,REV,21,JNT,enibadi we biit di devl an no gi iin tu di sitn dem we im waahn dem fi du gweehn get aal dem nais sitn ya
12663,REV,21,JNT,an mi ago bi fi dem gad an dem ago bi fi mi pikni
12664,REV,21,JNT,bot di wan dem we a kowad we no biliiv iina gad we mek demself doti wid aal a di naasi sitn we dem du we kil piipl we tek paat iina aal kaina seks sin we wok uobiya we worship faalz gad an we tel lai dem ago get fling dong iina di liek a faiya we a bon wid solfa
12665,REV,21,JNT,a dis a di sekan det
12666,REV,21,JNT,di sevn ienjel dem we did av di sevn boul fula di sevn laas sitn dem fi mek piipl sofa wikid wikid wan a dem se tu mi se kum mek mi shuo yu di braid di biebi shiip waif
12667,REV,21,JNT,den di spirit tek kanchuol a mi an di ienjel kyari mi we go op a di tap a wan ai ai mountn
12668,REV,21,JNT,im shuo mi di uoli siti jeruusilem we did a kom dong fram gad outa evn
12669,REV,21,JNT,di siti did fula gad brait brait lait
12670,REV,21,JNT,di wie it did so brait it luk laik wan dier griin an bluu stuon we niem jaspa
12671,REV,21,JNT,di stuon did so klier yu kuda si rait chuu it siem laik ou yu kyan si chuu kristal
12672,REV,21,JNT,di siti waal did wel ai an it did av twelv giet
12673,REV,21,JNT,evri wan a di twelv giet dem did av wan ienjel a gyaad it an di niem a wan a izrel twelv chraib dem did rait dong pan it
12674,REV,21,JNT,di siti did shiep laik wan baks
12675,REV,21,JNT,pan evri wan a di said dem yu did av chrii giet chrii pan di naat said chrii pan di sout said chrii pan di iis said an chrii pan di wes said
12676,REV,21,JNT,di waal a di siti did bil op pan twelv big big stuon
12677,REV,21,JNT,an evri wan a di stuon dem did av di niem fi wan a di biebi shiip twelv apasl dem rait dong pan it
12678,REV,21,JNT,di ienjel we did a taak tu mi did av wan ruula iina im an we mek outa guol
12679,REV,21,JNT,da ruula de a did fi meja di siti di giet dem an di waal dem
12680,REV,21,JNT,nou di siti did shiep laik wan baks
12681,REV,21,JNT,lang wie an kraas wie it meja di siem ting
12682,REV,21,JNT,wen di ienjel meja it it a did 1400 mail lang 1400 mail waid an 1400 mail ai aal a di said dem meja di siem ting
12683,REV,21,JNT,im meja di siti waal wid im ruula an it a did 216 fut ai azkaadn tu ou piipl meja tingz an a di siem wie fi meja di ienjel did a yuuz
12684,REV,21,JNT,di siti waal did mek outa som priti griin an bluu stuon we niem jaspa
12685,REV,21,JNT,an di siti did mek outa di bes kaina guol
12686,REV,21,JNT,an di wie di guol did so gud it komiin laik lait did a shain chuu it jos laik ou lait shain chuu glaas
12687,REV,21,JNT,di twelv big stuon we di siti waal did bil pan did mek outa aal kaina priti dier stuon
12688,REV,21,JNT,di fos stuon mek outa jaspa stuon nomba tuu a did wan bluu stuon niem safaiya nomba chrii a did kalsiduoni we did griin wid nof ada kola stuon nomba fuo a did wan red an griin stuon niem emral nomba faiv a did wan saadaniks stuon we av red an som ada kola stuon nomba siks a did wan red an griin stuon niem kaanieliyan nomba sevn a did wan yelo guol stuon niem krisolait nomba iet a did wan stuon niem beril wid bluu an griin an nof ada kola stuon nomba nain a did tuopaz it yelo stuon nomba ten a did krisopries we luk laik griin apl nomba ilevn a did jasint we miks wid red arinj bluu an griin an stuon nomba twelv a wan porpl stuon niem amatis
12689,REV,21,JNT,di twelv giet dem a twelv porl so wan giet mek outa wan porl
12690,REV,21,JNT,an di mien ruod iina di siti di mek outa di bes kaina guol
12691,REV,21,JNT,an di wie ou di guol did so gud it komiin laik lait did a shain chuu it jos laik ou lait shain chuu glaas
12692,REV,21,JNT,mi neehn si gad ous iina di siti kaaz di laad gad we nobadi no powaful laik an di biebi shiip a dem a gad ous
12693,REV,21,JNT,di siti no niid di son ar di muun fi lait it op kaaz gad brait brait lait lait it op an di biebi shiip a di lamp fi di siti
12694,REV,21,JNT,di piipl dem fram aal a di konchri dem iina di worl ago liv iina di lait we a shain fram di siti an di king dem we ruul di worl ago kyari aal a di sitn dem we mek dem rich go iina di siti
12695,REV,21,JNT,di giet fi di siti neva lak a die taim an dem no av no nait de
12696,REV,21,JNT,aal di piipl dem iina di worl ago kyari aal a di sitn dem we mek dem rich go iina di siti
12697,REV,21,JNT,notn we no kliin nobadi we du wikid an torbl naasinis an nobadi we tel lai kyan go iina di siti
12698,REV,21,JNT,onggl di piipl dem uufa niem rait dong iina di buk we di biebi shiip av kyan go iin de
12699,REV,21,JNT,a iina da buk de gad rait dong di niem a di piipl dem we ago liv fi eva an eva
12700,REV,22,JNT,den di ienjel shuo mi di riva wid di waata we gi laif
12701,REV,22,JNT,di waata did a kom fram gad an di biebi shiip chuon
12702,REV,22,JNT,di waata did so klier it luk laik kristal
12703,REV,22,JNT,di waata did a ron dong di migl a di siti mien ruod
12704,REV,22,JNT,pan di tuu saida di riva di chrii we gi laif did a gruo
12705,REV,22,JNT,di chrii bier fruut twelv taim fi di ier wan taim fi evri mont a di ier
12706,REV,22,JNT,di piipl iina di worl yuuz di liif dem fi mek dem beta wen dem sik
12707,REV,22,JNT,notn ar nobadi we gad no tek iin kyaahn go iina di siti
12708,REV,22,JNT,gad an di biebi shiip chuon ago iina di siti an gad piipl ago worship im
12709,REV,22,JNT,dem ago si gad fies tu fies an im niem ago rait pan dem farid
12710,REV,22,JNT,no muo nait naa go kom iina di siti so gad piipl dem naa go niid no lamp lait ar no son lait kaaz di laad gad brait brait lait ago lait op di siti
12711,REV,22,JNT,an gad piipl ago ruul fi eva an eva
12712,REV,22,JNT,di ienjel tel mi se aal a dem sitn ya we mi a tel yu chuu an evribadi kyan biliiv dem
12713,REV,22,JNT,di laad di gad we giim spirit tu im prafit dem fi priich im wod sen im ienjel kom shuo im sorvant di sitn dem we suun apm
12714,REV,22,JNT,jiizas se lisn aal a unu mi suun kom unu si enibadi we du aal we rait dong iina da buk ya bout wa ago apm nou an wa ago apm lieta a dem wel api
12715,REV,22,JNT,a mi jan we ier an rait dong dem sitn ya
12716,REV,22,JNT,an wen mi did ier an si dem sitn de mi fling dong miself a di ienjel fut we did a shuo mi di sitn dem
12717,REV,22,JNT,mi did bout fi worship im bot di ienjel se tu mi se nuo no du dat mi a wan sorvant jos laik yu an yu breda di prafit dem an aal uu du we rait dong iina da buk ya
12718,REV,22,JNT,a gad yu fi worship di sitn dem we bout fi apm nou an di sitn dem we ago apm lieta we rait dong iina da buk ya no aid dem fram piipl kaaz di taim suun kom fi aal a dem apm
12719,REV,22,JNT,so di piipl dem we a du rang mos gwaan du rang
12720,REV,22,JNT,di piipl dem we a du aal kaina naasinis mos gwaan du dem naasinis
12721,REV,22,JNT,di piipl dem we a liv rait mos gwaan liv rait an di piipl dem we a kip demself kliin mos gwaan kip demself kliin
12722,REV,22,JNT,lisn aal a unu mi suun kom an wen mi kom mi ago ponish di piipl dem we du rang an mi ago gi di piipl dem we a liv rait wa mi did se mi wuda gi dem
12723,REV,22,JNT,evribadi ago get wa dem fi get bies pan wa dem du
12724,REV,22,JNT,mi a di fos an mi a di laas evriting staat wid mi an evriting don wid mi
12725,REV,22,JNT,di wan dem we wash dem lang jakit a dem api kaaz a dem ago get di rait fi go iina di siti an fi iit fruut fram di chrii we gi laif
12726,REV,22,JNT,bot di piipl dem we mek demself doti wid aal kaina naasinis kyaahn go iina di siti piipl we wok uobiya du aal kaina seks sin kil piipl worship faalz gad an piipl we lov fi tel lai non a dem kyaahn go iina di siti
12727,REV,22,JNT,a mi jiizas sen mi ienjel kom tel yu dem sitn ya fi tel di choch dem
12728,REV,22,JNT,mi a di wan we kom fram king dievid fambili mi a di wan we komiin laik di brait staar we shain wen di son a kom op a maanin taim
12729,REV,22,JNT,di spirit an di braid se kom laad jiizas an aal uu ier wa de iina da buk ya se kom laad jiizas aal uufa chuot jrai an we waahn waata fi jringk kom kom tek di frii waata we gi laif
12730,REV,22,JNT,mi a waan enibadi we ier di sitn dem we rait dong iina da buk ya bout wa ago apm
12731,REV,22,JNT,mi a waan unu ef nobadi ad notn gad ago mek dem go chuu di sevn torbl sitn dem we rait dong iina da buk ya
12732,REV,22,JNT,an ef enibadi tek we eni paat a di mesij we iina da buk ya bout we gad se ago apm gad ago tek we fi dem rait fi iit non a di fruut fram di chrii we gi laif an im rait fi liv iina di uoli siti we rait dong iina da buk ya
12733,REV,22,JNT,jiizas di wan we tel wi dem sitn ya im se ye mi suun kom
12734,REV,22,JNT,iemen kom laad jiizas mi prie se di laad jiizas wi shuo aal a im piipl lov iivn duo wi no dizorv it
12735,REV,22,JNT,iemen
