,book,chapt,version,text
0,MAT,1,GUL,dis yah de people wa dey write down say been kin ta jedus christ fom way back ta abraham time
1,MAT,1,GUL,jedus come out fom king david fambly an king david come out fom abraham fambly
2,MAT,1,GUL,abraham been de fada ob isaac
3,MAT,1,GUL,isaac been de fada ob jacob
4,MAT,1,GUL,jacob been de fada ob judah an e broda dem
5,MAT,1,GUL,judah been de fada ob perez an zerah an dey modda been tamar
6,MAT,1,GUL,perez been de fada ob hezron
7,MAT,1,GUL,hezron been de fada ob ram
8,MAT,1,GUL,ram been de fada ob amminadab
9,MAT,1,GUL,amminadab been de fada ob nahshon
10,MAT,1,GUL,nahshon been de fada ob salmon
11,MAT,1,GUL,salmon been de fada ob boaz an e modda been rahab
12,MAT,1,GUL,boaz been de fada ob obed an e modda been ruth
13,MAT,1,GUL,obed been de fada ob jesse
14,MAT,1,GUL,jesse been de fada ob king david
15,MAT,1,GUL,david been de fada ob solomon an e modda been uriah wife
16,MAT,1,GUL,solomon been de fada ob rehoboam
17,MAT,1,GUL,rehoboam been de fada ob abijah
18,MAT,1,GUL,abijah been de fada ob asa
19,MAT,1,GUL,asa been de fada ob jehoshaphat
20,MAT,1,GUL,jehoshaphat been de fada ob joram
21,MAT,1,GUL,joram been de fada ob uzziah
22,MAT,1,GUL,uzziah been de fada ob jotham
23,MAT,1,GUL,jotham been de fada ob ahaz
24,MAT,1,GUL,ahaz been de fada ob hezekiah
25,MAT,1,GUL,hezekiah been de fada ob manasseh
26,MAT,1,GUL,manasseh been de fada ob amon
27,MAT,1,GUL,amon been de fada ob josiah
28,MAT,1,GUL,josiah been de fada ob jechoniah an e broda dem
29,MAT,1,GUL,dey been bon wen de people fom babylon come een pon de israel people an cyaa um off wid um ta babylon an pit um een slabery
30,MAT,1,GUL,atta dey enemy dem pit um een slabery an cyaa um off ta babylon shealtiel been bon
31,MAT,1,GUL,jechoniah been de fada ob shealtiel
32,MAT,1,GUL,shealtiel been de fada ob zerubbabel
33,MAT,1,GUL,zerubbabel been de fada ob abiud
34,MAT,1,GUL,abiud been de fada ob eliakim
35,MAT,1,GUL,eliakim been de fada ob azor
36,MAT,1,GUL,azor been de fada ob zadok
37,MAT,1,GUL,zadok been de fada ob achim
38,MAT,1,GUL,achim been de fada ob eliud
39,MAT,1,GUL,eliud been de fada ob eleazar
40,MAT,1,GUL,eleazar been de fada ob matthan
41,MAT,1,GUL,mattah been de fada ob jacob
42,MAT,1,GUL,jacob been de fada ob joseph
43,MAT,1,GUL,joseph been mary husban an jedus wa dey call christ been mary son
44,MAT,1,GUL,so den dey been foteen generation fom granfada ta granchile fom abraham time ta king david time
45,MAT,1,GUL,an dey been foteen generation fom king david time ta de time wen de people fom babylon pit um een slabery an cyaa um off ta babylon
46,MAT,1,GUL,an dey been foteen generation fom den ta de time wen jedus christ bon
47,MAT,1,GUL,now dis yah wa happen wen jedus christ bon
48,MAT,1,GUL,jedus modda mary been gage fa marry joseph
49,MAT,1,GUL,bot fo dey git marry an joseph cyaa um fa lib wid um dey find out dat mary been speckin
50,MAT,1,GUL,an dat been de powa ob de holy sperit wa mek dat happen
51,MAT,1,GUL,now joseph wa been gage fa marry mary e been a man wa waak scraight wid god an e ain been wahn fa see mary come ta no open shame
52,MAT,1,GUL,so joseph mek op e mind fa paat wid mary an keep um hush op
53,MAT,1,GUL,e beena study haad bout wa e gwine do wen de lawd sen a angel ta um een a dream
54,MAT,1,GUL,de angel tell um say joseph ya wa come out fom king david fambly mus dohn be scaid fa marry mary
55,MAT,1,GUL,cause de chile wa e speckin dat wa de holy sperit mek happen
56,MAT,1,GUL,e gwine hab son an ya mus gim de name jedus cause e gwine sabe e people fom dey sin
57,MAT,1,GUL,now all dis happen so dat wa de lawd done tell de prophet say gwine happen e happen fa true
58,MAT,1,GUL,e say one nyoung ooman dat ain neba know no man e gwine be wid chile
59,MAT,1,GUL,e gwine hab son an dey gwine call de chile emmanuel
60,MAT,1,GUL,dat mean fa say god right yah wid we so wen joseph wake op e done wa de lawd angel chaage um fa do
61,MAT,1,GUL,e gone an marry mary
62,MAT,1,GUL,bot joseph neba tetch mary til e done hab e son
63,MAT,1,GUL,an joseph name de chile jedus
64,MAT,2,GUL,now jedus been bon een betlem town een judea jurin de same time wen herod been king
65,MAT,2,GUL,atta jedus been bon some wise man dem dat study bout de staa dem come ta jerusalem fom weh dey been een de east
66,MAT,2,GUL,an dey aks say weh de chile da wa bon fa be de jew people king
67,MAT,2,GUL,we beena see de staa wa tell bout um een de east an we come fa woshup um op
68,MAT,2,GUL,wen king herod yeh dat e been opsot fa true
69,MAT,2,GUL,an ebrybody een jerusalem been opsot too
70,MAT,2,GUL,e call togeda all de leada dem ob de jew priest dem an de jew law teacha dem
71,MAT,2,GUL,e aks um say
72,MAT,2,GUL,weh de messiah gwine be bon at
73,MAT,2,GUL,dey tell king herod say e gwine be bon een betlem town een judea
74,MAT,2,GUL,cause de prophet write say betlem een judah lan ya sompin fa sho mongst dem oda town dey een judah
75,MAT,2,GUL,cause one ob ya people gwine be a big rula
76,MAT,2,GUL,e gwine rule oba me israel people same like a shephud da lead e sheep
77,MAT,2,GUL,so king herod sen fa de man dem dat done come fom de east fa meet wid um bot e ain tell nobody bout de meetin
78,MAT,2,GUL,den herod aks dem man fa tell um de zact time wen dey fus see dat staa
79,MAT,2,GUL,e tell um say oona mus go ta betlem an look roun good fa de chile
80,MAT,2,GUL,wen oona find um mus come back an leh me know so dat a kin go mesef fa woshup um op too
81,MAT,2,GUL,atta dem man yeh wa de king say dey gone on an dey see de same staa dat dey beena see wen dey been back een de east
82,MAT,2,GUL,dey folla dat staa til dey git ta de place weh de chile been an den dat staa ain gone no foda
83,MAT,2,GUL,wen de man dem fom de east see dat staa dey dey been too glad
84,MAT,2,GUL,dey been glad til dey ain know wa fa do
85,MAT,2,GUL,dey gone eenta de house an dey see de chile dey wid e modda mary
86,MAT,2,GUL,den dey kneel down fo de chile an woshup um op
87,MAT,2,GUL,an dey open op dey bag an tek out de rich ting dey beena cyaa long wid um fa gii de chile
88,MAT,2,GUL,dey gim gole frankincense an myrrh
89,MAT,2,GUL,now den de lawd come ta dem man een a dream an waan um tell um say mus dohn go back fa tell king herod nottin
90,MAT,2,GUL,so dey gone noda way back ta weh dey come fom
91,MAT,2,GUL,atta de man dem fom de east done gone de lawd sen one angel een a dream fa waan joseph
92,MAT,2,GUL,de angel tell um say king herod gwine come look fa de chile fa kill um
93,MAT,2,GUL,ya mus git op tek de chile an e modda an ron way right now ta egypt lan
94,MAT,2,GUL,stay dey til a tell oona fa come back fom dey
95,MAT,2,GUL,so joseph git op e tek de chile an e modda an gone een de night time ta egypt lan
96,MAT,2,GUL,e stay dey til king herod been dead
97,MAT,2,GUL,wa de lawd been tell de prophet fa say gwine happen e happen fa true
98,MAT,2,GUL,e been say a call me son fa come out fom egypt lan
99,MAT,2,GUL,wen king herod find out dat de man dem fom de east done fool um good e been mad down
100,MAT,2,GUL,e gii orda ta e sodja dem say mus kill all de boy chullun een betlem an een de whole arie roun bout
101,MAT,2,GUL,mus kill all dem two yeah ole an nyounga
102,MAT,2,GUL,de king done dat cause ob wa dem man fom de east done tell um bout de time wen dey fus beena see de staa
103,MAT,2,GUL,dis mek wa de prophet jeremiah done say come true
104,MAT,2,GUL,e say dey yeh a nise da come outta ramah dey yeh somebody da weep an wail
105,MAT,2,GUL,dat been rachel da cry fa e chullun
106,MAT,2,GUL,ain nobody kin mek um stop fa cry cause e chullun done git kill op
107,MAT,2,GUL,atta herod done dead de lawd sen e angel een a dream ta joseph dey een egypt lan
108,MAT,2,GUL,e tell um say mus git op an tek de chile an e modda an gone back ta israel lan cause dem dat beena try fa kill de chile done dead
109,MAT,2,GUL,so den joseph git op an tek de chile an e modda an gone back ta israel
110,MAT,2,GUL,bot wen joseph yeh say dat archelaus been tek e fada herod place fa rule een judea e been scaid fa go dey fa lib
111,MAT,2,GUL,de lawd sen e angel fa waan joseph tell um een a dream wa fa do
112,MAT,2,GUL,so joseph gone ta de arie call galilee
113,MAT,2,GUL,e gone fa lib een one town dey name nazareth
114,MAT,2,GUL,so wa de prophet dem done say bout jedus e come true
115,MAT,2,GUL,dey been say dey gwine say e de man fom nazareth
116,MAT,3,GUL,een dat time john wa bactize come ta de wildaness een judea an e staat fa preach dey
117,MAT,3,GUL,e tell um say oona mus change oona sinful way an dohn do um no mo
118,MAT,3,GUL,cause de time mos yah wen god gwine rule oba we john been de man wa de prophet isaiah beena taak bout wen e say somebody da holla een de wildaness say oona mus cleah de road weh de lawd gwine come shru
119,MAT,3,GUL,mek de pat scraight fa um fa waak john cloes been mek wid camel hair an de belt roun e wais been mek wid animal hide
120,MAT,3,GUL,e beena nyam locust an wile honey
121,MAT,3,GUL,a whole heapa people come fa yeh um fom jerusalem fom all ob judea an fom all de whole arie close ta de jerden riba
122,MAT,3,GUL,dey beena tell all de sinful ting dat dey done done an dey aks god fa fagib um
123,MAT,3,GUL,den john beena bactize um een de jerden riba
124,MAT,3,GUL,heapa de pharisee an de sadducee dem beena come fa hab john bactize um
125,MAT,3,GUL,wen john shim e tell um say oona wickity jes like snake who tell oona dat ef oona git bactize oona kin git way fom de jedgiment wa god gwine sen fa punish oona
126,MAT,3,GUL,oona mus do dem ting wa show oona done change oona way fa true
127,MAT,3,GUL,an oona mus dohn tink say we de chullun ob abraham
128,MAT,3,GUL,dat ain gwine sabe oona
129,MAT,3,GUL,a da tell oona god able fa tek dem stone yah an ton um eenta abraham chullun now de ax ta de foot ob de tree ready fa cut um
130,MAT,3,GUL,ebry tree wa ain beah good fruit god gwine cut um down an chunk um een de fire
131,MAT,3,GUL,a da bactize oona wid wata fa show dat oona done change oona sinful way
132,MAT,3,GUL,bot one man wa hab heap mo tority den me gwine come
133,MAT,3,GUL,a ain fit fa eben tote e shoe
134,MAT,3,GUL,e gwine bactize oona wid de holy sperit an wid fire
135,MAT,3,GUL,e gwine jedge de people an separate um op like a faama wa hab e pitfork een e han fa separate de chaff fom de wheat
136,MAT,3,GUL,e gwine geda de good wheat an pit um een e baan
137,MAT,3,GUL,bot de chaff e gwine bun um een de ebalastin fire
138,MAT,3,GUL,den jedus come fom galilee an gone ta de jerden riba
139,MAT,3,GUL,e gone fa hab john bactize um
140,MAT,3,GUL,bot john ain wahn fa gree fa bactize jedus
141,MAT,3,GUL,e tell jedus say a oughta hab ya bactize me
142,MAT,3,GUL,ya ain oughta come fa me fa bactize ya ainty
143,MAT,3,GUL,jedus tell john say leh we do um de way a say fa now
144,MAT,3,GUL,e fittin fa we fa do all wa god tell we fa do
145,MAT,3,GUL,so den john gree fa do wa jedus say
146,MAT,3,GUL,atta john done bactize jedus jedus come op outta de wata
147,MAT,3,GUL,jes den god open op de eliment
148,MAT,3,GUL,an jedus see god sperit da come down like a dob an light pon um
149,MAT,3,GUL,den dey yeh a boice fom heaben say dis yah me own son wa a da lob
150,MAT,3,GUL,e pledja me tommuch
151,MAT,4,GUL,atta dat de holy sperit lead jedus eenta de wildaness weh de debil try fa mek um do sompin e ain oughta do
152,MAT,4,GUL,wen jedus ain nyam nottin fa foty day an foty night e been hongry down
153,MAT,4,GUL,de debil wa try fa mek people do ebil ting come ta jedus dey an tell um say since ya god son chaage dese rock yah fa ton eenta bread
154,MAT,4,GUL,jedus ansa um say dey done write down een god book say e tek mo den sompin fa nyam fa mek people lib fa true
155,MAT,4,GUL,e tek ebry wod dat come outta god mout
156,MAT,4,GUL,den de debil cyaa jedus ta de holy city jerusalem
157,MAT,4,GUL,e pit um way op pontop de mos high paat ob god house
158,MAT,4,GUL,e tell jedus say since ya god son shrow yasef down fom yah
159,MAT,4,GUL,cause dey done write down een god book say god gwine gii orda ta e angel dem tell um fa tek cyah ob ya
160,MAT,4,GUL,de angel dem gwine tote ya een dey han so dat ya ain gwine hut eben ya foot pon a rock
161,MAT,4,GUL,jedus tell de debil say dey done write down noda ting een god book say mus dohn try fa test de lawd ya god
162,MAT,4,GUL,atta dat de debil tek jedus op ta a high place an show um all de country dem een de whole wol wid all dey powa an all dey purty ting wa dey got
163,MAT,4,GUL,de debil tell jedus say a gwine gii ya all dem ting ef ya bow down an woshup me op
164,MAT,4,GUL,jedus tell um say git way fom yah satan cause dey done write down een god book say mus woshup de lawd ya god an mus dohn saab nobody cep um
165,MAT,4,GUL,den de debil lef jedus an de angel dem come fa tek cyah ob um
166,MAT,4,GUL,wen jedus yeh dat dey done pit john eenta de jailhouse e gone back ta galilee
167,MAT,4,GUL,bot e ain gone ta nazareth
168,MAT,4,GUL,e gone fa lib een capernaum one willage close ta lake galilee een de arie ob zebulun an naphtali
169,MAT,4,GUL,dis happen fa mek come true wa de prophet isaiah done been say een zebulun an naphtali lan pon de oda side ob de jerden riba an pon de way ta de great sea een galilee weh dey plenty people wa ain jew dem people beena lib een de daak
170,MAT,4,GUL,dey ain know god bot now dey see a great light
171,MAT,4,GUL,dey beena lib een de daak lan full ob det bot now de light da shine pon um
172,MAT,4,GUL,fom dat time dey jedus staat fa tell all de people say oona mus change oona sinful way an dohn do um no mo
173,MAT,4,GUL,cause de time mos yah wen god gwine rule oba oona jedus beena waak long de sho ta lake galilee wen e see two broda dey wa been fishaman
174,MAT,4,GUL,dey name been simon wa dey call peter an e broda andrew
175,MAT,4,GUL,dey beena cyas dey net eenta de wata fa ketch fish
176,MAT,4,GUL,jedus tell um say oona mus come folla me oona beena ketch fish bot tareckly a gwine laan oona fa ketch people fa me
177,MAT,4,GUL,soon as e say dat dey lef dey fishin net an gone long wid jedus fa folla um
178,MAT,4,GUL,jedus gone on fom dey an e see two oda broda name james an john
179,MAT,4,GUL,dey zebedee son dem
180,MAT,4,GUL,dey been dey een dey boat wid dey fada zebedee da mend dey fishin net
181,MAT,4,GUL,jedus call um fa come folla um
182,MAT,4,GUL,scraight way james an john lef de boat an dey fada an dey gone wid jedus
183,MAT,4,GUL,jedus gone all shru galilee
184,MAT,4,GUL,e beena laan de people een de jew meetin house dem an e tell um de good nyews bout how god da come fa rule
185,MAT,4,GUL,an e heal all kind ob ailment dat de people hab
186,MAT,4,GUL,de nyews bout jedus spread all oba syria country an de people come ta um
187,MAT,4,GUL,dey come da tote all de sick people dat hab all diffunt kind ob ailment
188,MAT,4,GUL,some dem beena suffa plenty pain an some hab ebil sperit eenside um
189,MAT,4,GUL,some hab fits an some ob dem ain able fa eben moob
190,MAT,4,GUL,dey all come ta jedus an e heal dem op
191,MAT,4,GUL,a great big crowd ob people gone long wid jedus
192,MAT,4,GUL,dey come fom galilee fom de ten town an fom jerusalem an judea an de arie pon de oda side ob de jerden riba an dey all folla jedus
193,MAT,5,GUL,wen jedus see all de crowd dem e gone pontop one high hill
194,MAT,5,GUL,e seddown dey an e ciple dem come geda roun um
195,MAT,5,GUL,den jedus staat fa laan um
196,MAT,5,GUL,e say dey bless fa true dem people wa ain hab no hope een deysef cause god da rule oba um
197,MAT,5,GUL,dey bless fa true dem wa saaful now cause god gwine courage um
198,MAT,5,GUL,dey bless fa true dem wa ain tink dey mo den wa dey da cause all de whole wol gwine blongst ta um
199,MAT,5,GUL,dey bless fa true dem wa hongry an tosty fa wa right cause dey gwine git sattify
200,MAT,5,GUL,dey bless fa true dem wa hab mussy pon oda people cause god gwine hab mussy pon dem
201,MAT,5,GUL,dey bless fa true dem dat only wahn fa jes saab de lawd cause dey gwine see god
202,MAT,5,GUL,dey bless fa true dem wa da wok haad fa hep people lib peaceable wid one noda cause god gwine call um e chullun
203,MAT,5,GUL,dey bless fa true dem wa oda people mek suffa cause dey da waak scraight wid god cause god da rule oba um
204,MAT,5,GUL,ya bless fa true wen people hole ya cheap an mek ya suffa an wen dey say all kind ob bad ting bout ya wa ain true cause ya da folla me
205,MAT,5,GUL,mus be glad fa true cause ya gwine git a whole heapa good ting dat god da keep fa ya een heaben
206,MAT,5,GUL,ya mus memba dat de people wa mek ya suffa dem ting yah dey ole people done de same ting ta de prophet dem wa lib way back dey
207,MAT,5,GUL,oona jes like salt fa all people
208,MAT,5,GUL,bot ef de salt done loss e taste ain no way ya kin mek um git e good taste back ainty
209,MAT,5,GUL,dat salt dey ain good fa nottin cep chunk um out
210,MAT,5,GUL,oona jes like light fa de whole wol
211,MAT,5,GUL,ain no way ya kin hide a city wa people build pontop a hill
212,MAT,5,GUL,an ain nobody light a lamp an den pit um ondaneet a bushel basket
213,MAT,5,GUL,steada dat dey pit de lamp op pontop de table weh e da shine so all de people een de house kin see
214,MAT,5,GUL,same way so ya mus leh ya light shine een front ob people so dey kin see de good ting ya da do
215,MAT,5,GUL,den dey gwine praise ya fada god een heaben ya mus dohn tink say dat a come fa git rid ob de law wa god gii moses needa wa de prophet dem beena laan de people
216,MAT,5,GUL,a ain come fa git rid ob dem
217,MAT,5,GUL,a come fa mek ebryting happen wa dey say been gwine happen
218,MAT,5,GUL,a da tell oona fa true long as de heaben an de whole wol las ain nottin een god law gwine be git rid ob not eben de leeleetles pen maak needa de leeleetles pint til all dat de law taak bout done happen fa true
219,MAT,5,GUL,ef somebody ain do wa eben de leeleetles one ob dem law dat god gii we say an ef e laan oda people say dey ain got fa do um needa god gwine mek dat poson hab de mos low place weh god da rule
220,MAT,5,GUL,bot dem wa da do wa de law dat god gii we say an da laan oda people fa do um too god gwine gii dem a place high op weh god da rule
221,MAT,5,GUL,so den a tell oona say ya ain gwine go ta heaben weh god da rule ef ya ain scraight wid god mo den de jew law teacha dem an de pharisee dem
222,MAT,5,GUL,oona done yeh dat dey beena laan de jew people way back dey say ya mus dohn kill nobody
223,MAT,5,GUL,dey gwine cyaa de poson ta court wa kill somebody
224,MAT,5,GUL,bot a tell oona say whosoneba git mad op wid e neighba dey gwine cyaa um ta court
225,MAT,5,GUL,whosoneba shrow slam pon e neighba say ya ain good fa nottin dey gwine cyaa um ta de jew high court fa jedge um
226,MAT,5,GUL,an whosoneba tell e neighba say ya fool dat bad nuff fa mek um go suffa een de fire ob hell
227,MAT,5,GUL,so den ef ya staat fa gii ya gif ta god dey fo de alta een god house an ya memba dat ya neighba got sompin ginst ya ya mus lef ya gif dey een front de alta an go scraight ta ya neighba
228,MAT,5,GUL,fus ya mus mek peace wid um
229,MAT,5,GUL,den ya kin come back ta god house an gii ya gif ta god
230,MAT,5,GUL,ef anybody aagy wid one ob oona an e da cyaa ya ta courthouse den ya mus try fa settle wid um fo ya git dey
231,MAT,5,GUL,cause ef ya git ta de courthouse e gwine han ya oba ta de jedge
232,MAT,5,GUL,an de jedge e gwine han ya oba ta de police an dey gwine chunk ya eenta de jailhouse
233,MAT,5,GUL,a da tell oona fa true ya gwine stay een de jailhouse til ya pay de las cent ob de fine wa ya owe
234,MAT,5,GUL,oona yeh dat dey beena laan de people say a man mus dohn sleep wid noda man wife
235,MAT,5,GUL,bot a da tell oona say de man wa look pon a ooman wa ain e wife an wahn fa sleep wid um dat man done sleep wid dat ooman een e haat
236,MAT,5,GUL,so ef ya right eye da mek ya sin dig um out an chunk um way fa sho e mo betta fa loss jes one paat ob ya body den fa leh ya whole body git chunk eenta hell
237,MAT,5,GUL,ef ya right han da mek ya sin cut um off an chunk um way fa sho e mo betta fa loss jes one paat ob ya body den fa leh ya whole body git chunk eenta hell
238,MAT,5,GUL,oona yeh too wa dey beena say ef a man worce e wife e haffa write paper an gim ta de ooman fa show e done worce fom um
239,MAT,5,GUL,bot a da tell oona say ef any man worce e wife wen dat ooman ain sleep wid noda man dat husban sponsable wen e wife git marry gin fa mek de ooman lib een sin cause e da sleep wid noda man
240,MAT,5,GUL,an de oda man dat marry de ooman wa done been worce dat way dat man da lib een sin too
241,MAT,5,GUL,e da sleep wid noda man wife
242,MAT,5,GUL,oona yeh too dat dey beena laan de people way back say wen ya gii ya wod an sweah ya gwine do sompin fa true ya mus do wa ya promise fo de lawd fa do
243,MAT,5,GUL,bot a da tell oona say mus dohn sweah tall say a sweah ta heaben cause een heaben god da seddown an rule
244,MAT,5,GUL,mus dohn say a sweah ta de wol cause god da res e foot pon de wol
245,MAT,5,GUL,mus dohn say needa a sweah ta jerusalem cause jerusalem de city ob god de great king
246,MAT,5,GUL,an ya mus dohn say a sweah ta me head cause ya ain able fa mek eben one dem hair een ya head ton white or ton black
247,MAT,5,GUL,mus jes say yeah or no cause any oda wod come scraight fom de debil
248,MAT,5,GUL,oona yeh too dat dey beena laan de people say ef somebody buss ya eye out ya kin buss out dat poson eye an ef somebody knock ya teet out ya kin knock out dat poson teet
249,MAT,5,GUL,bot a da tell oona say ya mus dohn git back at de poson wa da do ya bad
250,MAT,5,GUL,ef somebody knock de right side ob ya face ya mus ton an leh um knock de lef side too
251,MAT,5,GUL,an ef somebody tek ya ta court fa mek ya gim ya shat ya mus leh um hab ya coat too
252,MAT,5,GUL,ef somebody mek ya tote e load one mile ya mus tote e load two mile
253,MAT,5,GUL,ef somebody beg ya fa sompin ya mus gim
254,MAT,5,GUL,an ef somebody wahn fa borry sompin fom ya ya mus lend um ta um
255,MAT,5,GUL,oona yeh dat dey beena laan de people say ya mus lob ya neighba dem an hate dem wa do ya wrong
256,MAT,5,GUL,bot a da tell oona say ya mus lob dem wa do ya wrong an ya mus pray ta god fa dem people wa da mek ya suffa
257,MAT,5,GUL,dat way oona gwine be chullun fa true ob oona fada een heaben
258,MAT,5,GUL,oona fada god da mek de sun shine pon de ebil people an pon de good people dem all two
259,MAT,5,GUL,e da mek rain come down pon dem wa da do wa e wahn an pon dem wa ain do wa e wahn
260,MAT,5,GUL,ef oona lob jes dem wa lob oona oona ain got no right fa look fa no payback fom god fa dat ainty
261,MAT,5,GUL,cause eben dem wa da geda tax dey da do de same ting an ef oona speak jes ta oona broda dem oona ain do no mo den oda people da do ainty
262,MAT,5,GUL,cause eben people wa ain bleebe pon god dey da do de same ting ya mus be pafeck same like ya fada god een heaben pafeck
263,MAT,6,GUL,tek cyah wen ya da do dem good ting wa god wahn ya fa do fa hep people ya mus dohn do um een front ob oda people so dat dey gwine shim
264,MAT,6,GUL,ef ya da do dat ya ain gwine git de payback wa ya fada een heaben got fa
265,MAT,6,GUL,so wen ya da gii sompin ta dem wa ain got nottin ya mus dohn tell all de people bout wa ya da do same like de hypicrit dem do een de jew meetin house an een de screet
266,MAT,6,GUL,dey do um fa mek people praise um
267,MAT,6,GUL,a da tell oona fa true dat praise wa dey git fom people dat all de payback dey gwine git
268,MAT,6,GUL,bot wen ya da gii ta dem wa ain got nottin ya mus do um so dat eben ya bes fren ain gwine know bout dat
269,MAT,6,GUL,mus dohn leh nobody know bout de good ting dem ya done
270,MAT,6,GUL,an ya fada god wa see wa ya do een secret e gwine pay ya back
271,MAT,6,GUL,wen ya da pray ta god ya mus dohn do like de hypicrit dem da do
272,MAT,6,GUL,dey lob fa pray wiles dey da stanop een de meetin house an pon de cona ob de screet so dat all de people kin see dem wiles dey da pray
273,MAT,6,GUL,a da tell oona fa true dey done git all de payback wa dey gwine git
274,MAT,6,GUL,bot wen ya da pray ya mus go eenta ya room
275,MAT,6,GUL,ya mus shet de door an pray ta ya fada god wa dey een heaben weh ya cyahn shim
276,MAT,6,GUL,ya fada da see all wa ya da do eben wen nobody else ain shim
277,MAT,6,GUL,an e gwine pay ya back
278,MAT,6,GUL,wen ya da pray ya mus dohn go on an on wid sommuch taak wa ain mean nottin same like dem wa ain bleebe pon god da do
279,MAT,6,GUL,dey tink dat wen dey da pray god gwine yeh um cause dey da pray so long
280,MAT,6,GUL,ya mus dohn be like dem cause ya fada god done know wa ya need fo ya aks um
281,MAT,6,GUL,pray like dis yah say we fada wa dey een heaben leh ebrybody hona ya name
282,MAT,6,GUL,we pray dat soon ya gwine rule oba de wol
283,MAT,6,GUL,wasoneba ting ya wahn leh um be so een dis wol same like dey een heaben
284,MAT,6,GUL,gii we de food wa we need dis day yah an ebry day
285,MAT,6,GUL,fagib we fa we sin same like we da fagib dem people wa do bad ta we
286,MAT,6,GUL,leh we dohn hab haad test wen satan try we
287,MAT,6,GUL,keep we fom ebil
288,MAT,6,GUL,ef oona fagib oda people fa de bad wa dey do oona oona fada een heaben esef gwine fagib oona
289,MAT,6,GUL,bot ef oona ain fagib oda people fa de bad wa dey do oona fada een heaben esef ain gwine fagib oona fa de bad oona do
290,MAT,6,GUL,wen ya fast an ain nyam nottin so dat ya kin woshup god mus dohn pit on no long face same like de hypicrit dem do
291,MAT,6,GUL,cause dey da go roun wid dey face all mess op so dat ebrybody see dat dey da fast
292,MAT,6,GUL,a da tell oona fa true dey done git all de payback wa dey gwine git
293,MAT,6,GUL,bot wen ya fast ya mus pit oll pon ya head an wash ya face so ya kin look good ta people
294,MAT,6,GUL,ya mus do dat so dat people ain gwine see ya da fast
295,MAT,6,GUL,jes ya fada god wa ain nobody kin see e da see wa ya da do eben wen people ain shim
296,MAT,6,GUL,e gwine gii ya ya payback
297,MAT,6,GUL,ya mus dohn pile op a whole heapa spensiz ting fa yasef een dis wol
298,MAT,6,GUL,cause de mot kin nyam um an de rust kin rust um out an tief broke een an tief um
299,MAT,6,GUL,stead ob dat ya mus pile op ya tredja een heaben
300,MAT,6,GUL,ain no mot kin nyam um needa no rust kin rust um out dey an ain no tief kin broke een an tief um
301,MAT,6,GUL,cause weh ya tredja da dat weh ya haat gwine be
302,MAT,6,GUL,ya eye like a lamp fa ya body
303,MAT,6,GUL,ef ya eye good all ya body full op wid light
304,MAT,6,GUL,bot ef ya eye ain no good all ya body gwine be een de daak
305,MAT,6,GUL,so den ef de light wa spose fa be dey eenside ya ain dey den de daak wa dey eenside ya gwine be daak fa sho mo den all oda daak ain nobody able fa saab two massa
306,MAT,6,GUL,ef ya try fa do dat ya gwine hate one an lob de oda one
307,MAT,6,GUL,ya gwine be true ta one an hole de oda one cheap
308,MAT,6,GUL,ya ain able fa saab god an be a slabe ta money same time
309,MAT,6,GUL,so den a da tell oona say mus dohn warry bout how ya gwine lib wa ya gwine nyam or wa ya gwine drink needa wa cloes ya gwine weah pon ya body
310,MAT,6,GUL,cause ya life walyable way mo den sompin fa nyam ainty
311,MAT,6,GUL,an ya body walyable way mo den cloes ainty
312,MAT,6,GUL,now den leh we study bout de bod dem wa fly roun
313,MAT,6,GUL,dey ain plant no seed needa geda crop
314,MAT,6,GUL,dey ain pit op no crop een de conehouse
315,MAT,6,GUL,stillyet oona fada een heaben da feed um
316,MAT,6,GUL,oona way mo walyable den dem bod ainty
317,MAT,6,GUL,an fa true ain nary one ob oona kin lib a bit longa cause e da warry ainty
318,MAT,6,GUL,an hoccome ya da warry bout cloes fa weah
319,MAT,6,GUL,leh we study bout de lily wa da grow wile
320,MAT,6,GUL,dey ain wok needa mek cloes fa deysef
321,MAT,6,GUL,now a da tell oona king solomon been too rich an hab fine cloes
322,MAT,6,GUL,stillyet eben solomon ain neba hab cloes fa dress purty an fine like dem lily
323,MAT,6,GUL,god de one dat gii cloes ta de wile grass
324,MAT,6,GUL,an dat grass dey taday an e gone demarra
325,MAT,6,GUL,people cut um down an bun um op
326,MAT,6,GUL,ef god dress op de wile grass like dat fa true e gwine do way mo den dat fa mek sho ya hab cloes fa weah
327,MAT,6,GUL,sho nuff oona ain bleebe god wid all oona haat so den ya mus dohn warry none tall say weh a gwine git sompin fa nyam
328,MAT,6,GUL,or weh a gwine git sompin fa drink
329,MAT,6,GUL,needa say weh a gwine git cloes fa weah
330,MAT,6,GUL,de people dat ain bleebe een god dey da warry all de time bout dem ting
331,MAT,6,GUL,oona fada een heaben know ya haffa hab sompin fa nyam an drink an cloes fa weah
332,MAT,6,GUL,bot fus ob all leh god rule een ya life an study bout how e wahn ya fa waak scraight wid um an den god gwine gii ya all dem oda ting yah too
333,MAT,6,GUL,so den mus dohn warry bout wa gwine happen demarra
334,MAT,6,GUL,demarra gwine hab e own warry
335,MAT,6,GUL,ebry day hab nuff trouble ob e own
336,MAT,7,GUL,mus dohn jedge oda people
337,MAT,7,GUL,den god esef ain gwine jedge ya
338,MAT,7,GUL,de same way ya jedge oda people dat how god gwine jedge ya
339,MAT,7,GUL,ef ya easy on oda people or ef ya mek um suffa dat de same way god gwine do ya
340,MAT,7,GUL,wa mek ya see de leetle splinta ob wood een ya broda eye bot ya ain pay no mind ta de big log een ya own eye
341,MAT,7,GUL,how ya gwine tell ya broda say broda leh me tek dat leetle splinta out ya eye wen ya ain eben pay no mind ta de big log een ya own eye
342,MAT,7,GUL,ya hypicrit fus ya mus tek de big log out ya own eye
343,MAT,7,GUL,den ya kin see plain how fa tek dat leetle splinta out ya broda eye
344,MAT,7,GUL,mus dohn gii dog dem ting wa blongst ta god
345,MAT,7,GUL,ef ya do dat de dog gwine ton an teah ya op
346,MAT,7,GUL,mus dohn shrow ya fine bead dem ta de hog dem
347,MAT,7,GUL,ef ya do dat dey gwine mash um onda dey foot an den ton roun an teah ya op
348,MAT,7,GUL,aks god an e gwine gii ya wa ya aks fa
349,MAT,7,GUL,look ta god an ya gwine find wasoneba ya da look fa
350,MAT,7,GUL,knock ta god door an e gwine open um op ta ya
351,MAT,7,GUL,cause de one wa da aks god gwine gim
352,MAT,7,GUL,de one wa da look ta god e gwine find wasoneba e da look fa
353,MAT,7,GUL,an de one wa da knock ta god door god gwine open op de door ta um
354,MAT,7,GUL,ef ya hab a son an ef e aks ya fa a piece ob bread ya ain gwine gim no rock ainty
355,MAT,7,GUL,an ef ya son aks ya fa a piece ob fish ya ain gwine gim no snake ainty
356,MAT,7,GUL,ef oona wa ebil know how fa gii oona chullun good ting oona fada een heaben know how fa gii a heap mo good ting ta dem wa aks um een all wa ya do ya mus do ta ebrybody jes like ya wahn dem fa do ta oona
357,MAT,7,GUL,dat wa de law god gii moses an wa de prophet dem laan we
358,MAT,7,GUL,ya mus go een shru de leeleetle door
359,MAT,7,GUL,cause de door weh people da go een weh dey gwine be stroy een hell dat door big fa true an dat way easy fa folla
360,MAT,7,GUL,plenty people da waak een dat way dey
361,MAT,7,GUL,bot de door weh people da go een fa git ebalastin life dat a leeleetle door an dat way haad fa folla
362,MAT,7,GUL,ain a whole heapa people wa find dat way
363,MAT,7,GUL,oona mus tek cyah look out fa dem prophet wa ain taak true
364,MAT,7,GUL,wen ya shim dey look jes like sheep
365,MAT,7,GUL,bot eenside dey haat dey jes like a wile wolf
366,MAT,7,GUL,ya gwine know dem by de fruit dey da beah
367,MAT,7,GUL,ya ain gwine pick grape fom a bramble bush ainty
368,MAT,7,GUL,ya ain gwine geda fig fom de briah patch ainty
369,MAT,7,GUL,same way so ebry tree wa da grow good e da beah good fruit bot a tree wa ain grow good e da beah bad fruit
370,MAT,7,GUL,a tree wa da grow good e cyahn beah no bad fruit
371,MAT,7,GUL,an a tree wa ain grow good cyahn beah no good fruit
372,MAT,7,GUL,dey gwine cut down all dem tree wa ain beah no good fruit
373,MAT,7,GUL,dey gwine chunk um een de fire
374,MAT,7,GUL,so den ya gwine know dem by de fruit dey da beah
375,MAT,7,GUL,ain ebrybody wa da call me say lawd lawd ain gwine go een weh god da rule een heaben
376,MAT,7,GUL,jes dem wa do wa me fada god een heaben wahn
377,MAT,7,GUL,wen dat day come plenty people gwine tell me say lawd lawd een ya name we done beena tell people wa god say ainty
378,MAT,7,GUL,een ya name we done beena dribe out ebil sperit an do plenty miracle ainty den a gwine tell um say a ain neba know oona
379,MAT,7,GUL,all oona wickity people git way fom me so den ebrybody wa da yeh me wod an do wa a tell um dey stan same like a poson wa got sense
380,MAT,7,GUL,wen e build e house e lay de foundation pon de rock
381,MAT,7,GUL,de rain come an de riba flood oba
382,MAT,7,GUL,de haad wind blow an beat ginst dat house
383,MAT,7,GUL,stillyet de house ain faddown cause de man done lay de foundation pon de rock
384,MAT,7,GUL,bot de poson wa yeh me wod an ain do wa a tell um dat poson dey same like a fool man wa build e house pontop de sand
385,MAT,7,GUL,de rain come an de riba flood all oba
386,MAT,7,GUL,de haad wind blow an beat ginst dat fool man house
387,MAT,7,GUL,an de house faddown bam e smash op atta jedus done tell de people all dis dey been stonish how jedus da laan um
388,MAT,7,GUL,cause e ain laan um like de jew law teacha dem
389,MAT,7,GUL,e laan um like e hab tority fa laan people dem ting yah
390,MAT,8,GUL,wen jedus come down fom de high hill a whole heapa people beena folla um
391,MAT,8,GUL,an one man been dey wa been sick wid leposy
392,MAT,8,GUL,e come an kneel down pon de groun fo jedus
393,MAT,8,GUL,e beg um say sah ef ya gree fa do um ya able fa mek me clean jedus scretch out e han an tetch um say a wahn fa do um
394,MAT,8,GUL,a mek ya clean same time de leposy gone an de man been well
395,MAT,8,GUL,den jedus chaage um say see yah mus dohn tell nobody bout dis
396,MAT,8,GUL,mus go ta de jew priest an leh um see dat ya all well now an offa de sacrifice wa moses done chaage de people fa mek
397,MAT,8,GUL,dat gwine mek ebrybody know ya all well now fa sho
398,MAT,8,GUL,wen jedus git ta capernaum one roman offisa gone meet um
399,MAT,8,GUL,e beg jedus fa hep um
400,MAT,8,GUL,e beg um say lawd me saabant bad off sick
401,MAT,8,GUL,e da leddown een de house an e cyahn moob
402,MAT,8,GUL,e da suffa too bad
403,MAT,8,GUL,jedus tell de offisa say a gwine ta ya house an mek um well
404,MAT,8,GUL,bot de offisa say no lawd a ain fit fa hab ya come eenta me house
405,MAT,8,GUL,bot jes say de wod an me saabant gwine git heal
406,MAT,8,GUL,a mesef a man onda tority ob offisa wa oba me an a hab tority oba oda sodja dem wa onda me
407,MAT,8,GUL,a tell one say mus go an e gone
408,MAT,8,GUL,an a tell noda one say mus come an e come
409,MAT,8,GUL,an a tell me saabant say mus do dis wok an e do um
410,MAT,8,GUL,wen jedus yeh wa de offisa say e been scruck
411,MAT,8,GUL,e tell de people wa beena folla um say a da tell oona fa true
412,MAT,8,GUL,a ain neba see nobody yah een all ob israel wa hab fait like dis man yah
413,MAT,8,GUL,a da tell oona plenty people gwine come fom all oba de wol fom de east an fom de west
414,MAT,8,GUL,dey gwine seddown wid abraham isaac an jacob een dey place ta de feas weh god da rule een heaben
415,MAT,8,GUL,bot god gwine sen way dem wa ain onda e rule out eenta de daak place weh dey gwine cry an grine dey teet
416,MAT,8,GUL,den jedus tell de roman offisa say ya mus go ta ya house
417,MAT,8,GUL,jes wa ya bleebe dat wa gwine happen
418,MAT,8,GUL,an de offisa saabant e done git well dat same time wiles jedus beena taak ta de offisa
419,MAT,8,GUL,jedus gone ta peter house an e see de modda ob peter wife sick een de bed wid de feba
420,MAT,8,GUL,jedus tetch de ooman han an de feba lef um
421,MAT,8,GUL,an e git op an staat fa fix sompin fa jedus fa nyam
422,MAT,8,GUL,dat ebenin people come ta jedus da bring plenty people wa got ebil sperit eenside um
423,MAT,8,GUL,jedus dribe out dem ebil sperit wid de wod wa e say an e mek all de sick people well
424,MAT,8,GUL,all dem ting yah dat jedus do dey happen fa mek come true wa de prophet isaiah been say
425,MAT,8,GUL,e say e tek way all we ailment
426,MAT,8,GUL,e cyaa off all we sickness
427,MAT,8,GUL,jedus see all de crowd roun um an e gii orda ta e ciple dem say mus git ready fa cross oba ta de oda side ob de lake
428,MAT,8,GUL,den one jew law teacha come ta um an say teacha a gwine folla ya wehsoneba ya gwine go
429,MAT,8,GUL,jedus tell um say de fox got hole een de groun an de bod wa fly roun op een de air dey got nes
430,MAT,8,GUL,bot de man wa come fom god ain got noweh fa lay e head fa res
431,MAT,8,GUL,one oda man wa beena gone long wid jedus e tell jedus say sah a gwine folla ya bot fus leh me go an bury me fada
432,MAT,8,GUL,jedus ansa um say ya mus folla me
433,MAT,8,GUL,leh dem wa dead bury dey own dead
434,MAT,8,GUL,jedus git eenta de boat an e ciple dem folla um
435,MAT,8,GUL,an jes dat fast a big wind come an blow oba de lake
436,MAT,8,GUL,e mek de swellin wata come eenta de boat til e mos sink
437,MAT,8,GUL,bot jedus beena sleep
438,MAT,8,GUL,de ciple dem gone an wake jedus op
439,MAT,8,GUL,dey say lawd sabe we we gwine git drown jedus ansa say hoccome oona so scaid
440,MAT,8,GUL,oona ain got bot jes a leeleetle fait een me den jedus git op an e chaage de big wind an de swellin wata
441,MAT,8,GUL,jes den ebryting calm right down
442,MAT,8,GUL,de man dem been stonish
443,MAT,8,GUL,dey aks one noda say who dis man yah
444,MAT,8,GUL,e da chaage eben de wind an de wata tell um wa fa do an dey do um jedus cross ta de oda side ob de lake ta de arie weh de gadarene people lib
445,MAT,8,GUL,wen e git dey two man wid ebil sperit da lib eenside um come outta de grabeyaad fa meet um
446,MAT,8,GUL,dem man been so wile dat nobody ain been able fa pass by dat way
447,MAT,8,GUL,dey holla loud say ya de son ob god wa bidness ya got wid we
448,MAT,8,GUL,ya come yah fa mek we suffa fo de time wen god gwine toment we
449,MAT,8,GUL,now den a heapa hog beena nyam pon a hill dey
450,MAT,8,GUL,dem ebil sperit da beg jedus say ef ya gwine dribe we outta de man dem leh we go eenside dem hog
451,MAT,8,GUL,jedus tell um say oona git way fom yah so de ebil sperit dem come outta de two man an gone eenside de hog dem
452,MAT,8,GUL,den all de hog ron down de side ob de steep hill like sompin wile
453,MAT,8,GUL,dey ron eenta de lake an git drown
454,MAT,8,GUL,de people wa beena mind de hog dem ron off an gone ta de town
455,MAT,8,GUL,dey tell de people all de nyews an wa done happen ta de man dem wa been hab ebil sperit eenside um
456,MAT,8,GUL,den all de people een de town gone fa meet jedus
457,MAT,8,GUL,wen dey shim dey beg jedus fa go way fom dey
458,MAT,9,GUL,jedus git eenta a boat an cross ta de oda side de lake an e come ta e own town
459,MAT,9,GUL,some man dem come long da tote one man wa paralyze pon e bed
460,MAT,9,GUL,wen jedus see dat dey bleebe fa true dat e gwine heal de man e tell de sick man say me son ya mus dohn warry
461,MAT,9,GUL,ya sin done been fagib
462,MAT,9,GUL,wen dey yeh dat some de law teacha dem say ta deysef dis man jedus da hole god cheap jedus know wa de law teacha dem beena tink bout so e tell um say wa mek oona tink bad ting een oona haat
463,MAT,9,GUL,fa sho e mo easy fa tell dis man say ya sin done been fagib den fa chaage um say git op an waak ainty
464,MAT,9,GUL,a gwine show oona dat de man wa come fom god hab tority een dis wol fa fagib people sin
465,MAT,9,GUL,den jedus tell de paralyze man say git op tek ya bed an go home de man git op an gone home
466,MAT,9,GUL,wen de crowd see wa happen dey been cyaa way
467,MAT,9,GUL,an dey praise god cause e gii a man dis kinda tority
468,MAT,9,GUL,jedus lef de place weh e been
469,MAT,9,GUL,wiles e beena gwine e see one man name matthew wa da geda tax da seddown ta e office
470,MAT,9,GUL,jedus tell um say come folla me
471,MAT,9,GUL,an e git op an gone folla jedus
472,MAT,9,GUL,jedus beena seddown fa nyam een matthew house
473,MAT,9,GUL,plenty people wa da geda tax come long wid oda people wa de jew leada dem say ain fit fa mix wid de jew people
474,MAT,9,GUL,an dey all seddown da nyam wid jedus an e ciple dem
475,MAT,9,GUL,wen some pharisee see dat dey aks e ciple dem say oona teacha ain oughta nyam wid dem kinda people ainty
476,MAT,9,GUL,jedus yeh wa dey say so e tell um say dem wa well ain need no docta
477,MAT,9,GUL,jes dem wa sick need um
478,MAT,9,GUL,oona mus go an find out wa dey mean wen dey write say god wahn people fa hab mussy pon oda people
479,MAT,9,GUL,e ain wahn jes dem animal sacrifice wa oona da mek
480,MAT,9,GUL,a ain come fa call dem wa tink dey da waak scraight wid god
481,MAT,9,GUL,a come fa call de sinna dem
482,MAT,9,GUL,john ciple dem come ta jedus an aks um say hoccome we an de pharisee dem da fast bot ya own ciple dem dey ain fast
483,MAT,9,GUL,jedus ansa um say wen people come ta a weddin dey ain gwine be saaful long as de groom dey wid um
484,MAT,9,GUL,bot de time gwine come wen de groom gwine be tek way fom mongst um
485,MAT,9,GUL,dat de time wen dey gwine fast
486,MAT,9,GUL,ain nobody gwine cut piece fom nyew closs wa ain neba been wash fa shrink an nyuse um fa patch e ole cloes cause wen de patch shrink e gwine pull an den de teah gwine be eben wossa
487,MAT,9,GUL,ain nobody gwine tek ole bottle an pit nyew wine een um wiles de wine still da draw
488,MAT,9,GUL,cause ef e do dat dat wine gwine buss open de ole bottle
489,MAT,9,GUL,de wine gwine waste an de ole bottle gwine git ruint too
490,MAT,9,GUL,stead ob dat dey mus pit nyew wine een nyew bottle wa ain gwine broke op an de wine ain gwine waste needa
491,MAT,9,GUL,jedus still beena taak ta dem wen one leada een de jew meetin house come an kneel down ta jedus foot
492,MAT,9,GUL,e beg jedus say me daughta mos dead
493,MAT,9,GUL,bot do please come an pit ya han pon um an pray fa um
494,MAT,9,GUL,den e gwine lib
495,MAT,9,GUL,so jedus git op an folla dat leada an e ciple dem gone long wid um too
496,MAT,9,GUL,jes den one sick ooman wa beena bleed fa tweb yeah e come op hine jedus an tetch de edge ob jedus cloes
497,MAT,9,GUL,de ooman beena say een e haat ef a jes tetch e cloes a gwine git heal
498,MAT,9,GUL,jedus ton roun
499,MAT,9,GUL,e see de ooman an tell um say me daughta ya mus dohn warry cause ya bleebe ya done been heal
500,MAT,9,GUL,dat same time e been heal
501,MAT,9,GUL,wen jedus git ta de leada house an gone een e see de people dem wa beena gwine fa play flute fa de buryin an ebrybody wa beena weep an wail loud fa de chile
502,MAT,9,GUL,jedus tell um say oona git out de house de chile ain dead
503,MAT,9,GUL,e da sleep de people jes laugh at um
504,MAT,9,GUL,wen dey done mek all de crowd go out de house jedus gone eenta de chile room
505,MAT,9,GUL,e tek de chile han an de gyal git op
506,MAT,9,GUL,den de nyews spread all oba dat lan dey bout wa jedus done
507,MAT,9,GUL,wen jedus come outta dat place two man wa been bline beena folla um
508,MAT,9,GUL,dey holla say david son hab mussy pon we den jedus gone eenta de house an de man dem wa been bline come ta um
509,MAT,9,GUL,jedus aks um say oona bleebe a able fa heal oona
510,MAT,9,GUL,dey tell um say yeah we bleebe lawd jedus tetch dey eye an say leh um happen den jes like oona bleebe den dey been able fa see gin
511,MAT,9,GUL,dey been heal
512,MAT,9,GUL,jedus taak scrong ta um say oona mus dohn tell nobody wa happen
513,MAT,9,GUL,bot de man dem gone an spread de nyews bout jedus all oba dat lan dey
514,MAT,9,GUL,wiles de two man wa been bline beena gwine out fom weh jedus been some people come ta jedus da bring one man wa ain able fa taak an wa got ebil sperit eenside um
515,MAT,9,GUL,jedus dribe de ebil sperit outta dat man an soon as e done dat de man staat fa taak
516,MAT,9,GUL,all de people been stonish
517,MAT,9,GUL,dey say nobody ain neba see nottin like dis fo een israel bot de pharisee dem say de leada ob de ebil sperit dem e de one wa gii jedus powa fa dribe ebil sperit outta people
518,MAT,9,GUL,jedus gone roun ta all de town an willage dem
519,MAT,9,GUL,e beena laan de people een dey meetin house an tell um de good nyews bout god rule
520,MAT,9,GUL,an e heal de sick people wa got all kind ob ailment
521,MAT,9,GUL,wen jedus see all de crowd dem e been too saary fa um fa true cause dey been mix op an ain able fa hep deysef jes like sheep wa ain got no shephud fa mind um
522,MAT,9,GUL,den jedus tell e ciple dem say de crop done ready fa geda bot dey ain nuff han fa geda um
523,MAT,9,GUL,mus pray ta de lawd ob de crop fa sen out mo han fa geda de crop
524,MAT,10,GUL,jedus call e tweb ciple togeda an e gim powa fa dribe out ebil sperit an fa heal dem wa hab all kind ob ailment
525,MAT,10,GUL,now dis yah de name ob de tweb man jedus name postle fus simon wa dey da call peter an e broda andrew james an e broda john wa been zebedee boy dem philip an bartholomew thomas an matthew wa beena geda tax james wa been alphaeus boy an thaddaeus simon wa been call de patrot an judas iscariot wa ton jedus een fa money
526,MAT,10,GUL,jedus sen dem tweb postle fa go out fa tell de good nyews
527,MAT,10,GUL,bot e chaage um say oona mus dohn go noweh weh de people lib wa ain jew needa ta no town een samaria
528,MAT,10,GUL,steada dat oona mus go ta de israel people wa same like sheep wa done loss
529,MAT,10,GUL,wiles oona da gwine oona fa tell all de people say de time wen god gwine rule done come oona mus heal de sick people
530,MAT,10,GUL,mus mek de people dem wa done dead git life back
531,MAT,10,GUL,mek de people wa got leposy clean gin an dribe de ebil sperit dem fom outta people
532,MAT,10,GUL,oona ain pay nottin fa wa oona git fom god
533,MAT,10,GUL,same fashion oona mus dohn mek people pay nottin fa wa oona da gim
534,MAT,10,GUL,mus dohn tote nottin long wid ya
535,MAT,10,GUL,mus dohn tek no money no gole no silba not eben a penny een ya money bag
536,MAT,10,GUL,mus dohn cyaa no grip long wid oona fa de trip needa no cloes fa change needa no spare pair ob sandal not eben no stick fa waak
537,MAT,10,GUL,cause de people dem wa oona gwine wok fa dey haffa gii oona wa oona need
538,MAT,10,GUL,wen ya come ta a town or a willage ya mus find somebody dey wa glad fa gii ya haaty welcome
539,MAT,10,GUL,ya fa stay wid um til ya ready fa lef dat place dey
540,MAT,10,GUL,wen ya da go eenta de house dey ya fa say leh god peace be pon oona
541,MAT,10,GUL,ef de people dem een de house gii ya haaty welcome leh de blessin ya gim stay dey pon um
542,MAT,10,GUL,bot ef dey ain gii ya no welcome ya fa tek back de blessin wa ya gim
543,MAT,10,GUL,ef ya come ta a house or a town an de people dey ain glad fa hab ya stay dey wen ya da come outta dey shake de dort fom off ya foot
544,MAT,10,GUL,a da tell oona fa true wen de jedgiment day come dem een dat town gwine suffa mo den de people een sodom an gomorrah listen a da sen oona fa go an oona jes like sheep wa da gwine mongst wolf
545,MAT,10,GUL,oona mus be wise same like a saapent
546,MAT,10,GUL,oona mus dohn do no bad ta nobody same like a dob
547,MAT,10,GUL,ya mus look out fa people wa gwine do ya bad
548,MAT,10,GUL,dey gwine grab hole ta ya an bring ya fa be jedge front ob de leada dem een dey court
549,MAT,10,GUL,dey gwine beat ya een dey meetin house
550,MAT,10,GUL,dey gwine grab hole ta ya cyaa ya ta de gobna an de king fa dem fa jedge ya
551,MAT,10,GUL,dat wen ya gwine tell dem an all people de good nyews
552,MAT,10,GUL,wen dey grab hole ta ya an tek ya fa jedge ya mus dohn warry bout wa ya gwine say
553,MAT,10,GUL,wen dat time come god gwine tell ya wa fa say
554,MAT,10,GUL,de wod ya say den dey ain gwine be ya own wod cause de holy sperit wa ya fada god sen e gwine pit de wod dem een ya mout
555,MAT,10,GUL,dey broda wa gwine han oba dey own broda ta people wa gwine kill um
556,MAT,10,GUL,same fashion some fada gwine han oba dey own chullun
557,MAT,10,GUL,an some chullun gwine ton ginst dey own fada an modda an han um oba ta de tority fa jedge um an kill um
558,MAT,10,GUL,all de people gwine be ginst oona cause oona bleebe pon me
559,MAT,10,GUL,bot god gwine sabe all ob oona wa stanop fa me til de wol done end
560,MAT,10,GUL,wen dey mek ya suffa een one town ya mus ron go ta noda town
561,MAT,10,GUL,a da tell oona fa true say ya ain gwine do wok een all de town dem een israel fo de man wa come fom god gwine come back gin
562,MAT,10,GUL,poson wa da laan ain mo betta den de one wa da laan um
563,MAT,10,GUL,an saabant ain mo betta den e massa
564,MAT,10,GUL,e good nuff fa de one wa laan fa be same like de one wa laan um an fa de saabant fa be same like e massa
565,MAT,10,GUL,ef people beena call de head man ob de house say e beelzebub fa sho dey gwine say ting eben mo wossa bout dat man fambly
566,MAT,10,GUL,so den mus dohn be scaid ob people
567,MAT,10,GUL,wasoneba kiba op gwine be onkiba
568,MAT,10,GUL,wasoneba people da do een secret ebrybody gwine know bout um
569,MAT,10,GUL,wa a da tell oona een de daak ob de night ya mus tell um gin ta people een de broad daylight
570,MAT,10,GUL,an wa a da taak bout wid oona ondaneet me bret eenside de house ya mus holla um pontop de house
571,MAT,10,GUL,ya mus dohn be scaid ob dem wa able fa stroy ya body cause dey ain able fa stroy ya soul
572,MAT,10,GUL,steada dat ya mus feah god cause e able fa stroy ya body an ya soul all two een hell
573,MAT,10,GUL,de sparra ain wot nottin
574,MAT,10,GUL,two ob dem wot one cent ainty
575,MAT,10,GUL,stillyet ain eben one ob dem gwine faddown pon de groun ef oona fada god ain gree fa leh um
576,MAT,10,GUL,god esef done count ebry scran ob hair pon ya head
577,MAT,10,GUL,so den mus dohn be scaid
578,MAT,10,GUL,oona way mo walyable den a whole heapa sparra jedus tell um say de poson wa da tell people dat e blongst ta me a mesef gwine tell me fada god een heaben say dat poson dey blongst ta me bot de poson wa da tell people say e ain blongst ta me a gwine tell me fada god een heaben say dat one dey ain blongst ta me oona mus dohn tink say dat a come fa bring peace ta de wol
579,MAT,10,GUL,no a ain come fa bring peace
580,MAT,10,GUL,a come fa bring a sode
581,MAT,10,GUL,a come fa ton de son ginst e fada de daughta ginst e modda
582,MAT,10,GUL,a come fa ton de daughtaeenlaw ginst e modaeenlaw
583,MAT,10,GUL,some mongst oona own fambly gwine be oona enemy wa hate oona mo den all
584,MAT,10,GUL,whosoneba lob e fada or e modda mo den me e ain fit fa be me ciple
585,MAT,10,GUL,whosoneba lob e son or e daughta mo den me e ain fit fa be me ciple
586,MAT,10,GUL,an whosoneba dohn tote e own cross an come folla me dat poson ain fit fa be me ciple
587,MAT,10,GUL,de poson wa da try fa sabe e life e gwine loss e true life
588,MAT,10,GUL,bot de poson wa loss e life cause ob me e gwine git true life
589,MAT,10,GUL,whosoneba gii oona haaty welcome dat poson da gii me haaty welcome
590,MAT,10,GUL,an whosoneba gii me haaty welcome e da gii de one wa sen me haaty welcome
591,MAT,10,GUL,whosoneba gii god prophet a haaty welcome god gwine gim de same payback wa e gii de prophet
592,MAT,10,GUL,an whosoneba gii haaty welcome ta de poson wa waak scraight wid god god gwine gim de same payback dat e gii de oda poson
593,MAT,10,GUL,whosoneba gii cole wata fa drink ta de poson wa leas ob all me ciple dem fa true dat poson gwine git e payback
594,MAT,11,GUL,wen jedus done tell e ciple dem wa dey spose fa do e lef dey an gone ta dey town fa teach an tell de people de good nyews
595,MAT,11,GUL,now den wen john wa been een de jailhouse yeh bout dem ting dat jedus christ beena do e sen e ciple dem ta jedus
596,MAT,11,GUL,dey aks jedus say ya de messiah wa been gwine come or we spose fa look fa noda poson
597,MAT,11,GUL,jedus tell um say oona mus go back an tell john wa oona da yeh an wa oona da see
598,MAT,11,GUL,de people wa been bline dey kin see
599,MAT,11,GUL,de cripple op people da waak
600,MAT,11,GUL,dem wa hab leposy dey clean now
601,MAT,11,GUL,de deef people able fa yeh an dem wa done dead git op an lib gin
602,MAT,11,GUL,an de po people da yeh de good nyews
603,MAT,11,GUL,de one wa ain loss e fait een me e bless fa true
604,MAT,11,GUL,now wen dem ciple ob john beena gwine back jedus tell de great crowd bout john
605,MAT,11,GUL,e say wen oona gone ta john een de wildaness wa ya been spect fa see
606,MAT,11,GUL,ya spect fa see a piece ob grass wa da bend down wen de breeze da blow
607,MAT,11,GUL,no ya ain gone fa see dat
608,MAT,11,GUL,den wa ya gone fa see
609,MAT,11,GUL,ya gone fa see a man dress op een fine cloes
610,MAT,11,GUL,no ya ain gone fa see dat
611,MAT,11,GUL,cause dem wa dress op een fine cloes dey lib een house wa blongst ta king dem
612,MAT,11,GUL,bot fa true wa ya gone fa see
613,MAT,11,GUL,ya gone fa see a prophet ainty
614,MAT,11,GUL,an a da tell oona de trute oona done see de man wa mo greata den all de oda prophet dem
615,MAT,11,GUL,john de one dey write bout een god wod say a gwine sen me messenja fa go head ob ya fa cleah de road an mek um ready fa ya
616,MAT,11,GUL,a da tell oona fa true john wa bactize e mo greata den all de people wa eba lib
617,MAT,11,GUL,stillyet de poson wa leas ob all dem people wa god da rule dat poson mo greata den john
618,MAT,11,GUL,fom de time wen john wa bactize tell people bout god rule op til now dey been plenty people da fight ginst god rule fa tek um way
619,MAT,11,GUL,all de prophet dem an de law wa god gii moses op til john come dey all taak bout god rule
620,MAT,11,GUL,an ef oona wahn fa bleebe wa dey tell oona john de man wa dey beena taak bout wen dey say elijah gwine come back
621,MAT,11,GUL,oona wa got yea fa yeh oona mus yeh wa a say jedus say de people dat lib een dis day yah wa kin a say dey like
622,MAT,11,GUL,dem people stan like chullun wa da seddown ta de maakut
623,MAT,11,GUL,dey da holla ta oda chullun say we done play music fa oona bot oona ain dance we done sing sompin saaful bot oona ain cry wen john come e fast fa woshup god an e ain drink no wine an dey say dat man got ebil sperit eenside um now wen de man wa come fom god come e da nyam an drink an dey say look yah dat man da stuff e gut an e a dronka dem people wa da geda tax an dem oda people wa ain fit fa mix wid jew people dem e fren stillyet dem wa da waak scraight wid god dey gwine show dat god wise fa true
624,MAT,11,GUL,den jedus staat fa buke de people wa lib dey een dem town weh e beena do mos all ob e great miracle cause dey ain change dey sinful way
625,MAT,11,GUL,e say e gwine be a haad time fa oona wa lib een chorazin an een bethsaida cause ef de people wa lib een tyre an sidon been see dem miracle wa a beena do fa oona dey been gwine change dey sinful way
626,MAT,11,GUL,dey been gwine weah croka sack an rub ashesh pon dey head an seddown fa leh ebrybody know dey done change dey way a da tell oona wen de jedgiment day come an god da jedge all de people oona gwine suffa mo den dem people een tyre an sidon an oona wa lib dey een capernaum oona tink say oona gwine git lif op ta heaben ainty
627,MAT,11,GUL,no oona gwine git shrow down ta hell ef de people wa beena lib een sodom been see dem miracle wa a beena do fa oona sodom been gwine still been dey eben op til now
628,MAT,11,GUL,a da tell oona fa true wen de jedgiment day come an god da jedge all de people oona gwine suffa mo den dem people een sodom dat same time dey jedus say fada ya de lawd
629,MAT,11,GUL,ya da rule heaben an ya da rule dis wol
630,MAT,11,GUL,a tank ya cause ya done hide dese ting fom dem wa tink say dey wise an hab plenty laanin an ya done show dese ting ta dem wa ain hab no laanin
631,MAT,11,GUL,yeah fada e been ya good pledja fa do um like dis
632,MAT,11,GUL,jedus tell de people say me fada done gii me powa oba ebryting
633,MAT,11,GUL,ain nobody know de son cep fa de fada
634,MAT,11,GUL,an ain nobody know de fada cep fa de son an dem wa de son pick fa mek um know de fada
635,MAT,11,GUL,come ta me all oona wa weary an da tote hebby load
636,MAT,11,GUL,come an a gwine gii oona res
637,MAT,11,GUL,jes like de ox tek dey wood yoke pon dey shoulda tek me yoke pon ya
638,MAT,11,GUL,leh me laan ya cause a da beah wid ya an a hab a humble haat
639,MAT,11,GUL,ef ya come ta me like dat ya gwine git res fa ya soul
640,MAT,11,GUL,de yoke wa a gii ya ain haad fa beah
641,MAT,11,GUL,an de load a gii ya ain hebby tall
642,MAT,12,GUL,jurin dat time jedus dem beena waak shru de wheat fiel pon one jew woshup day
643,MAT,12,GUL,e ciple dem been hongry so dey pick some wheat an nyam um
644,MAT,12,GUL,wen some pharisee see dat dey tell jedus say look yah oona ciple dem da do wa de jew law say we ain spose fa do pon de woshup day jedus tell um say a mos sho oona done read wa king david done wen e an de man dem wid um been hongry ainty
645,MAT,12,GUL,david gone eenside god house an e an dem wid um been nyam de bread dat de jew priest dem done been gii ta god
646,MAT,12,GUL,stillyet we law say nobody spose fa nyam dat bread cep de priest dem
647,MAT,12,GUL,an a mos sho dat oona done read de law wa god gii moses wa taak bout how de priest dem een god house kin do wa de law say we ain spose fa do pon de woshup day
648,MAT,12,GUL,stillyet dey ain done nottin bad ainty
649,MAT,12,GUL,a da tell oona fa true
650,MAT,12,GUL,dey sompin yah wa mo greata den god house
651,MAT,12,GUL,dey write een god book say a wahn oona fa hab mussy pon oda people
652,MAT,12,GUL,a ain wahn dem animal sacrifice dat oona da mek ef oona been know wa dem wod yah mean oona ain been gwine condemn people wa ain done nottin bad
653,MAT,12,GUL,cause de man wa come fom god e de lawd ob de woshup day
654,MAT,12,GUL,jedus lef dey an gone ta dey jew meetin house
655,MAT,12,GUL,one man been dey an e han been flicted
656,MAT,12,GUL,dey been wahn fa cuse jedus say e da do wrong so dey aks jedus say ain e ginst we law fa heal somebody pon de woshup day
657,MAT,12,GUL,jedus ansa um say sposin one ob oona got a sheep wa fall eenta a big hole pon de woshup day
658,MAT,12,GUL,ya gwine grab hole ta dat sheep an pull um outta dat hole ainty
659,MAT,12,GUL,a man way mo walyable den a sheep so den we law leh we do good pon de woshup day
660,MAT,12,GUL,den jedus tell de man wa han been flicted say scretch out ya han de man do wa jedus tell um an e han git well gin same like de oda one
661,MAT,12,GUL,bot de pharisee dem lef dey an meet fa study how dey gwine kill jedus
662,MAT,12,GUL,jedus know dey da plan fa kill um so e gone way fom dey
663,MAT,12,GUL,an a whole heapa people beena folla um an e heal all dem wa been sick
664,MAT,12,GUL,e waan de people chaage um say mus dohn tell nobody bout me
665,MAT,12,GUL,wen jedus do dis e mek come true wa de prophet isaiah done say dis yah me saabant wa a done pick fa do me wok
666,MAT,12,GUL,a lob um an a sho please wid um
667,MAT,12,GUL,a gwine pit me sperit eenside um an e gwine tell all people god gwine sabe um
668,MAT,12,GUL,e ain gwine aagy
669,MAT,12,GUL,e ain gwine holla
670,MAT,12,GUL,e ain gwine taak loud een de screet
671,MAT,12,GUL,e ain gwine broke off a reed wa done bend oba an e ain gwine pit out a lamp wa da flicka
672,MAT,12,GUL,e gwine keep on til wa god say gwine win out oba all
673,MAT,12,GUL,an all people gwine pit dey hope een um
674,MAT,12,GUL,some people bring one man ta jedus wa been bline an ain able fa taak cause a ebil sperit been dey eenside um
675,MAT,12,GUL,jedus mek de man well so dat e able fa taak an see
676,MAT,12,GUL,all de people dey been stonish an dey aks one noda say dis man yah ya tink e de son ob david
677,MAT,12,GUL,wen de pharisee dem yeh bout dat dey say dat jes de debil beelzebub de leada ob de ebil sperit dem wa da gii dis man jedus de powa fa dribe out ebil sperit
678,MAT,12,GUL,jedus know wa dem beena tink an e tell um say ef de people een a country da fight ginst one noda dat country ain gwine las
679,MAT,12,GUL,same way ef de people ob a town or a house da fight ginst one noda dey gwine soon paat
680,MAT,12,GUL,an ef dem wa wok fa satan da fight mongst deysef satan rule ain gwine las ainty
681,MAT,12,GUL,an ef beelzebub da gii me de powa fa dribe out dem ebil sperit whodat gii oona people de powa fa dribe um out
682,MAT,12,GUL,no dem ting wa oona people deysef da do dey show dat oona ain right
683,MAT,12,GUL,god sperit esef da gii me de powa fa dribe out ebil sperit an dat show dat god done staat fa rule mongst oona
684,MAT,12,GUL,ain nobody able fa broke een a scrong man house an tief wa e got cep ef e fus tie um op
685,MAT,12,GUL,den e kin cyaa off all dat de scrong man got een e house
686,MAT,12,GUL,now de poson wa ain fa me e ginst me
687,MAT,12,GUL,an e wa ain hep me fa geda people e da scatta um
688,MAT,12,GUL,so den a da tell oona fa true say god gwine fagib ebry bad ting wa people do an ebry bad taak wa dey da taak bot god ain gwine fagib nobody wa taak bad ginst de holy sperit
689,MAT,12,GUL,god gwine fagib people wa taak ginst de man wa come fom god bot god ain gwine fagib nobody wa taak ginst de holy sperit
690,MAT,12,GUL,god ain gwine fagib um now een dis wol an e ain gwine fagib um een de nex wol needa
691,MAT,12,GUL,ef ya got a tree wa good ya gwine git good fruit fom dat tree
692,MAT,12,GUL,bot ef a tree ain no good ya ain gwine git no good fruit
693,MAT,12,GUL,ya know de tree by de fruit e beah
694,MAT,12,GUL,oona snake how oona gwine taak good wen oona bad people
695,MAT,12,GUL,wa de haat full op wid dat wa de mout da taak
696,MAT,12,GUL,de poson wa good e da pile op good ting een e haat an dat mek um do good ting
697,MAT,12,GUL,bot de bad poson e da pile op ebil ting een e haat an dat da mek um do bad ting
698,MAT,12,GUL,a da tell oona say wen de day come wen god gwine jedge de wol all people gwine haffa ansa ta god fa ebry wod wa dey done been say jes dry long so
699,MAT,12,GUL,cause god gwine tek de wod dem wa ebry one ob oona say an e gwine nyuse dem wod fa sho ef oona guilty or ef oona ain guilty
700,MAT,12,GUL,den some jew law teacha an some pharisee dem say teacha show we a sign
701,MAT,12,GUL,bot jedus tell um say de people wa lib now dey wickity an dey ain bleebe pon god
702,MAT,12,GUL,dey da aks me fa show um a sign bot a ain gwine do um
703,MAT,12,GUL,dey ain gwine see nottin cep de sign ob de prophet jonah
704,MAT,12,GUL,jes like de prophet jonah been shree day an shree night een de big fish belly same way so de man wa come fom god gwine be dey shree day an shree night een de groun
705,MAT,12,GUL,wen jedgiment day come de people ob ninevah gwine condemn dese people wa da lib now
706,MAT,12,GUL,cause wen de people ob ninevah yeh wa jonah say dey change dey sinful way an ain do um no mo
707,MAT,12,GUL,an look a yah somebody way mo greata den jonah dey yah now wen jedgiment day come de queen wa nyuse fa rule een de sout e gwine stanop an taak ginst de people wa da lib now
708,MAT,12,GUL,cause e trabel haf way roun de wol fom e country clean ta weh solomon been
709,MAT,12,GUL,e gone dey fa yeh de wise wod wa solomon da say
710,MAT,12,GUL,an look yah somebody way mo greata den solomon dey yah now wen ebil sperit done come outta a man e da trabel shru place wa dry fa find a place fa res bot e ain able fa find no place
711,MAT,12,GUL,so den e say ta esef a da gwine back eenside de house weh a been
712,MAT,12,GUL,wen e come back eenside de man e ain find nottin dey
713,MAT,12,GUL,e find um jes like a house wa clean an scraighten op
714,MAT,12,GUL,den de ebil sperit gone an git seben oda sperit way mo ebil den esef
715,MAT,12,GUL,dey all come fa lib eenside dat man
716,MAT,12,GUL,now dat man een a wossa shape den e been
717,MAT,12,GUL,dat how e gwine stan fa dese wickity people wa da lib now
718,MAT,12,GUL,jedus still beena taak ta de people wen e modda an e broda dem come ta um
719,MAT,12,GUL,dey beena stan outside de house da wahn fa taak wid jedus
720,MAT,12,GUL, somebody tell jedus say ya modda an ya broda dem da stan outside de house
721,MAT,12,GUL,dey wahn fa taak ta ya jedus aks um say oona know who me modda an me broda dem fa true
722,MAT,12,GUL,e pint ta e ciple dem an say look dese yah me modda an me broda dem fa true
723,MAT,12,GUL,cause de poson wa da do wa me fada wa dey een heaben wahn dat poson me broda me sista an me modda
724,MAT,13,GUL,dat same day dey jedus come outta de house weh e been an e gone seddown close ta lake galilee
725,MAT,13,GUL,an de crowd wa geda roun um been so big dat e git eenta a boat an e seddown een de boat wiles de people dem beena stanop pon de sho
726,MAT,13,GUL,den e tell de people paable fa laan um plenty ting
727,MAT,13,GUL,e say one faama gone ta e fiel fa plant seed
728,MAT,13,GUL,wiles e beena scatta de seed some fall long de pat an de bod dem come an nyam um op
729,MAT,13,GUL,some seed fall pontop ob groun weh dey been heapa stone an dey ain been bot a leetle bit ob dort
730,MAT,13,GUL,de seed sprout an staat fa grow quick cause de dort ain been deep dey
731,MAT,13,GUL,bot wen de sun git hot e bun de leaf ob de plant dem
732,MAT,13,GUL,dey root ain grow nuff een de groun an dey wilta
733,MAT,13,GUL,some seed fall eenta de briah
734,MAT,13,GUL,de briah grow op an choke de plant dem til dey ain been able fa grow
735,MAT,13,GUL,an some seed fall pontop good groun an de plant dem beah
736,MAT,13,GUL,some plant beah a hundud some beah sixty an some beah tirty time mo den wa e staat wid
737,MAT,13,GUL,an den jedus say oona got yea fa yeh ainty
738,MAT,13,GUL,den oona mus yeh wa a da say jedus ciple dem come ta jedus an aks um say wa mek ya tell paable fa laan de people
739,MAT,13,GUL,jedus tell um say god gii oona de chance fa know bout dem secret bout how e gwine rule all people bot oda people ain got dat chance
740,MAT,13,GUL,de poson wa hab sompin god gwine gim mo
741,MAT,13,GUL,bot de poson wa ain hab nottin god gwine tek way eben dat leeleetle bit wa e hab
742,MAT,13,GUL,dis hoccome a tell um paable
743,MAT,13,GUL,a tell um so dat dey kin look bot eben dough dey look dey ain gwine see
744,MAT,13,GUL,dey kin yeh bot dey ain gwine yeh fa true needa ondastan
745,MAT,13,GUL,so dey da mek wa de prophet isaiah done been say come true oona gwine yeh an yeh bot oona ain neba gwine ondastan
746,MAT,13,GUL,oona gwine look an look bot oona ain neba gwine see
747,MAT,13,GUL,cause dem people git haad haat
748,MAT,13,GUL,dey done stop op dey yea an cyahn yeh nottin an dey done shet dey eye
749,MAT,13,GUL,cause ob dat dey ain able fa see wid dey eye dey ain able fa yeh wid dey yea dey ain able fa ondastan wid dey haat an dey ain able fa ton ta me fa heal um
750,MAT,13,GUL,bot oona bless fa true cause oona eye da see an oona yea da yeh
751,MAT,13,GUL,a da tell oona fa true say plenty prophet an plenty people wa waak scraight wid god been wahn fa see dem ting wa oona da see bot dey ain shim
752,MAT,13,GUL,dey been wahn fa yeh wa oona da yeh bot dey ain yeh um
753,MAT,13,GUL,now den oona mus listen yah ta wa de paable bout de seed mean
754,MAT,13,GUL,de people dem wa yeh bot ain ondastan de wod wa tell bout god rule dey stan like de seed wa fall long de pat
755,MAT,13,GUL,de ebil one come long an tek way de wod wa been dey een dey haat
756,MAT,13,GUL,de seed wa faddown pontop de groun wa full op wid rock dat like people wa yeh de wod an dey glad fa bleebe um soon as dey yeh um
757,MAT,13,GUL,bot dey ain got no root
758,MAT,13,GUL,de wod ain down deep een dey haat fa true so dem people bleebe jes a leetle wile
759,MAT,13,GUL,cause dey beena bleebe de wod dey git trouble an people mek um suffa
760,MAT,13,GUL,so den dey lef tareckly
761,MAT,13,GUL,dem seed wa fall eenta de briah dat like de people wa yeh de wod bot dey fret bout de ting dem dey got
762,MAT,13,GUL,dey lob plenty ting an pledja een dis wol
763,MAT,13,GUL,dem ting choke out de wod een dey haat
764,MAT,13,GUL,dem people ain do nottin fa god
765,MAT,13,GUL,dey crop dohn mount ta nottin
766,MAT,13,GUL,bot de seed wa fall pon de good groun dat like de people wa yeh de wod an ondastan um een dey haat
767,MAT,13,GUL,dey mek good crop
768,MAT,13,GUL,some beah a hundud some beah sixty an some beah tirty
769,MAT,13,GUL,jedus tell um noda paable say wen god da rule e stan like wen one man plant good seed een e fiel
770,MAT,13,GUL,bot one night wiles all de people beena sleep dat man enemy come an plant grass mongst de good wheat seed wa de man done plant
771,MAT,13,GUL,den e enemy gone
772,MAT,13,GUL,wen de plant dem grow an staat fa beah people see de grass mix op wid de wheat plant
773,MAT,13,GUL,dat man wa own de fiel e saabant dem aks say sah ya done plant good seed een ya fiel ainty
774,MAT,13,GUL,weh de grass come fom wa da grow dey
775,MAT,13,GUL,de man tell um say dat been me enemy wa done dat
776,MAT,13,GUL,de saabant dem aks um say ya wahn we fa go pull de grass op
777,MAT,13,GUL,e tell um say no cause wen oona da pull de grass op oona gwine pull some de wheat plant op long wid de grass
778,MAT,13,GUL,oona leh de wheat an de grass grow togeda til haabis time come
779,MAT,13,GUL,den a gwine tell de haabis wokman dem say oona pull de grass op fus an bun um
780,MAT,13,GUL,den oona geda de wheat an pit um eenta me baan
781,MAT,13,GUL,jedus tell um noda paable say wen god da rule e stan like one mustard seed dat a man tek an plant een e fiel
782,MAT,13,GUL,now de mustard seed de leeleetles seed ob all stillyet wen e grow e git big mo den all de oda plant dem een de gyaaden
783,MAT,13,GUL,e da ton ta a tree so dat de bod dem come an mek nes pon e limb
784,MAT,13,GUL,jedus tell um noda paable say wen god da rule e jes like yeast
785,MAT,13,GUL,a ooman tek yeast an mix um wid a big sack ob flour til de whole dough rise op
786,MAT,13,GUL,jedus tell de crowd ob people all dem ting yah een paable
787,MAT,13,GUL,e ain tell um nottin cep een paable
788,MAT,13,GUL,e tell um paable so dat wa de prophet done say dat gwine happen wen e say a gwine tell paable wen a da taak ta de people
789,MAT,13,GUL,a gwine tell um bout de ting dem wa dey ain been know fom de time wen de wol fus staat
790,MAT,13,GUL,den jedus lef de crowd an gone eenta de house
791,MAT,13,GUL,e ciple dem come an aks um fa tell um wa de paable bout de grass een de fiel mean
792,MAT,13,GUL,jedus tell um say de man wa come fom god e de man wa plant de good seed
793,MAT,13,GUL,de fiel dat de wol an de good seed stan like de people dem wa god da rule oba
794,MAT,13,GUL,an de grass dat dem wa blongst ta de ebil one
795,MAT,13,GUL,de enemy wa plant de grass e de debil
796,MAT,13,GUL,de haabis time dat de time wen de wol gwine end an de haabis wokman dat de angel dem
797,MAT,13,GUL,jes like dey pull de grass op an bun um een de fire dat de same ting wa gwine happen wen de end time come
798,MAT,13,GUL,de man wa come fom god gwine sen e angel dem an dey gwine pull out all dem wa mek people sin an dem wa do ebil mongst dem wa god da rule oba
799,MAT,13,GUL,de angel dem gwine shrow dem bad people eenta de hell fire an dey gwine cry bitta teah an grine dey teet
800,MAT,13,GUL,den de people dem wa waak scraight wid god dey gwine shine same like de sun dey weh god da rule
801,MAT,13,GUL,oona got yea fa yeh ainty
802,MAT,13,GUL,den oona fa yeh wa a say wen god da rule e stan like one walyable ting wa dey done bury een a fiel fa hide um
803,MAT,13,GUL,a man come find um an den e bury um gin fa hide um
804,MAT,13,GUL,e so full op wid joy dat e gone an sell all e got
805,MAT,13,GUL,den e gone back an buy dat fiel
806,MAT,13,GUL,same way so wen god da rule e stan like one poson wa da look fa walyable bead fa buy
807,MAT,13,GUL,wen e find one wa walyable mo den mos ob um e gone an sell all e got an e buy dat walyable bead
808,MAT,13,GUL,same way so wen god da rule e stan like a fishin net wa people cyas eenta de wata an ketch all kind ob fish
809,MAT,13,GUL,wen de net full de fishaman dem drag um ta de sho
810,MAT,13,GUL,den dey seddown fa pick de good fish dem an pit um eenta dey bucket an dey shrow way de fish wa ain no good
811,MAT,13,GUL,dat how e gwine be een de time wen de end come
812,MAT,13,GUL,de angel dem gwine come an geda op de ebil people pick um out fom mongst dem wa waak scraight wid god
813,MAT,13,GUL,an de angel dem gwine shrow dem ebil people eenta de hell fire
814,MAT,13,GUL,dey dey gwine cry bitta teah an grine dey teet
815,MAT,13,GUL,jedus aks um say oona ondastan all dis wa a done tell oona
816,MAT,13,GUL,dey tell um yeah e tell um say so den dis mean dat ebry law teacha wa done laan de true ting bout god rule e stan jes like a poson wa own a house an e bring ting wa walyable outta e room weh e sto um ole ting an nyew ting too
817,MAT,13,GUL,wen jedus been shru da tell dem paable e lef dey
818,MAT,13,GUL,e gone back ta e home town
819,MAT,13,GUL,e staat fa laan de people een dey meetin house
820,MAT,13,GUL,an de people dem wa yeh um dey been stonish
821,MAT,13,GUL,dey say weh dis man git dis sense an de powa fa do dem miracle yah
822,MAT,13,GUL,ain dis de capenta boy
823,MAT,13,GUL,ain mary e modda an ain james joseph simon an judas dem e broda
824,MAT,13,GUL,ain e sista dem all dey yah wid we
825,MAT,13,GUL,weh dis man git all dis sense an powa fa do miracle yah
826,MAT,13,GUL,so dey ain wahn fa hab nottin fa do wid um
827,MAT,13,GUL,jedus tell um say de people gii hona ta a prophet ebryweh cep weh e raise op at
828,MAT,13,GUL,een e own town an een e own fambly dey ain gim no hona
829,MAT,13,GUL,an cause de people ain bleebe een um jedus do jes a few miracle een dat place dey
830,MAT,14,GUL,dat same time dey herod wa beena rule een galilee e yeh bout all wa jedus beena do
831,MAT,14,GUL,king herod tell e saabant dem say dat man e john wa bactize e done dead bot now e da lib gin dat wa mek um git powa fa do dem miracle yah
832,MAT,14,GUL,now den fo dat time king herod done been mek dem grab hole ta john an tie um op an pit um een de jailhouse
833,MAT,14,GUL,king herod done dat cause ob herodias wa e been marry ta eben dough herodias been king herod broda philip wife
834,MAT,14,GUL,cause john beena tell king herod say ain fittin fa ya fa marry ya broda philip wife king herod been wahn fa kill john bot e been scaid ob de people cause dey been tek john fa a prophet
835,MAT,14,GUL,bot de day wen dey beena mek paaty fa king herod birsday herodias daughta come an dance fa herod an de people ta de paaty
836,MAT,14,GUL,an king herod been too heppy fa e dance
837,MAT,14,GUL,so e promise dat gyal an sweah ta um say ya mus aks me fa wasoneba ya wahn
838,MAT,14,GUL,a da tell ya de trute a gwine gim ta ya herodias done been tell e daughta wa fa say so de daughta tell king herod say ya know john wa bactize
839,MAT,14,GUL,a wahn ya fa gii me e head pon a big plate right yah de king been too saary
840,MAT,14,GUL,bot cause e done been promise de gyal fa true an sweah ta um an de people ta e paaty done been yeh wa e say e gii orda fa dem fa gii de gyal john head
841,MAT,14,GUL,so e sen e sodja fa go cut john head off een de jailhouse
842,MAT,14,GUL,dey pit john head pon a big plate an bring um gim ta de gyal
843,MAT,14,GUL,de gyal tek um gim ta e modda herodias
844,MAT,14,GUL,an john ciple dem come an tek way john body pit um een a tomb
845,MAT,14,GUL,den dey gone an tell jedus
846,MAT,14,GUL,wen jedus yeh bout dat e lef dat place weh e been an e tek a boat ta a place weh nobody ain lib at
847,MAT,14,GUL,bot wen de crowd ob people yeh bout weh jedus gone dey come out de town dem an dey folla um da waak by lan fa go ta um
848,MAT,14,GUL,wen jedus come out de boat pon de sho e see de big crowd
849,MAT,14,GUL,e feel saaful fa um an e heal dey sick people
850,MAT,14,GUL,dat ebenin e ciple dem come ta jedus say sundown done come an nobody ain lib ta dis place yah
851,MAT,14,GUL,ya mus sen way de crowd
852,MAT,14,GUL,mek um go ta de willage dem fa buy deysef sompin fa nyam
853,MAT,14,GUL,jedus tell um say dey ain haffa go way fom yah
854,MAT,14,GUL,oona mus gim sompin fa nyam
855,MAT,14,GUL,de ciple dem tell um say we ain got nottin yah cep fibe loaf ob bread an two fish
856,MAT,14,GUL,jedus say oona mus bring um ta me
857,MAT,14,GUL,e chaage de people fa seddown pon de grass
858,MAT,14,GUL,den e tek de fibe loaf ob bread an de two fish
859,MAT,14,GUL,e look op ta heaben an e tank god fa de bread an de fish
860,MAT,14,GUL,den e broke op de bread an e gim ta e ciple dem an de ciple dem gim ta de people
861,MAT,14,GUL,all dem done nyam til dey been sattify
862,MAT,14,GUL,an de ciple dem geda tweb basket ob lef oba bread an fish
863,MAT,14,GUL,bout fibe tousan man been dey an dat ain count de ooman an de chullun dem
864,MAT,14,GUL,jes atta dat jedus chaage de ciple dem fa git eenta de boat an go head ob um ta de oda side
865,MAT,14,GUL,dey fa cross oba de lake
866,MAT,14,GUL,wiles dey beena gwine jedus tell de crowd dat e time fa go back home now
867,MAT,14,GUL,atta e done sen de people home e gone op one high hill by esef fa pray ta god
868,MAT,14,GUL,an wen ebenin come e been dey
869,MAT,14,GUL,ain nobody been dey cep um
870,MAT,14,GUL,now dat time dey de boat wid e ciple dem been out faaway fom lan
871,MAT,14,GUL,de wata been so rough dat de boat ain been steady cause de wind beena blow ginst um
872,MAT,14,GUL,so late een de night sometime atta shree oclock jedus gone out ta e ciple dem
873,MAT,14,GUL,e beena waak pontop de wata
874,MAT,14,GUL,wen de ciple dem see jedus da waak pontop de wata dey been scaid ta det
875,MAT,14,GUL,dey say dat a haant an dey holla loud cause dey been so scaid
876,MAT,14,GUL,jedus speak op fast
877,MAT,14,GUL,e tell um say study yasef dis me mus dohn be scaid den peter tell um say lawd ef dat ya fa true mus chaage me fa come out pontop de wata fa meet ya
878,MAT,14,GUL,jedus say come so den peter git out de boat an waak pontop de wata ta jedus
879,MAT,14,GUL,bot wen peter feel de scrong wind e been scaid
880,MAT,14,GUL,an e staat fa sink down eenta de wata
881,MAT,14,GUL,e holla say lawd sabe me jes den jedus scretch out e han an grab hole ta peter
882,MAT,14,GUL,e tell peter say ya ain bleebe pon me no mo den jes a leetle bit wa mek ya doubt
883,MAT,14,GUL,den de two ob dem git eenta de boat an de wind stop
884,MAT,14,GUL,de ciple dem een de boat woshup jedus an say fa true ya god son wen dey been cross oba de lake dey lan ta gennesaret
885,MAT,14,GUL,de people dey been know jedus wen dey shim
886,MAT,14,GUL,so dey sen wod all oba de lan dey
887,MAT,14,GUL,an people come ta jedus fa tote all dey sick ta um
888,MAT,14,GUL,de people beg jedus fa jes leh dey sick tetch de hem ob e cloes
889,MAT,14,GUL,an all dem wa tetch e cloes same time dey tetch um dey git heal
890,MAT,15,GUL,some pharisee an jew law teacha dem fom jerusalem come ta jedus an aks um say hoccome ya ciple dem ain do wa we ole people been laan we
891,MAT,15,GUL,dey ain wash dey han fo dey nyam jedus aks um back say an hoccome oona ain do wa god law tell oona fa do fa sake ob wa oona ole people tell oona fa do
892,MAT,15,GUL,cause god chaage we say ya mus show hona an be manisable ta ya fada an modda an de poson wa taak bad ginst e fada or e modda oona mus kill um
893,MAT,15,GUL,bot oona say ef a poson got sompin e able fa gii e fada or e modda wa gwine hep um bot e say a done promise fa gii god dis ting yah oona say dat poson dey ain haffa show hona ta e fada an gim dat ting fa hep um
894,MAT,15,GUL,dat show how oona ain do wa god law say
895,MAT,15,GUL,oona jes da do dem ting wa oona ole people laan oona fa do
896,MAT,15,GUL,oona hypicrit de prophet isaiah done tell de trute bout oona wen e say dese people yah da hona me wid dey mout bot dey haat ain dey wid me
897,MAT,15,GUL,wen dey woshup me op dat dohn mean nottin cause dey da laan people fa do law wa people jes mek op
898,MAT,15,GUL,dey say dat god law bot e ain so
899,MAT,15,GUL,jedus call de crowd fa come ta um
900,MAT,15,GUL,e tell um say oona mus yeh wa a say an ondastan e ain wa gone eenta poson mout wa mek um sinna een god eye
901,MAT,15,GUL,wa come outta de poson mout dat wa mek um sinna een god eye
902,MAT,15,GUL,den de ciple dem come ta um aks um say ya know dat de pharisee dem been opsot wen dey yeh wa ya say
903,MAT,15,GUL,jedus ansa say me fada een heaben gwine root op ebry plant wa e esef ain plant
904,MAT,15,GUL,oona fa lef um be dey bline people wa da try fa lead oda bline people an ef bline poson lead bline poson dey all two gwine faddown eenta de ditch
905,MAT,15,GUL,peter aks jedus fa splain ta um wa dat paable mean
906,MAT,15,GUL,so jedus tell um say oona stillyet ain ondastan wa a tell oona ainty
907,MAT,15,GUL,ain oona see dat wasoneba gone eenta somebody mout e lef dey an gwine go eenta e belly an den come outta e body
908,MAT,15,GUL,bot de wod dat come outta somebody mout dey come fom eenside e haat
909,MAT,15,GUL,dat wa mek e sinna een god eye
910,MAT,15,GUL,cause eenside een e haat a poson da study fa do ebil ting fa kill fa ramify roun an do wickity ting fa tief fa lie fa taak bad bout oda people
911,MAT,15,GUL,all dem ebil ting come fom eenside a poson haat an da mek um sinna een god eye
912,MAT,15,GUL,bot ef a poson ain wash e han dat ain mek um sinna een god eye
913,MAT,15,GUL,jedus lef dey an gone way ta de arie close ta tyre an sidon
914,MAT,15,GUL,one ooman wa beena lib dey wa ain jew gone ta jedus
915,MAT,15,GUL,e been fom canaan
916,MAT,15,GUL,dat ooman beg jedus say sah david son do please hab mussy pon me me daughta da suffa tommuch cause ebil sperit dey eenside um
917,MAT,15,GUL,bot jedus ain gap e teet
918,MAT,15,GUL,de ciple dem come ta jedus an beg um say sen dat ooman way
919,MAT,15,GUL,e da folla we an da holla loud
920,MAT,15,GUL,jedus ansa say god sen me jes ta de people ob israel wa stan like loss sheep
921,MAT,15,GUL,den de ooman come kneel down fo jedus an say sah do please hep me jedus ansa de ooman say e ain fittin fa tek de food way fom de chullun an chunk um ta de dog
922,MAT,15,GUL,de ooman say dat true sah bot eben de dog dem kin nyam de food lef oba wa da faddown fom dey massa table so den jedus tell um say ya a ooman wa bleebe fa true wa ya wahn leh dat happen
923,MAT,15,GUL,de ooman daughta git well dat same time
924,MAT,15,GUL,jedus lef dey an waak long de sho ob lake galilee
925,MAT,15,GUL,den e climb op one high hill an seddown dey
926,MAT,15,GUL,a whole heapa people gone ta um
927,MAT,15,GUL,dey bring um people wa ain able fa waak dem wa bline dem wa cripple op dem wa ain able fa taak an plenty oda sick people
928,MAT,15,GUL,dey pit um fo jedus an jedus mek um well
929,MAT,15,GUL,de people been stonish wen dey yeh dem wa ain been able fa taak now dey da taak
930,MAT,15,GUL,dem wa been cripple op dey well an dem wa ain been able fa waak now dey da waak
931,MAT,15,GUL,dem wa been bline now dey da see
932,MAT,15,GUL,an dey praise de god ob israel
933,MAT,15,GUL,jedus call e ciple dem fa come ta um an tell um say a saary fa de people yah
934,MAT,15,GUL,dey been wid me shree day an now dey ain hab nottin fa nyam
935,MAT,15,GUL,a ain wahn fa tell um fa go ta dey house wid nottin fa nyam
936,MAT,15,GUL,dey gwine pass out long de road
937,MAT,15,GUL,e ciple dem aks jedus say weh we kin find nuff food fa gii ta all de big crowd yah fa nyam
938,MAT,15,GUL,we ain able fa git no bread out een dis place weh ain nobody da lib
939,MAT,15,GUL,jedus aks um say hommuch bread oona got
940,MAT,15,GUL,dey ansa say we got seben loaf an few leetle fish
941,MAT,15,GUL,jedus chaage de people fa seddown pon de groun
942,MAT,15,GUL,den e tek de seben loaf an de fish an e tank god fa um
943,MAT,15,GUL,e broke de bread an de fish op an gim ta e ciple dem an de ciple dem gim ta de people
944,MAT,15,GUL,all de people nyam til dey belly full
945,MAT,15,GUL,an wen de ciple dem gone fa git de food wa been lef oba dey geda seben basket full
946,MAT,15,GUL,bout fo tousan man been dey an dat ain count de ooman dem an de chullun dem
947,MAT,15,GUL,den jedus tell de people dat e time fa go ta dey house
948,MAT,15,GUL,den e git eenta de boat an go ta de magadan sho
949,MAT,16,GUL,some pharisee an some sadducee dem come ta jedus
950,MAT,16,GUL,dey wahn fa test jedus so dey tell um say show dem a sign fa show dat god sen um fa true
951,MAT,16,GUL,jedus ansa um say wen ebenin come oona kin say demarra gwine be fine cause de sky red
952,MAT,16,GUL,an wen e day clean oona kin say e gwine be bad weda cause de sky red an daak
953,MAT,16,GUL,oona know how fa look ta de eliment an tapetate bout de weda bot oona ain able fa tapetate de sign dem wa ya da see een dis day yah
954,MAT,16,GUL,de people wa da lib now dey wickity an dey ain bleebe pon god oona da aks fa a sign fa show dat god sen me
955,MAT,16,GUL,a da tell oona fa true a ain gwine show no sign cep fa de sign ob de prophet jonah
956,MAT,16,GUL,so den jedus lef um e gone
957,MAT,16,GUL,dey done cross oba ta oda side ob de lake bot de ciple dem been fagit fa cyaa bread wid um
958,MAT,16,GUL,den jedus waan um say oona mus tek cyah
959,MAT,16,GUL,mus look out fa de pharisee an de sadducee kinda yeast
960,MAT,16,GUL,de ciple dem staat fa taak ta one noda bout dat say e say dat cause we ain cyaa no bread wid we
961,MAT,16,GUL,jedus know wa dey da say so e aks um say hoccome oona da taak ta one noda da warry cause oona ain got no bread
962,MAT,16,GUL,oona ain bleebe pon me haadly tall oona stillyet ain ondastan ainty
963,MAT,16,GUL,oona ain memba wen a broke op dem fibe loaf ob bread fa gim ta fibe tousan man fa nyam
964,MAT,16,GUL,memba hommuch basket full ob lefoba bread oona done pick op
965,MAT,16,GUL,an wen a broke op seben loaf ob bread fa gim ta fo tousan man fa nyam
966,MAT,16,GUL,how many basket full ob lefoba bread oona done pick op
967,MAT,16,GUL,hoccome oona ain ondastan dat a ain da taak ta oona bout bread
968,MAT,16,GUL,a beena tell oona fa look out ginst de pharisee an sadducee kinda yeast
969,MAT,16,GUL,den de ciple dem ondastan dat jedus ain beena waan um fa look out fa de yeast wa dey pit een bread
970,MAT,16,GUL,jedus beena say fa dem fa look out ginst wa de pharisee an de sadducee dem da laan de people
971,MAT,16,GUL,jedus an e ciple dem gone ta de arie name caesarea philippi
972,MAT,16,GUL,an e aks e ciple dem say who people say de man wa come fom god da
973,MAT,16,GUL,dey ansa um say some people say ya john wa bactize
974,MAT,16,GUL,oda people say ya elijah
975,MAT,16,GUL,an some say ya jeremiah or one dem oda prophet fom way back
976,MAT,16,GUL,den jedus aks e ciple dem say well den who oona say a da
977,MAT,16,GUL,simon peter ansa um say ya de messiah de son ob god wa da lib faeba
978,MAT,16,GUL,jedus ansa ya bless fa true simon jonah son cause no poson laan ya dis
979,MAT,16,GUL,me fada een heaben e show ya
980,MAT,16,GUL,an a da tell ya say ya peter an pon dis rock yah a gwine build me choch
981,MAT,16,GUL,an eben all de powa ob hell ain neba gwine be able fa win out oba um
982,MAT,16,GUL,a gwine gii ya de key dem fa weh god da rule
983,MAT,16,GUL,wasoneba ya say ain oughta be een dis wol god gwine gree say dat dey ain fa be een heaben
984,MAT,16,GUL,an wasoneba ya say kin be een dis wol god gwine gree say dat dey fa be een heaben
985,MAT,16,GUL,den jedus waan e ciple dem say mus dohn tell nobody dat e de messiah
986,MAT,16,GUL,fom dat time dey jedus staat fa splain ta e ciple dem say a haffa go ta jerusalem
987,MAT,16,GUL,dey de jew leada dem an de leada dem ob de priest dem an de law teacha dem dey gwine mek me suffa a whole heap
988,MAT,16,GUL,dey gwine kill me bot een shree day a gwine git op fom mongst de dead an lib gin
989,MAT,16,GUL,peter call jedus way fom de oda ciple dem an e staat fa buke jedus say lawd mus dohn leh dat happen dat ain neba gwine happen ta ya jedus ton roun an tell peter say git way fom me satan ya da git een me way cause ya da tink like people da tink
990,MAT,16,GUL,ya ain tink like how god da tink den jedus tell e ciple dem say ef a poson wahn fa come wid me e mus dohn do jes wa e wahn fa do no mo
991,MAT,16,GUL,e haffa tote e cross an folla me
992,MAT,16,GUL,de poson wa da try fa sabe e life e gwine loss e true life
993,MAT,16,GUL,bot de poson wa loss e life cause ob me e gwine git de true life
994,MAT,16,GUL,wa good e do a poson ef e git ebryting een de whole wol an stillyet e gone ta hell wen e dead
995,MAT,16,GUL,e done loss e true life ainty
996,MAT,16,GUL,cause de man wa come fom god gwine come wid e fada god glory an de angel dem
997,MAT,16,GUL,an den e gwine gii all people de pay fa wa dey done
998,MAT,16,GUL,a da tell oona fa true some ob dem wa dey yah dey ain gwine dead til dey done see de man wa come fom god come fa rule oba de wol
999,MAT,17,GUL,atta six day jedus call peter james an e broda john fa go long wid um
1000,MAT,17,GUL,dey gone pontop a mountain an jes dem been dey
1001,MAT,17,GUL,an wiles de ciple dem beena look pon um dey see jedus change right fo dey eye
1002,MAT,17,GUL,e face beena shine like de sun an e cloes ton white jes like a bright light
1003,MAT,17,GUL,all ob a sudden dem shree ciple see moses an elijah appeah da taak wid jedus
1004,MAT,17,GUL,peter tell jedus say lawd e a good ting we dey yah ef ya wahn a gwine mek shree bush aaba oba yah one fa ya one fa moses an one fa elijah
1005,MAT,17,GUL,wiles peter da taak a cloud wa beena shine bright cyas a shada oba um an kiba um op
1006,MAT,17,GUL,an dey yeh one boice come outta de cloud say dis yah me son wa a lob a whole heap
1007,MAT,17,GUL,a sho please wid um
1008,MAT,17,GUL,mus listen ta wa e tell oona wen de ciple dem yeh dat boice dey been so scaid dey faddown wid dey face ta de groun
1009,MAT,17,GUL,jedus come tetch um an say git op mus dohn be scaid so dey look op bot dey ain see nobody dey cep jedus
1010,MAT,17,GUL,wen dey come down de hill jedus chaage um say oona mus dohn tell nobody wa oona been see op dey til de man wa come fom god done git op fom de dead an lib gin
1011,MAT,17,GUL,de ciple dem aks jedus say den hoccome de jew law teacha dem say elijah haffa come fus
1012,MAT,17,GUL,jedus ansa um say fa sho elijah come fus an e gwine git all ting ready
1013,MAT,17,GUL,bot a da tell oona elijah done come bot people ain know um
1014,MAT,17,GUL,an dey beena do um jes how dey wahn fa do
1015,MAT,17,GUL,same way so dey gwine mek de man wa come fom god suffa
1016,MAT,17,GUL,so den de ciple dem ondastan dat jedus beena taak ta um bout john wa bactize
1017,MAT,17,GUL,wen jedus an e ciple dem git ta de crowd ob people one man come an kneel down fo jedus
1018,MAT,17,GUL,e say lawd a da beg ya hab mussy pon me son e ketch fits an da suffa tommuch
1019,MAT,17,GUL,e so bad dat heapa time e faddown eenta de fire an eenta de wata
1020,MAT,17,GUL,a done bring um ta ya ciple dem bot dey ain been able fa mek um well
1021,MAT,17,GUL,jedus mek ansa say oona people yah wa lib een dis time ain got no fait oona ain ondastan nottin
1022,MAT,17,GUL,hommuch mo longa a gwine haffa pit op wid oona
1023,MAT,17,GUL,den e tell de man say bring ya son yah
1024,MAT,17,GUL,jedus gii orda ta de ebil sperit wa hab de boy
1025,MAT,17,GUL,dat ebil sperit come outta de boy an jes den dat boy git well
1026,MAT,17,GUL,den de ciple dem come ta jedus way fom de oda people
1027,MAT,17,GUL,dey aks um say hoccome we ain been able fa dribe de ebil sperit outta de boy
1028,MAT,17,GUL,jedus ansa say oona ain got nuff fait
1029,MAT,17,GUL,a da tell oona fa true say ef oona bleebe eben ef oona fait ain no mo big den a leetle mustard seed oona kin gii orda ta dis high hill say come outta dey an go oba yonda an dat hill gwine moob
1030,MAT,17,GUL,ain nottin wa oona ain gwine be able fa do bot oona ain gwine be able fa dribe out dat kind ob ebil sperit cep oona pray an fast wen de ciple dem all meet op een galilee jedus tell um say dey gwine han oba de man wa come fom god ta dem wa een chaage yah
1031,MAT,17,GUL,dey gwine kill um
1032,MAT,17,GUL,bot atta shree day e gwine git op fom mongst de dead
1033,MAT,17,GUL,e gwine lib gin
1034,MAT,17,GUL,den de ciple dem been saaful tommuch
1035,MAT,17,GUL,wen jedus an e ciple dem git ta capernaum de people wa geda tax come ta peter
1036,MAT,17,GUL,dey aks peter say oona teacha da pay de tax fa god house ainty
1037,MAT,17,GUL,peter ansa um say yeah e da pay de tax
1038,MAT,17,GUL,wen peter gone eenta de house jedus taak ta um fus say simon wa ya tink bout dis
1039,MAT,17,GUL,who pay all de diffunt kind ob tax dem ta de rula dem een dis wol
1040,MAT,17,GUL,de beenyah people or de comeyah people
1041,MAT,17,GUL,peter ansa say de comeyah people ainty
1042,MAT,17,GUL,jedus tell peter say so den de people wa blongst ta de country ain haffa pay
1043,MAT,17,GUL,bot we ain wahn fa mek dem people bex wid we so go ta de lake an cyas ya hook out eenta de wata
1044,MAT,17,GUL,de fus fish wa ya ketch open e mout an ya gwine find one silba coin dey
1045,MAT,17,GUL,tek dat coin an pay um fa we tax
1046,MAT,18,GUL,jes den de ciple dem come aks jedus say whodat de big leada mongst dem wa god da rule
1047,MAT,18,GUL,jedus call one leetle chile an hab um stanop mongst um
1048,MAT,18,GUL,jedus say a da tell oona fa true cep oona change oona way an come fa be like leetle chullun oona ain neba gwine be wid god wen e da rule
1049,MAT,18,GUL,weh god da rule de poson wa humble esef like a leetle chile god hona um de mos
1050,MAT,18,GUL,an de poson wa heppy fa tek een a leetle chile like dis one yah een me name dat poson da tek me een too
1051,MAT,18,GUL,de poson wa mek one ob de leetle chullun like dis wa bleebe pon me do bad e mo betta fa dat poson ef dey been tie a big grine stone roun e neck an chunk um eenta de deep sea
1052,MAT,18,GUL,e gwine be a haad time fa de people een de wol cause ob dem ting dey wa da mek um sin fa true ting gwine happen wa mek people wahn fa do bad
1053,MAT,18,GUL,bot de poson wa mek dem ting happen e gwine hab plenty trouble ef oona han or oona foot da mek oona do bad ting cut um off an shrow um way
1054,MAT,18,GUL,e mo betta fa oona fa be cripple op an hab jes one han or one foot an git life wa neba end den fa oona fa keep two han an two foot an den dey chunk oona eenta de fire wa gwine keep on da bun faeba
1055,MAT,18,GUL,an ef oona eye da mek oona do bad ting oona fa pull um out an chunk um way e mo betta fa oona fa hab jes one eye an git life wa neba end den fa oona fa keep two eye an den dey chunk oona eenta de hell fire
1056,MAT,18,GUL,oona mus mek sho dat oona ain look down pon none ob dese leetle one yah tink say e ain mount ta nottin
1057,MAT,18,GUL,cause a da tell oona dat dese leetle one yah dey own angel dem een heaben da look pon me fada face all de time de man wa come fom god e come fa sabe dem people wa done loss dey way sposin a hundud sheep blongst ta one man
1058,MAT,18,GUL,ef one ob dem sheep git loss wa dat man fa do
1059,MAT,18,GUL,e gwine lef de ninetynine sheep wa safe dey pon de hillside an e gwine saach fa de one wa loss ainty
1060,MAT,18,GUL,an a da tell oona fa true ef e find um e gwine rejaice fa dat one sheep mo den fa de ninetynine oda res wa ain neba loss dey way
1061,MAT,18,GUL,same way so oona fada god een heaben ain wahn none ob dese leetle one fa loss e way
1062,MAT,18,GUL,ef ya broda da do ya bad go ta um an show um wa e do bad ginst ya
1063,MAT,18,GUL,bot ya mus tek um off ta de side
1064,MAT,18,GUL,ef e gree say e done bad ya done win ya broda back
1065,MAT,18,GUL,bot ef e ain gree wid ya ya mus tek one or two oda broda long wid ya an go ta um so dat two or shree poson gwine be dey fa know wa e been say
1066,MAT,18,GUL,ef dat broda ain gree wid wa de oda broda dem tell um den ya mus tell de choch wa e done bad ginst ya
1067,MAT,18,GUL,an ef dat poson ain gree eben wid wa de choch people tell um den ya mus treat um like poson wa ain bleebe pon god an like poson wa geda tax
1068,MAT,18,GUL,a da tell oona fa true say wasoneba oona say ain oughta be done een dis wol god gwine say dat ain oughta be done een heaben
1069,MAT,18,GUL,an wasoneba oona say kin be done een dis wol god gwine say dat kin be done een heaben
1070,MAT,18,GUL,a da tell oona gin say wen two ob oona een dis wol gree bout wasoneba ting oona da aks god fa me fada een heaben gwine do dat ting fa oona
1071,MAT,18,GUL,cause weh two or shree geda togeda fa pray een me name a dey wid um
1072,MAT,18,GUL,den peter come ta jedus an aks um say lawd how many time a mus fagib me broda wen e da do me bad
1073,MAT,18,GUL,a fa fagib um til e reach seben time
1074,MAT,18,GUL,jedus ansa um say no not jes seben time
1075,MAT,18,GUL,ya mus fagib um sebentyseben time
1076,MAT,18,GUL,cause wen god da rule e stan like one king dat cide fa look at e book weh e been write down hommuch e saabant dem owe um
1077,MAT,18,GUL,wen de king staat fa look at de book dey come da bring een one saabant wa owe um a whole heapa money
1078,MAT,18,GUL,de saabant ain got no money so de king chaage e man dem fa sell dat saabant long wid e wife an e chullun fa be slabe an fa sell all dat saabant propaty fa pay wa e owe
1079,MAT,18,GUL,den dat saabant faddown fo de king an beg um say lawd do please beah wid me an a gwine pay ya ebryting a owe ya de king feel saary fa dat saabant an e tell um e ain haffa pay back de money e owe um an e leh um go free
1080,MAT,18,GUL,bot wen dat saabant done gone e meet one ob de oda saabant dem wa been owe um a leetle bit ob money
1081,MAT,18,GUL,e grab hole ta um by e troat an staat fa choke um an chaage um say ya mus pay me all wa ya owe me dat oda saabant faddown fo um an beg um say please sah beah wid me an a gwine pay ya back wa a owe ya bot dat saabant ain gree ta dat
1082,MAT,18,GUL,steada dat e mek dem shrow dat oda saabant eenta de jailhouse til e pay wa e owe
1083,MAT,18,GUL,wen de oda res ob de saabant dem see wa happen dey been opsot fa true
1084,MAT,18,GUL,so dey gone an tell de king all wa done happen
1085,MAT,18,GUL,den de king hab um call een dat saabant wa e been fagib
1086,MAT,18,GUL,e tell um say ya wickity saabant a been say ya ain haffa pay back de money wa ya owe me cause ya beg me
1087,MAT,18,GUL,yasef oughta been hab mussy pon de oda saabant jes like a been hab mussy pon ya ainty
1088,MAT,18,GUL,de king been too bex so e gim ta dem wa gyaad de jailhouse an mek um pit dat saabant eenta de jailhouse til e pay back all wa e owe
1089,MAT,18,GUL,an jedus say so den dat how me fada een heaben gwine do ta ebry one ob oona ef wid all ya haat ya ain fagib ya broda wa do ya bad
1090,MAT,19,GUL,wen jedus done say dem ting dey e come outta galilee an gone ta de lan ob judea ta de oda side ob de jerden riba
1091,MAT,19,GUL,great crowd ob people dem folla um dey an e heal de sick people
1092,MAT,19,GUL,some pharisee dem been wahn fa ketch um da taak ginst god law so dey aks um say coddin ta we law e right fa man fa worce e wife wasoneba mek um wahn fa do um
1093,MAT,19,GUL,jedus ansa de pharisee dem say ain oona neba read wa god book say
1094,MAT,19,GUL,fom wen e fus mek de wol god mek two kind ob people man an ooman
1095,MAT,19,GUL,an god say cause ob dat de man gwine lef e fada an e modda an jine wid e wife an dem two gwine come fa be one poson
1096,MAT,19,GUL,so dey ain two poson no mo
1097,MAT,19,GUL,dem two done come fa be one poson
1098,MAT,19,GUL,so den wen god done jine dem togeda mus dohn nobody tek um paat fom one noda
1099,MAT,19,GUL,de pharisee dem aks jedus say den hoccome moses been gii we law wa say man kin gii e wife worce paper an sen um way
1100,MAT,19,GUL,jedus ansa um say cause oona haat haad moses gii oona dat law dey wa say man kin worce e wife
1101,MAT,19,GUL,bot dat ain de way dat been wen god fus mek man an ooman
1102,MAT,19,GUL,a da tell oona say ef a man worce e wife fa oda reason cep ef e sleep wid oda man an den dat man marry noda ooman dat man done guilty ob sleep wid ooman wa ain e own wife
1103,MAT,19,GUL,jedus ciple dem tell jedus say well den ef dat so e stan wid man an e wife e betta ef a man ain git marry
1104,MAT,19,GUL,jedus ansa um say ain all man kin cept dis bot jes dem wa god done mek um able fa do dat
1105,MAT,19,GUL,dey diffunt reason wa mek some people able fa lib dout dey marry
1106,MAT,19,GUL,some dem dat way fom de time dey bon an some dat way cause people mek um like dat
1107,MAT,19,GUL,an some oda ain marry cause dey wahn fa gii god all dey life fa bring people fa lib onda god rule
1108,MAT,19,GUL,so den de poson wa able fa cept dis leh um cept um
1109,MAT,19,GUL,some people bring leetle chullun ta jedus fa hab um pit e han pon dey head an pray fa um
1110,MAT,19,GUL,bot de ciple dem buke dem people wa beena bring um
1111,MAT,19,GUL,jedus say oona mus leh de chullun come ta me
1112,MAT,19,GUL,mus dohn stop um cause de people wa like dem chullun yah gwine be wid god wen e da rule
1113,MAT,19,GUL,an jedus pit e han pon dey head an bless um
1114,MAT,19,GUL,den e gone way fom dey
1115,MAT,19,GUL,one man come ta jedus an aks um say teacha wa good ting a mus do fa git ebalastin life
1116,MAT,19,GUL,jedus ansa um say hoccome ya aks me bout wa good
1117,MAT,19,GUL,ain nobody good cep fa god
1118,MAT,19,GUL,ef ya wahn fa git ebalastin life ya mus do wa god law tell ya fa do
1119,MAT,19,GUL,de man aks jedus say wish ob de law dem a haffa keep
1120,MAT,19,GUL,jedus ansa mus dohn kill nobody
1121,MAT,19,GUL,mus dohn sleep wid oda man wife
1122,MAT,19,GUL,mus dohn tief
1123,MAT,19,GUL,mus dohn lie bout wa oda people done
1124,MAT,19,GUL,ya mus pay mind ta ya fada an ya modda an lob oda people same like ya da lob yasef
1125,MAT,19,GUL,de nyoung man tell jedus say a done keep all dem law yah
1126,MAT,19,GUL,wa lef dat a haffa do
1127,MAT,19,GUL,jedus ansa ef ya wahn fa be fit een god eye fa git ebalastin life ya mus go sell all dem ting ya got an gii way de money ta de people wa ain got nottin
1128,MAT,19,GUL,ef ya do dat ya gwine be rich fa true een heaben
1129,MAT,19,GUL,atta ya done done dat ya mus come folla me
1130,MAT,19,GUL,wen dat nyoung man yeh wa jedus say e been too saaful an e lef jedus cause e hab a whole heapa ting
1131,MAT,19,GUL,den jedus tell e ciple dem say a da tell oona fa true e ain easy eben a leetle bit fa rich people fa come onda god rule
1132,MAT,19,GUL,a da tell oona sompin mo e mo easy fa mek de camel go shru a needle eye den fa a rich man fa come onda god rule
1133,MAT,19,GUL,wen de ciple dem yeh wa jedus say dey been stonish an dey aks um say ef dat so e stan ain nobody gwine be sabe ainty
1134,MAT,19,GUL,jedus look scraight at um an ansa say god able fa do wa people ain able fa do
1135,MAT,19,GUL,god able fa do all ting
1136,MAT,19,GUL,den peter ansa say look yah we done lef ebryting fa folla ya wa god gwine gii we
1137,MAT,19,GUL,jedus tell um say a da tell oona fa true say een de wol wa gwine come wen de man wa come fom god gwine seddown pon e shrone fa rule de wol wid great glory oona wa beena folla me gwine seddown too pon tweb shrone fa jedge de tweb tribe ob israel
1138,MAT,19,GUL,an ebrybody wa done lef e house or e broda dem or e sista dem or e fada or e modda or e chullun or e propaty so dat e kin do wa a tell um fa do god gwine gim a hundud time mo den wa e done lef fa folla me an e gwine gim ebalastin life
1139,MAT,19,GUL,bot plenty wa fus now dey gwine be las an plenty dem wa las now dey gwine be fus
1140,MAT,20,GUL,wen god rule e stan like wen one man wa got a faam go out aaly een de maanin fa find wokman dem fa go wok een e grape fiel
1141,MAT,20,GUL,de man gree fa gii dem wokman dey pay fa de day wa been one silba coin fa ebry man
1142,MAT,20,GUL,den e sen um out fa wok een e fiel
1143,MAT,20,GUL,bout nine oclock de man gone out gin ta weh all de man dem da geda an e see some oda man dem da stanop dey an dey ain da do nottin
1144,MAT,20,GUL,so e tell um say oona fa go wok een me fiel too an a gwine pay oona wa right fa oona fa git
1145,MAT,20,GUL,so de man dem gone fa wok
1146,MAT,20,GUL,den bout tweb oclock an bout shree oclock e gone back gin an done de same ting
1147,MAT,20,GUL,bout fibe oclock e gone out gin ta weh de man dem beena geda an e see oda man dem still da stanop dey
1148,MAT,20,GUL,e aks um say hoccome oona da stan yah all day an ya ain do nottin
1149,MAT,20,GUL,dey ansa um say ain nobody aks we fa wok fa um
1150,MAT,20,GUL,de man say well den oona gwine come an wok een me grape fiel too
1151,MAT,20,GUL,wen ebenin come de man wa got de faam tell e head man ob de wokman dem say call de wokman dem an gim dey pay
1152,MAT,20,GUL,staat wid dem wokman fus wa a sen las ta de fiel an keep on da pay dem dat way til ya end op wid dem wa a sen fus ta de fiel
1153,MAT,20,GUL,e gii ebry one ob de wokman dem wa e sen ta de fiel bout fibe oclock one silba coin
1154,MAT,20,GUL,so den wen de wokman dem wa e sen fus ta de fiel see dat dey tink say e gwine pay um mo den e pay de oda wokman dem
1155,MAT,20,GUL,bot e gii ebry one ob um one silba coin
1156,MAT,20,GUL,wen dey git dey money dey staat fa grumble ginst de man wa got de faam
1157,MAT,20,GUL,dey say dem wokman wa ya sen fa wok las dey wok jes one hour
1158,MAT,20,GUL,bot we beena wok de whole day een de hot sun
1159,MAT,20,GUL,stillyet ya gii we de same pay same like dey got
1160,MAT,20,GUL,bot de man wa got de faam e ansa one ob um say me fren listen ta me a ain do ya bad
1161,MAT,20,GUL,ya been gree fa wok fa one silba coin ainty
1162,MAT,20,GUL,tek ya pay an go ta ya house
1163,MAT,20,GUL,a wahn fa gii dem wokman wa a sen las ta de fiel de same pay wa a gii ya
1164,MAT,20,GUL,ain a got de right fa do wa a wahn wid me own money
1165,MAT,20,GUL,ya ain git de long eye cause a good ta dem ainty
1166,MAT,20,GUL,an jedus tell um say so den dem wa las gwine be fus an dem wa fus gwine be las
1167,MAT,20,GUL,wen jedus beena gwine op ta jerusalem e tek de tweb ciple ta one side an e tell um say we da gwine op ta jerusalem
1168,MAT,20,GUL,an de people dey gwine han de man wa come fom god oba ta de leada dem ob de jew priest dem an de jew law teacha dem
1169,MAT,20,GUL,dey gwine jedge um an say e mus dead
1170,MAT,20,GUL,atta dat dey gwine ton um oba ta de people wa ain bleebe pon god
1171,MAT,20,GUL,dem people gwine tek um fa mek fun
1172,MAT,20,GUL,dey gwine whip um an den dey gwine nail um pon a cross til e dead
1173,MAT,20,GUL,bot atta shree day de man wa come fom god gwine git op fom mongst de dead an lib gin
1174,MAT,20,GUL,atta dat zebedee wife wid e son dem come ta jedus
1175,MAT,20,GUL,de ooman kneel down fo jedus an beg um fa do sompin fa um
1176,MAT,20,GUL,jedus aks um say wa ya wahn me fa do fa ya
1177,MAT,20,GUL,e ansa say a wahn ya fa promise me say dat wen ya gwine rule ya gwine leh me two son seddown close ta ya one ob um pon ya right han side an de oda one pon ya lef han side
1178,MAT,20,GUL,bot jedus tell de son dem say oona ain ondastan wa oona da aks me fa do
1179,MAT,20,GUL,oona gwine be able fa suffa wid me fa drink fom de cup wa a gwine drink fom
1180,MAT,20,GUL,dey ansa say we gwine be able fa do um
1181,MAT,20,GUL,jedus say fa true oona gwine drink fom dat cup wa a gwine drink fom
1182,MAT,20,GUL,bot a ain got de tority fa say dat oona gwine seddown pon me right han side an pon me lef han side
1183,MAT,20,GUL,me fada da keep dem place dey fa de people wa e done pick
1184,MAT,20,GUL,wen de oda ten ciple dem yeh bout dat dey been too bex wid de two broda
1185,MAT,20,GUL,jedus call um all togeda an tell um say oona know bout de leada dem wa da rule oba de people dey een de wol
1186,MAT,20,GUL,dey tell de people wa fa do all de time an dey big leada dem got tority oba um
1187,MAT,20,GUL,bot e ain gwine be dat way mongst oona
1188,MAT,20,GUL,steada dat ef one ob oona wahn fa be oona leada e mus be oona saabant
1189,MAT,20,GUL,an ef one ob oona wahn fa be fus e mus be oona slabe jes like de man wa come fom god
1190,MAT,20,GUL,e ain come fa mek people e saabant
1191,MAT,20,GUL,e come fa be de people saabant an fa gii e life fa pay de price fa sabe a whole heapa people
1192,MAT,20,GUL,wen jedus an e ciple dem beena come outta jericho a big crowd ob people beena folla um
1193,MAT,20,GUL,two bline man been seddown close by de road
1194,MAT,20,GUL,wen dey yeh say dat jedus da pass by dey holla say lawd son ob david hab mussy pon we de people een de crowd buke de man dem tell um fa hush op dey mout
1195,MAT,20,GUL,bot de man dem holla mo louda lawd son ob david hab mussy pon we jedus stop dey an call ta um
1196,MAT,20,GUL,e aks um say wa oona wahn me fa do fa oona
1197,MAT,20,GUL,dey ansa say lawd we wahn ya fa mek we see
1198,MAT,20,GUL,jedus been saary fa um een e haat
1199,MAT,20,GUL,e tetch dey eye
1200,MAT,20,GUL,dat same time dem man been able fa see an dey folla jedus
1201,MAT,21,GUL,wen jedus an e ciple dem git close ta jerusalem dey git ta bethphage dey ta de big hill dey call de mount olib
1202,MAT,21,GUL,jedus sen two e ciple dem on head ob um
1203,MAT,21,GUL,e tell um say go ta de willage wa dey fo oona
1204,MAT,21,GUL,same time oona git ta de willage oona gwine see one donkey dat dey done tie op dey
1205,MAT,21,GUL,e got e leetle one dey close ta um
1206,MAT,21,GUL,oona mus ontie um an fetch um ta me yah
1207,MAT,21,GUL,ef anybody aks oona wa ya da do oona fa tell um say de lawd need um
1208,MAT,21,GUL,den dey gwine sen um right way
1209,MAT,21,GUL,dis happen fa mek come true wa de prophet been say gwine happen wen e say tell de people een jerusalem de city ob zion say look yah oona king da come ta oona e ain hut nottin an e da ride pon a donkey an pon de modda donkey leetle donkey
1210,MAT,21,GUL,so de two ciple dem gone long ta de willage an dey done wa jedus tell um fa do
1211,MAT,21,GUL,dey tek de donkey an e leetle one ta jedus
1212,MAT,21,GUL,den dey pit dey cloes pontop um an jedus git op pon um da seddown pon dey cloes
1213,MAT,21,GUL,a great big crowd ob people wa been dey spread some ob dey cloes pon de road front ob jedus
1214,MAT,21,GUL,oda people broke off some leetle branch fom some tree spread um pon de road weh jedus been gwine pass
1215,MAT,21,GUL,de great crowd ob people dem wa beena waak long front ob jedus an dem wa come hine um dey beena holla say leh we praise de son ob david god bless de one wa come een de lawd name praise god een heaben wen jedus gone eenta jerusalem de town ton opside down
1216,MAT,21,GUL,de people been stir op an dey say who dis man yah
1217,MAT,21,GUL,de crowd ob people ansa say dis yah jedus de prophet
1218,MAT,21,GUL,e come fom nazareth een galilee
1219,MAT,21,GUL,den jedus gone eenside god house an e dribe out all dem people wa beena buy an sell ting dey
1220,MAT,21,GUL,e ton oba de table dem weh people beena mek change fa de money ob people fom oda lan
1221,MAT,21,GUL,an e ton oba de chair dem weh dey beena sell pigeon
1222,MAT,21,GUL,e tell de people say god book say people gwine call me house de place weh people come fa pray ta god bot oona da ton um eenta place weh de tief dem da hide de bline people an dem wa cripple op dey come ta jedus dey een god house an e mek um well
1223,MAT,21,GUL,bot de leada dem ob de jew priest dem an de jew law teacha dem been too bex cause dey see de great wok dem wa jedus beena do an dey yeh de chullun dey een god house da holla say leh we praise david son so de leada dem ob de jew priest dem an de law teacha dem aks jedus say ya ain yeh wa dey da say
1224,MAT,21,GUL,jedus ansa um say yeah a da yeh um
1225,MAT,21,GUL,ain oona neba read wa dey write een god book say god done laan nyoung chullun an baby dem fa gim praise
1226,MAT,21,GUL,jedus lef um an gone outta de city fa sleep een bethany
1227,MAT,21,GUL,de nex maanin wen jedus beena go back ta jerusalem e been hongry
1228,MAT,21,GUL,e see one fig tree close ta de road so e gone ta de tree
1229,MAT,21,GUL,bot e ain find nottin pon um cep leaf
1230,MAT,21,GUL,den e tell de tree say ya ain fa beah no fig no mo right way de fig tree done dry op
1231,MAT,21,GUL,wen de ciple dem see wa happen dey stonish an dey aks say wa mek dis tree yah dry op right way
1232,MAT,21,GUL,jedus ansa um say a da tell oona fa true ef oona bleebe god fa true an oona ain doubt oona gwine be able fa do wa a done ta de fig tree yah
1233,MAT,21,GUL,an ain jes dat dat oona gwine be able fa do
1234,MAT,21,GUL,oona gwine be able fa tell dis mountain yah say ya fa git op an go shrow yasef eenta de sea an dat wa gwine happen
1235,MAT,21,GUL,wen oona da pray ta god fa sompin ef oona bleebe god gwine do um fa oona den fa true dat wa gwine happen
1236,MAT,21,GUL,jedus gone eenta god house
1237,MAT,21,GUL,an wiles e beena laan de people dey de leada dem ob de jew priest dem an oda jew leada dem come aks jedus say tell we hoccome ya got de right fa do dem ting yah
1238,MAT,21,GUL,whodat gii ya dat right
1239,MAT,21,GUL,jedus ansa um say leh me aks oona one queshon too
1240,MAT,21,GUL,ef oona ansa me a gwine tell oona whodat gii me de tority fa do dem ting
1241,MAT,21,GUL,wen john wa bactize people come yah whodat gim de right fa bactize
1242,MAT,21,GUL,tell me god gim de tority or de people gim dat tority
1243,MAT,21,GUL,dey staat fa bicka mongst deysef say ef we say god gii john dat tority jedus gwine aks we say well den hoccome oona ain bleebe john
1244,MAT,21,GUL,bot ef we say people gii john dat tority we haffa be scaid ob de people cause dey all bleebe dat john been a prophet
1245,MAT,21,GUL,so dey ansa jedus say we ain know
1246,MAT,21,GUL,den jedus say well den a ain needa gwine tell oona whodat gii me de tority fa do dem ting yah
1247,MAT,21,GUL,jedus say now den wa oona tink bout dis
1248,MAT,21,GUL,one man got two son
1249,MAT,21,GUL,e gone ta de fus son an tell um say me son dis day yah go wok fa me een de gyaaden
1250,MAT,21,GUL,de son ansa e fada say a ain gwine do um
1251,MAT,21,GUL,bot atta dat e saary fa wa e say
1252,MAT,21,GUL,e change e mind an e gone fa do de wok
1253,MAT,21,GUL,den de fada gone ta e oda son an tell um de same ting
1254,MAT,21,GUL,dat son ansa um say a gwine go do um sah bot e ain go do um
1255,MAT,21,GUL,now den tell me wish one ob dem two son yah done wa e fada tell um fa do
1256,MAT,21,GUL,dey ansa jedus say de fus son done um
1257,MAT,21,GUL,jedus say a da tell oona fa true dem people wa da geda tax an dem ooman wa da lib loose life dey gwine come onda god rule fo oona
1258,MAT,21,GUL,cause john wa bactize been come fa show oona how fa waak scraight wid god an oona ain bleebe um
1259,MAT,21,GUL,bot dem wa da geda tax an dem ooman wa da lib loose life dey bleebe um
1260,MAT,21,GUL,eben wen oona see dat dey bleebe um oona still ain change oona sinful way an bleebe um
1261,MAT,21,GUL,jedus tell um say listen yah ta dis oda paable
1262,MAT,21,GUL,one man wa got a faam e plant a heapa grapewine
1263,MAT,21,GUL,e mek a wall roun de grapewine fiel an e mek a place fa mash op de grape dem fa mek wine
1264,MAT,21,GUL,an e build a place pontop de stone wall fa people fa keep gyaad oba de gyaaden
1265,MAT,21,GUL,den e rent de faam wid de grapewine ta some faama dem fa tek cyah ob de gyaaden
1266,MAT,21,GUL,den dat man gone way ta noda country
1267,MAT,21,GUL,wen haabis time come de man wa own de grapewine faam sen e wokman dem fa git de owna paat ob de haabis
1268,MAT,21,GUL,bot dem faama wa tek cyah ob de grapewine dey grab hole ta de owna wokman dem
1269,MAT,21,GUL,dey beat op on one an dey kill noda one
1270,MAT,21,GUL,an dey chunk stone at noda one
1271,MAT,21,GUL,den de man wa own de grapewine faam sen oda wokman dem mo den de fus time
1272,MAT,21,GUL,bot dey beat um op same way
1273,MAT,21,GUL,so den las ob all de owna sen e son ta de faama dem
1274,MAT,21,GUL,e say dey gwine show hona ta me son
1275,MAT,21,GUL,bot wen de faama dem see de owna son dey tell one noda say dat de son wa dis propaty yah gwine be lef ta
1276,MAT,21,GUL,leh we kill um so dat de propaty gwine come ta we
1277,MAT,21,GUL,so dey grab hole ta um an shrow um outta de faam an kill um
1278,MAT,21,GUL,den jedus aks um say now den wen de man wa own de grapewine faam come wa e gwine do ta dem faama
1279,MAT,21,GUL,dey ansa say fa true e gwine kill dem wickity people an e gwine find oda faama dem fa tek cyah ob de grapewine an fa gim e paat ob de haabis wen haabis time come
1280,MAT,21,GUL,jedus tell um say ain oona neba read wa dey write een god book
1281,MAT,21,GUL,dey say de stone dat de builda chunk out dat de stone wa portant mo den all de oda res
1282,MAT,21,GUL,de lawd mek um dat way an we tink dis a great ting wa done happen so den a da tell oona say de right wa oona got fa lib onda god rule ain gwine blongst ta oona no mo
1283,MAT,21,GUL,oda nation wa gwine do wa god tell um dey gwine git de right fa hab god rule oba um
1284,MAT,21,GUL, de poson wa faddown pon dis stone yah gwine broke op all e bone
1285,MAT,21,GUL,an wen de stone faddown pon somebody e gwine grine um op wen de leada dem ob de jew priest dem de pharisee dem yeh dem paable wa jedus tell dey ondastan dat e beena taak bout dem
1286,MAT,21,GUL,so dey beena look fa way fa grab hole ta um
1287,MAT,21,GUL,bot dey been scaid ob de crowd ob people cause de people bleebe dat jedus a prophet
1288,MAT,22,GUL,jedus da taak ta de people een paable gin
1289,MAT,22,GUL,e say god rule stan like wen one king beena mek a marry feas fa e son
1290,MAT,22,GUL,e sen e saabant dem fa go call de people wa e done eenbite fa come ta de marry feas bot dey ain wahn fa come
1291,MAT,22,GUL,so den e sen oda saabant an e tell um say tell dem wa a been eenbite say a done mek ready all ting fa de feas
1292,MAT,22,GUL,a hab um butcha me ox dem an me fat calf dem an ebryting done ready
1293,MAT,22,GUL,oona mus come ta de marry feas bot de people wa de saabant dem call fa come dey ain pay um no mind an dey gone off
1294,MAT,22,GUL,one gone ta e faam
1295,MAT,22,GUL,noda one gone ta e sto
1296,MAT,22,GUL,de oda res grab hole ta de saabant dem wa de king sen
1297,MAT,22,GUL,dey beat um op an kill um
1298,MAT,22,GUL,de king been too bex
1299,MAT,22,GUL,e sen e sodja dem fa go kill de people wa done kill e saabant dem an fa bun dey town
1300,MAT,22,GUL,den de king tell e oda saabant dem say de marry feas done ready bot de people wa a done been eenbite ain been fit fa come dey
1301,MAT,22,GUL,mus go out ta de main screet dem an eenbite all de people wa oona able fa find
1302,MAT,22,GUL,so de saabant dem gone out ta de screet an geda all de people dey able fa find
1303,MAT,22,GUL,dey eenbite good people an bad people
1304,MAT,22,GUL,an de place weh de king mek e marry feas been full op wid dem people wa e eenbite
1305,MAT,22,GUL,bot wen de king gone een ta dat place fa see dem wa e eenbite e see one man dey wa ain weah de cloes dat e oughta weah ta de marry feas
1306,MAT,22,GUL,de king aks um say me fren how ya happen fa come eenside yah wen ya ain weah de cloes dat ya oughta weah ta de marry feas
1307,MAT,22,GUL,de man ain got nottin fa say
1308,MAT,22,GUL,den de king tell e saabant dem say tie op dis man han an foot an chunk um out een de daak
1309,MAT,22,GUL,dey people gwine cry bitta teah an bite dey tongue
1310,MAT,22,GUL,an jedus say god eenbite plenty people bot plenty people ain been pick fa come lib onda e rule
1311,MAT,22,GUL,den de pharisee dem gone way an mek plan togeda fa aks jedus schemy queshon fa trip um op
1312,MAT,22,GUL,dey sen dey own ciple dem ta jedus togeda wid some ob de jew people wa been jine herod group
1313,MAT,22,GUL,dey sen um fa go tell jedus say teacha we know ya da taak true an ya da laan we de true way fa folla god
1314,MAT,22,GUL,ya ain warry bout wa people da tink cause ya da look pon all people de same
1315,MAT,22,GUL,den dey aks jedus say well den tell we wa ya tink
1316,MAT,22,GUL,e right coddin ta we law fa pay tax ta de roman rula caesar
1317,MAT,22,GUL,bot jedus see shru dey trick so e tell um say oona hypicrit hoccome oona da try fa tek wa a say fa ketch me
1318,MAT,22,GUL,show me de roman coin wa oona tek fa pay de tax dey gone bring um de coin
1319,MAT,22,GUL,den jedus aks um say whodat hab e face an e name dey pon dis coin
1320,MAT,22,GUL,dey say dat caesar face an name dey
1321,MAT,22,GUL,jedus say well den oona mus gii caesar dat wa blongst ta caesar an gii god wa blongst ta god
1322,MAT,22,GUL,wen dey yeh wa jedus tell um dey been stonish down
1323,MAT,22,GUL,so dey lef um an gone way
1324,MAT,22,GUL,dat same day dey some sadducee come ta jedus
1325,MAT,22,GUL,de sadducee dem say dat dead people ain gwine git op fom mongst de dead an lib gin
1326,MAT,22,GUL,dey come aks jedus one queshon
1327,MAT,22,GUL,dey say teacha moses been say ef a man dead an lef e wife an ain hab no chullun de man broda mus marry de wida ooman an hab chullun een de name ob de man wa done pass oba
1328,MAT,22,GUL,now den dey been seben broda wa nyuse fa lib yah mongst we
1329,MAT,22,GUL,de fus one marry an e dead
1330,MAT,22,GUL,bot cause e ain hab no chullun e lef e wife ta e nex broda
1331,MAT,22,GUL,de same ting happen ta de nex broda an de nex atta dat
1332,MAT,22,GUL,de same ting happen ta all de seben broda dem
1333,MAT,22,GUL,las ob all de wida ooman esef dead
1334,MAT,22,GUL,so den wen de time come wen de dead people gwine git op an lib gin whodat mongst de seben gwine hab dat ooman fa e wife
1335,MAT,22,GUL,all dem been marry um
1336,MAT,22,GUL,jedus ansa um say oona ain tink right cause oona ain ondastan wa dey write een god book needa god powa
1337,MAT,22,GUL,wen de dead lib gin dey gwine be like de angel dem een heaben an dey ain gwine be marry
1338,MAT,22,GUL,now den oona ain neba read wa god tell oona een e book bout people wa gwine git op fom mongst de dead an lib gin
1339,MAT,22,GUL,god say a de god ob abraham de god ob isaac an de god ob jacob
1340,MAT,22,GUL,dat tell we dat e de god ob people wa da lib
1341,MAT,22,GUL,e ain no god ob dead people
1342,MAT,22,GUL,dat dey wa jedus beena laan de people mek um stonish
1343,MAT,22,GUL,wen de pharisee dem yeh say dat jedus ansa de sadducee dem so good dat dey ain got nottin mo fa say den dey git togeda
1344,MAT,22,GUL,one ob dem pharisee wa been a jew law teacha come ta jedus an aks um queshon fa try trap um
1345,MAT,22,GUL,e aks um say teacha wish law great mo den all de oda law dem
1346,MAT,22,GUL,jedus say ya mus lob de lawd ya god wid all ya haat an wid all ya soul an wid all ya mind
1347,MAT,22,GUL,dat de law wa great mo den all de oda law dem
1348,MAT,22,GUL,dat fus ob all de law dem
1349,MAT,22,GUL,de secon law wa great mo den de oda res e like dat fus law
1350,MAT,22,GUL,dat law say ya mus lob ya neighba de same way ya lob yasef
1351,MAT,22,GUL,all de law dem wa god gii moses an all wa god hab de prophet dem laan people dey eenside dem two law yah
1352,MAT,22,GUL,wen de pharisee dem geda togeda jedus aks um one queshon
1353,MAT,22,GUL,e say wa oona tink bout de messiah
1354,MAT,22,GUL,whodat fambly e come out fom
1355,MAT,22,GUL,dey ansa um say de messiah come out fom de fambly ob king david
1356,MAT,22,GUL,jedus say den hoccome god sperit mek david call um lawd
1357,MAT,22,GUL,cause david say de lawd say ta me lawd seddown yah ta me right han side til a pit ya enemy dem ondaneet ya foot
1358,MAT,22,GUL,david call christ lawd
1359,MAT,22,GUL,so den hoccome christ kin come fom david fambly
1360,MAT,22,GUL,wen jedus say dat ain been nobody able fa ansa um
1361,MAT,22,GUL,fom dat time dey nobody ain got no mind fa aks jedus queshon no mo
1362,MAT,23,GUL,den jedus taak ta de crowd ob people an e ciple dem
1363,MAT,23,GUL,e say de law teacha dem an de pharisee dem got de tority fa tapetate fa oona de law wa god been gii moses
1364,MAT,23,GUL,so den oona mus do all wa dey chaage oona fa do
1365,MAT,23,GUL,bot oona mus dohn do wa dey da do cause dey ain do wa dey tell oda people fa do
1366,MAT,23,GUL,dey way dey da tapetate de law dey gii people hebby load fa tote
1367,MAT,23,GUL,bot deysef ain pit eben one finga fa hep um tote dat load
1368,MAT,23,GUL,wasoneba dey da do dey do um jes fa leh all de people shim
1369,MAT,23,GUL,dey da tie lezza case pon dey han an de front ob dey head wid diffunt wod fom god book eenside um
1370,MAT,23,GUL,bot dem pharisee an law teacha mek dey case big so dat all de people kin shim
1371,MAT,23,GUL,same way so dey got long tassle pon de bottom paat ob dey cloes
1372,MAT,23,GUL,wen dey a feas dey lob fa seddown ta de bes place fa nyam
1373,MAT,23,GUL,ta de meetin house dey lob fa seddown weh all de people kin shim
1374,MAT,23,GUL,pon de road dey lob fa people fa hail um call um teacha
1375,MAT,23,GUL,bot oona me ciple dem oona mus dohn git people fa call oona teacha cause oona all broda ob one noda an oona got jes one teacha
1376,MAT,23,GUL,oona mus dohn call nobody yah een dis wol fada cause oona got jes one fada an e dey een heaben
1377,MAT,23,GUL,an oona mus dohn git people fa call oona massa cause oona got jes one massa wa de messiah
1378,MAT,23,GUL,de one wa de mos high op mongst oona e mus be oona saabant
1379,MAT,23,GUL,de poson wa pit esef op god gwine pit um down an de poson wa ain try fa be sompin special mongst oona god gwine raise um op
1380,MAT,23,GUL,e gwine be a haad time fa oona oona law teacha an pharisee oona hypicrit oona da shet de door een people face ta weh god da rule
1381,MAT,23,GUL,oonasef ain wahn fa go eenta weh e da rule an oona da stop de oda people wa da try fa go een fa lib weh e da rule e gwine be a haad time fa oona oona law teacha an pharisee oona hypicrit oona tek oba wida ooman propaty an tief all dey got
1382,MAT,23,GUL,an den oona stanop da pray long time so dat people kin say oona good people fa true cause ob dat god gwine punish oona mo den e gwine punish oda people e gwine be a haad time fa oona oona law teacha an pharisee oona hypicrit oona da trabel all oba de lan an de sea fa taak ta jes one poson an win um oba fa bleebe wa oona bleebe
1383,MAT,23,GUL,an wen e bleebe oona da mek dat poson go ta hell jes like oonasef an e two time mo wossa den oonasef e gwine be a haad time fa oona oona jes like bline people wa da show oda bline people de road oona da laan people say ef poson mek a wow an sweah ta god house e ain haffa do wa e say e gwine do
1384,MAT,23,GUL,bot ef e mek a wow an sweah ta de gole wa dey een god house dat poson haffa do wa e say e gwine do
1385,MAT,23,GUL,oona bline eye fool fa true god house mo greata den de gole cause god house wa mek de gole god own ainty
1386,MAT,23,GUL,an oona da laan people say too ef poson mek a wow an sweah ta de alta een god house e ain haffa do wa e say e gwine do
1387,MAT,23,GUL,bot ef e mek a wow an sweah ta de gif dey pon de alta dat poson haffa do wa e say e gwine do
1388,MAT,23,GUL,oona bline eye fool fa true de alta mo greata den de gif cause de alta wa mek de gif god own ainty
1389,MAT,23,GUL,so den wen a poson mek a wow an sweah ta de alta e da sweah ta de alta an all de gif dem pon de alta
1390,MAT,23,GUL,an wen a poson mek a wow an sweah ta god house e da sweah ta god house an ta god wa da lib dey een god house
1391,MAT,23,GUL,an a poson wa mek a wow an sweah ta heaben e da sweah ta de place weh god seddown fa rule an ta god wa da seddown dey
1392,MAT,23,GUL,e gwine be a haad time fa oona oona law teacha an pharisee oona hypicrit oona gii god a tent ob all de crop an ting oona git eben de leetle mint an dill an cummin an oda herb wa oona grow een ya gyaaden
1393,MAT,23,GUL,stillyet oona ain got no mind fa do de mo bigga ting dem wa god law say oona mus do
1394,MAT,23,GUL,oona ain da do right ta people an hab mussy pon um
1395,MAT,23,GUL,oona ain scraight wid god
1396,MAT,23,GUL,fa true all dem ting yah ya spose fa do bot ya mus dohn lef off dem oda ting
1397,MAT,23,GUL,oona jes like bline people wa da show oda bline people de road oona da tek cyah fa pull de leeleetle fly outta ya drink bot swalla de big camel
1398,MAT,23,GUL,e gwine be a haad time fa oona oona law teacha an pharisee oona hypicrit oona da wash de outside ob oona cup an plate bot dey full op wid all dem ting wa ya git wen ya da tief an lib jes fa yasef
1399,MAT,23,GUL,oona bline pharisee oona mus clean eenside de cup an de plate fus an den de outside gwine be clean too
1400,MAT,23,GUL,e gwine be a haad time fa oona oona law teacha an pharisee oona hypicrit oona jes like tomb wa dey kiba op wid white paint
1401,MAT,23,GUL,de outside ob de tomb look too fine bot eenside de tomb full op wid dead people bone an all kind ob dorty ting
1402,MAT,23,GUL,same way so wen people see oona e look like oona da waak scraight wid god bot eenside oona haat full op wid bad ting oona da do cause oona hypicrit an wickity
1403,MAT,23,GUL,e gwine be a haad time fa oona oona law teacha an pharisee oona hypicrit oona build tomb fa memba de prophet dem
1404,MAT,23,GUL,an de tombstone ob dem wa beena waak scraight wid god oona mek look too fine
1405,MAT,23,GUL,oona da say ef oona been dey een dat time wen we ole people been dey oona ain been fa do wa dey done wen dey kill de prophet dem
1406,MAT,23,GUL,so oona da gree say dat oona de chullun chullun ob dem wa been kill de prophet dem
1407,MAT,23,GUL,so den oona mus go finish op de guilty wok wa oona ole people been staat fa do
1408,MAT,23,GUL,oona snake an de son ob de snake oona mus dohn tink oona gwine be able fa do sompin fa mek god dohn condemn oona fa go ta hell
1409,MAT,23,GUL,so den a da sen oona prophet dem man dem wa got sense an law teacha dem
1410,MAT,23,GUL,oona gwine kill some ob dem
1411,MAT,23,GUL,oona gwine nail some ob dem pon a cross
1412,MAT,23,GUL,an oona gwine beat some ob dem een de meetin house an dribe um fom one town ta noda
1413,MAT,23,GUL,an so god gwine hole oona sponsable fa all dem people wa done been kill yah pon dis eart wa ain done nottin bad
1414,MAT,23,GUL,oona gwine suffa fa all dem wa been kill fom abel wa been scraight een god eye all de way ta zechariah wa been barachiah son wa oona done kill dey tween god house an de alta weh dey mek sacrifice ta god
1415,MAT,23,GUL,a da tell oona fa true say god gwine hole oona people yah wa da lib now sponsable fa all dat o jerusalem jerusalem oona kill de prophet dem wa taak fa god an chunk rock til oona kill dem wa god sen ta oona hommuch time a been wahn fa geda oona people togeda roun me jes like a hen geda e biddy dem ondaneet e wing bot oona people ain wahn me fa do dat look yah god gwine lef oona place an ain nobody gwine go dey
1416,MAT,23,GUL,a da tell oona oona ain gwine see me gin til de time come wen oona gwine say god bless de one dat e done sen dat come een de lawd name
1417,MAT,23,GUL,
1418,MAT,24,GUL,jedus come outta god house an e beena waak way wen e ciple dem come ta um fa git um fa look good at de buildin dem ob god house
1419,MAT,24,GUL,jedus aks um say oona see all dis
1420,MAT,24,GUL,a da tell oona fa true none dese stone yah gwine be lef een dey place one pontop de oda
1421,MAT,24,GUL,ebry stone yah gwine be chunk down outta e place
1422,MAT,24,GUL,wen jedus seddown pon de mount olib e ciple dem come ta um
1423,MAT,24,GUL,wen dey ain been none oda people dey de ciple dem aks jedus say wen dat gwine happen
1424,MAT,24,GUL,wa gwine happen fa show we wen ya gwine come back an de end time done come
1425,MAT,24,GUL,jedus ansa um say oona mus be on de watch
1426,MAT,24,GUL,mus dohn leh nobody fool oona
1427,MAT,24,GUL,cause plenty people gwine come een me name
1428,MAT,24,GUL,dey gwine say a de messiah an dey gwine mek plenty people fool
1429,MAT,24,GUL,oona gwine yeh bout waa dem wa dey close by oona an people gwine tell oona bout dem wa faa way
1430,MAT,24,GUL,bot oona mus dohn be scaid
1431,MAT,24,GUL,dese ting yah haffa happen fus bot dat ain mean dat de end time done come
1432,MAT,24,GUL,nation gwine fight ginst oda nation an one country gwine be ginst noda country
1433,MAT,24,GUL,all oba de wol dry drought dem gwine come shru an plenty people ain gwine hab nottin fa nyam an de groun gwine rumble all roun
1434,MAT,24,GUL,all dem ting dey dey same like de fus pain wa come fa de modda wen e da bon e chile
1435,MAT,24,GUL,den de people wa hab tority gwine grab hole ta oona an do oona plenty bad ting
1436,MAT,24,GUL,an den dey gwine kill oona
1437,MAT,24,GUL,people een all de country dem ob de wol gwine hate oona cause ob me
1438,MAT,24,GUL,een dat same time dey plenty people gwine fall eenta sin an ain gwine folla me no mo
1439,MAT,24,GUL,dey gwine hate one noda an han one noda oba ta de tority dem
1440,MAT,24,GUL,heapa prophet wa ain taak true dey gwine appeah an fool plenty people
1441,MAT,24,GUL,an cause ebil gwine spread all oba de wol mo an mo heapa people gwine hab less an less lob een dey haat
1442,MAT,24,GUL,bot god gwine sabe ebrybody wa stanop fa me til de wol done end
1443,MAT,24,GUL,dey gwine tell de good nyews bout god rule all oba de wol so dat all people gwine git de chance fa yeh
1444,MAT,24,GUL,an den de end gwine come
1445,MAT,24,GUL,oona gwine see de horrible bad ting wa mek god place empty wa de prophet daniel been taak bout da stanop een de place wa blongst ta god
1446,MAT,24,GUL,oona wa da read oona fa ondastan wa dis mean wen dat time come de people een judea mus ron way quick ta de hill country
1447,MAT,24,GUL,dem wa dey pontop de roof ob dey house mus dohn tek de time fa go down eenside dey house gin fa tek dey ting
1448,MAT,24,GUL,an dem wa da wok een de fiel mus dohn go back fa tek dey cloes
1449,MAT,24,GUL,dat time gwine be mighty haad fa ooman dem wa wid chile an dem wa hab leetle baby oona mus pray ta god dat dat time wen oona haffa ron way ain come een de winta time needa pon de woshup day de bad trouble wa gwine come ta people een dat time gwine be wossa den all de trouble dem wa done come fom de time wen god mek de wol op til now an atta dat ting like dat ain gwine happen gin
1450,MAT,24,GUL,bot god done been say dat e gwine cut shot dat time dey wen people gwine suffa too bad
1451,MAT,24,GUL,ef god ain done dat ain nobody gwine be lef een de wol
1452,MAT,24,GUL,bot fa de sake ob dem people wa god done pick e gwine cut shot dat time dey
1453,MAT,24,GUL,wen dat time come oona mus dohn bleebe nobody ef e tell oona say look de messiah dey yah or look e oba yonda cause some people gwine come wa gwine lie say dey de messiah
1454,MAT,24,GUL,some gwine come wa gwine lie say dey a prophet
1455,MAT,24,GUL,dey gwine do miracle an show plenty sign wa stonish de people
1456,MAT,24,GUL,dey gwine try fa mek fool ob de people dem wa god done pick ef dey been able fa do dat
1457,MAT,24,GUL,so den oona mus listen op a done waan oona bout dem ting yah
1458,MAT,24,GUL,ef people tell oona say look de messiah dey een de wildaness oona mus dohn go dey
1459,MAT,24,GUL,needa ef dey tell oona say look e da hide yah eenside de house oona mus dohn bleebe um
1460,MAT,24,GUL,cause wen de man wa come fom god gwine come gin ebrybody gwine be able fa shim jes like lightnin dat flash cross all de sky an light um op fom de east side ta de west side
1461,MAT,24,GUL,wehsoneba dey a dead body de buzzat dem gwine geda togeda dey too
1462,MAT,24,GUL,wen all dat bad trouble dey done de sun gwine daak an de moon ain gwine shine no mo
1463,MAT,24,GUL,de staa dem gwine faddown outta de sky an de powa dem wa dey een de eliment gwine shake an moob outta dey place
1464,MAT,24,GUL,dat de time wen de people gwine see de sign een de cloud wa show dat de man wa come fom god da come
1465,MAT,24,GUL,den ebrybody fom ebry nation gwine cry bitta teah
1466,MAT,24,GUL,dey gwine see de man wa come fom god da come down pon a cloud wid powa an great glory
1467,MAT,24,GUL,de trumpet gwine blow loud
1468,MAT,24,GUL,den e gwine sen e angel dem all oba de wol fom one end ta de oda fa geda togeda dem people wa e done pick fa be e own an bring um ta um
1469,MAT,24,GUL,now den mus look ta de fig tree fa laan fom um
1470,MAT,24,GUL,wen de branch ob dat tree hab nyew life an staat fa leaf out oona know summa mos yah
1471,MAT,24,GUL,same way wen oona see all dem ting wa a beena taak bout oona gwine know dat de end time mos yah
1472,MAT,24,GUL,a da tell oona fa true all dem ting yah gwine happen fo de people dead wa da lib now
1473,MAT,24,GUL,de eliment an de wol esef ain gwine las faeba bot me wod gwine las faeba an eba
1474,MAT,24,GUL,ain nobody know de day ain nobody know de hour wen dem ting yah gwine happen
1475,MAT,24,GUL,de angel dem wa een heaben deysef needa god son esef ain know dat day or dat hour
1476,MAT,24,GUL,jes me fada god e de onliest one wa know de time wen dem ting gwine happen
1477,MAT,24,GUL,jes like how e been een noah time dat de way e gwine be wen de man wa come fom god come back
1478,MAT,24,GUL,een noah time fo de wata been kiba de wol de people beena nyam an drink an git marry
1479,MAT,24,GUL,dey beena lib dat same way til dat day wen noah gone eenside de ark
1480,MAT,24,GUL,stillyet dey ain been know wa beena happen til de big rain come an dey all git kiba op een de wata
1481,MAT,24,GUL,dat so e gwine be dat day wen de man wa come fom god gwine come back ta de wol
1482,MAT,24,GUL,two man gwine be een de fiel da wok
1483,MAT,24,GUL,angel gwine come tek one an lef de oda one
1484,MAT,24,GUL,two ooman gwine be dey da grine meal
1485,MAT,24,GUL,angel gwine come tek one an lef de oda one
1486,MAT,24,GUL,so den oona mus be on de watch cause oona ain know wa day oona lawd gwine come back
1487,MAT,24,GUL,oona mus ondastan dat ef de man wa own a house know wen de tief gwine come ta um een de night dat man ain gwine sleep
1488,MAT,24,GUL,e gwine stay wide wake an e ain gwine leh de tief broke eenta e house an tief e propaty
1489,MAT,24,GUL,same fashion oonasef mus stay ready all de time cause de man wa come fom god gwine come back ta dis wol wen oona da tink say e ain da come now who dat wokman wa got plenty sense an wa true ta de man e wok fa
1490,MAT,24,GUL,e de one dat de bossman gii chaage oba all dem een de house wen de bossman gone off fa gii de oda wokman dem dey food wen de time come fa nyam
1491,MAT,24,GUL,dat wokman gwine be bless fa true wen de bossman come home ef e find um da do dem ting wa e done tell um fa do
1492,MAT,24,GUL,a da tell oona fa true de bossman gwine gim chaage oba all e propaty an ting
1493,MAT,24,GUL,bot sposin dat wokman een chaage e wickity an tink say me bossman ain gwine come right back
1494,MAT,24,GUL,den e gwine staat fa beat op pon de oda wokman dem an e gwine nyam an drink wid dem wa git dronk
1495,MAT,24,GUL,den one day de bossman gwine come back home wen dat wokman ain spect um fa come
1496,MAT,24,GUL,de bossman gwine whip um too bad
1497,MAT,24,GUL,e gwine mek um suffa dey weh de hypicrit dem da suffa
1498,MAT,24,GUL,dey een dat place e gwine cry bitta teah an bite e tongue
1499,MAT,25,GUL,wen dat day come god rule gwine stan like wen ten nyoung gyal dey tek dey oll lamp an gone fa meet de groom
1500,MAT,25,GUL,fibe ob dem nyoung gyal ain got no sense bot de oda fibe dem got sense
1501,MAT,25,GUL,wen de fibe wa ain got no sense tek dey lamp an gone dey ain tote no extry oll long wid um fa dey lamp
1502,MAT,25,GUL,bot dem wa got sense dey tote extry oll long wid um fa dey lamp
1503,MAT,25,GUL,de groom been late so de nyoung gyal dem all git tired an fall fa sleep
1504,MAT,25,GUL,somebody holla out een de middle ob de night say look de groom da come oona mus go meet um den all dem gyal git op an trim dey lamp dem git um all ready
1505,MAT,25,GUL,dem wa ain got no sense tell dem wa got sense say oona mus gii we some ob oona oll cause we lamp da gwine out
1506,MAT,25,GUL,bot dem wa got sense dey tell um say no cause we jes got nuff oll fa wesef
1507,MAT,25,GUL,steada dat oona mus go ta dem wa sell oll an buy oona own
1508,MAT,25,GUL,so dem fibe gyal wa ain got no sense dey gone fa buy dey oll
1509,MAT,25,GUL,bot wiles dey beena gwine de groom git dey ta de fibe gyal wa got sense
1510,MAT,25,GUL,dey done been ready fa meet um an dey gone wid de groom eenta de place weh de marry feas been
1511,MAT,25,GUL,den de door ta dat place been lock shet
1512,MAT,25,GUL,atta dat de oda fibe gyal wa ain got no sense dey come back an say please sah open de door fa we bot de groom say a da tell oona fa true a ain know who ya da an jedus tell de people say oona mus keep on da watch cause oona ain know de day or de hour wen a gwine come back
1513,MAT,25,GUL,god rule gwine be jes like wen one man ready fa lef e house an go faa way
1514,MAT,25,GUL,e call e wokman dem an gim chaage oba e propaty
1515,MAT,25,GUL,de man gii all de wokman dem walyable gole coin coddin ta how ebry one ob um able fa do e wok
1516,MAT,25,GUL,e gii one wokman fibe gole coin an e gii de secon wokman two gole coin
1517,MAT,25,GUL,e gii de oda wokman one gole coin
1518,MAT,25,GUL,den e gone pon e journey
1519,MAT,25,GUL,tareckly de wokman wa got de fibe coin gone fa trade wid e gole coin an e mek fibe mo gole coin
1520,MAT,25,GUL,same way so de wokman wa got two gole coin e mek two mo gole coin
1521,MAT,25,GUL,bot de wokman wa got one gole coin e gone an dig a hole een de groun an hide de gole coin wa e bossman gim
1522,MAT,25,GUL,long time e gone de bossman ob dem wokman come back
1523,MAT,25,GUL,e aks de wokman dem fa tell um wa dey done wid de gole coin dem wa e gim
1524,MAT,25,GUL,de wokman wa e been gii fibe gole coin e come bring um fibe coin mo
1525,MAT,25,GUL,e say sah ya gii me chaage oba fibe gole coin
1526,MAT,25,GUL,look a done mek fibe mo gole coin
1527,MAT,25,GUL,e bossman ansa say ya done good
1528,MAT,25,GUL,ya a good wokman wa true ta e bossman cause a able fa trus ya fa do a leetle job now a gwine gii ya chaage oba plenty big ting
1529,MAT,25,GUL,come hab a good time long wid ya bossman den de wokman wa de bossman been gii two gole coin e come say sah ya gii me chaage oba two gole coin
1530,MAT,25,GUL,look a done mek two mo gole coin
1531,MAT,25,GUL,e bossman ansa say ya done good
1532,MAT,25,GUL,ya a good wokman wa true ta e bossman cause a able fa trus ya fa do a leetle job now a gwine gii ya chaage oba plenty big ting
1533,MAT,25,GUL,come hab a good time long wid ya bossman den de wokman wa de bossman been gii one gole coin e come say sah a been know dat ya a haad man
1534,MAT,25,GUL,ya da haabis weh ya ain plant an ya da geda weh ya ain scatta no seed
1535,MAT,25,GUL,so a scaid ob ya an a gone out an hide de gole coin wa ya been gii me een de groun
1536,MAT,25,GUL,look yah de gole coin wa blongst ta ya
1537,MAT,25,GUL,de bossman ansa say ya a wickity wokman wa ain do nottin so ya been know dat a da haabis weh a ain plant an a da geda weh a ain scatta seed ainty
1538,MAT,25,GUL,well den ya oughta hab pit me money een de bank
1539,MAT,25,GUL,den wen a come back leas a gwine hab de money an de interest e done git too
1540,MAT,25,GUL,e say oona mus tek de gole coin fom dis man
1541,MAT,25,GUL,gim ta de wokman wa hab de ten gole coin
1542,MAT,25,GUL,ebry poson wa got sompin god gwine gim mo an e gwine hab mo den nuff
1543,MAT,25,GUL,bot de one wa ain got nottin god gwine tek way dat leeleetle bit wa e got
1544,MAT,25,GUL,an dis wokman yah wa ain wot nottin chunk um way outside eenta de daak place
1545,MAT,25,GUL,dey people gwine cry bitta teah an bite dey tongue
1546,MAT,25,GUL,wen de man wa come fom god gwine come gin wid all e glory an all god angel dem e gwine seddown pon de shrone fa rule
1547,MAT,25,GUL,all de people een de wol gwine be geda dey fo um
1548,MAT,25,GUL,den e gwine wide de people op eenta two side jes like de shephud wa da wide op de sheep dem pon one side an de goat dem pon de oda side
1549,MAT,25,GUL,e gwine pit de sheep dem pon e right han side an e gwine pit de goat dem pon e lef han side
1550,MAT,25,GUL,den de king gwine tell dem people pon e right han side say oona come oona wa me fada bless oona come tek ya place wa god gwine gii ya onda e rule
1551,MAT,25,GUL,e done git dat place dey ready fa oona fom de time wen e fus mek de wol
1552,MAT,25,GUL,cause wen a been hongry oona gii me sompin fa nyam an wen a been tosty oona gii me sompin fa drink
1553,MAT,25,GUL,wen a been a scranja oona gii me haaty welcome eenta oona house
1554,MAT,25,GUL,wen a ain hab nottin fa weah oona gii me cloes an wen a been sick oona come hep me
1555,MAT,25,GUL,wen a been een de jailhouse oona come an wisit me
1556,MAT,25,GUL,de people wa waak scraight wid god dey gwine ansa say lawd wen ya been hongry an we gii ya sompin fa nyam
1557,MAT,25,GUL,wen ya been tosty an we gii ya sompin fa drink
1558,MAT,25,GUL,wen ya been a scranja an we gii ya haaty welcome eenta we house
1559,MAT,25,GUL,wen ya ain hab nottin fa weah an we gii ya cloes
1560,MAT,25,GUL,wen ya been sick or ya been een de jailhouse an we gone fa wisit ya
1561,MAT,25,GUL,de king gwine ansa say a da tell oona fa true wensoneba oona done dem ting yah fa one ob me broda dem yah wa oda people say ain wot nottin dat been fa me dat oona done dem ting
1562,MAT,25,GUL,den de king gwine tell de people dem wa pon e lef han side say oona git way fom me god done condemn oona fa suffa een de fire wa gwine bun faeba an eba wa god done git ready fa de debil an e angel dem
1563,MAT,25,GUL,cause wen a been hongry oona ain gii me nottin fa nyam
1564,MAT,25,GUL,wen a been tosty oona ain gii me nottin fa drink
1565,MAT,25,GUL,wen a been a scranja oona ain gii me no welcome eenta oona house
1566,MAT,25,GUL,wen a ain been hab no cloes oona ain gii me nottin fa weah
1567,MAT,25,GUL,wen a been sick an een de jailhouse oona ain come fa wisit me
1568,MAT,25,GUL,den dey gwine ansa say lawd wen we eba see ya hongry or tosty or ya a scranja
1569,MAT,25,GUL,wen we eba see ya wid nottin fa weah or sick or een de jailhouse an we ain hep oona
1570,MAT,25,GUL,de king gwine ansa say a da tell oona fa true wensoneba oona ain hep one ob dem people yah wa oda people say ain wot nottin dat been me dat oona ain hep
1571,MAT,25,GUL,so den dey gwine go way weh dey gwine be punish faeba an eba
1572,MAT,25,GUL,bot de people dem wa waak scraight wid god dey gwine git ebalastin life
1573,MAT,26,GUL,wen jedus done taak all dem wod yah e taak ta e ciple dem
1574,MAT,26,GUL,e say oona know dat een two day de passoba holiday da come an dey gwine han oba de man wa come fom god ta people wa gwine nail um pon a cross
1575,MAT,26,GUL,den de leada dem ob de jew priest dem an de oda jew leada dem dey meet togeda een caiaphas bighouse
1576,MAT,26,GUL,caiaphas been head man ob de jew priest leada dem
1577,MAT,26,GUL,dey beena study dey head fa figga out how fa grab hole ta jedus an kill um dout nobody find out bout um
1578,MAT,26,GUL,bot dey say we mus dohn do dat jurin de passoba holiday cause ef we do de people gwine fight fa um
1579,MAT,26,GUL,jedus been ta bethany een simon house
1580,MAT,26,GUL,simon de man wa been hab leposy
1581,MAT,26,GUL,wen jedus gone ta de table an dey beena nyam one ooman come ta jedus da tote spensiz pafume een a jar wa dey mek fom alabasta stone
1582,MAT,26,GUL,de ooman pour dat pafume pon jedus head
1583,MAT,26,GUL,jedus ciple dem shim an dey git bex
1584,MAT,26,GUL,dey aks one noda say hoccome dis ooman done waste spensiz pafume like dat
1585,MAT,26,GUL,dey kin sell dat pafume an git a whole heapa money fa um an gii dat money ta de people wa ain got nottin jedus been know wa dey beena say so e aks um say hoccome oona da bodda dat ooman
1586,MAT,26,GUL,dat one fine ting wa e done fa me
1587,MAT,26,GUL,people wa ain got nottin gwine be dey wid oona all de time bot a ain gwine be dey wid oona all de time
1588,MAT,26,GUL,wen de ooman pit dis pafume pon me body e done um fa git me ready fa de time wen dey gwine bury me
1589,MAT,26,GUL,a da tell oona fa true all oba de wol wehsoneba dey gwine go fa tell de good nyews dey gwine memba dis ooman an taak bout dis ting wa e done
1590,MAT,26,GUL,one ob jedus tweb ciple wa name judas iscariot e gone ta de leada dem ob de jew priest dem
1591,MAT,26,GUL,e aks um say wa oona gwine pay me ef a han jedus oba ta oona
1592,MAT,26,GUL,dey gim tirty silba coin
1593,MAT,26,GUL,fom dat time dey judas staat fa look fa a chance fa han jedus oba ta dem
1594,MAT,26,GUL,de fus day ob de feas ob unleaven bread de ciple dem come ta jedus an aks um say weh ya wahn we fa go git de passoba ration ready fa nyam
1595,MAT,26,GUL,jedus ansa um say one man dey een de city
1596,MAT,26,GUL,oona go ta um an tell um say de teacha say me time ain faa way
1597,MAT,26,GUL,me an me ciple dem gwine nyam de passoba suppa ta ya house
1598,MAT,26,GUL,de ciple dem gone fa do wa jedus tell um an dey git de ration ready fa de passoba suppa
1599,MAT,26,GUL,wen ebenin time come jedus an de tweb ciple dem come seddown ta de table fa nyam
1600,MAT,26,GUL,wiles dey beena nyam jedus say a da tell oona fa true one ob oona gwine han me oba ta dem people wa wahn fa kill me
1601,MAT,26,GUL,de ciple dem been too saaful an dey staat fa aks jedus one by one say fa sho lawd ya ain mean me ainty
1602,MAT,26,GUL,jedus ansa say de one wa dip e bread een de same dish wid me e de one wa gwine han me oba
1603,MAT,26,GUL,de man wa come fom god gwine dead jes like dey write bout um een god book
1604,MAT,26,GUL,bot e gwine be too bad fa dat man wa da han oba de man wa come fom god ta dem wa gwine kill um e been gwine be faa betta fa dat man dey ef e ain neba been bon den judas de one wa gwine han jedus oba say fa sho teacha ya ain mean me ainty
1605,MAT,26,GUL,jedus ansa say yeah ya de one
1606,MAT,26,GUL,wiles dey beena nyam jedus tek de bread an tank god fa um
1607,MAT,26,GUL,den e broke de bread op an gim ta e ciple dem an say oona fa tek dis bread yah an nyam um
1608,MAT,26,GUL,dis yah me body
1609,MAT,26,GUL,den e tek de cup ob wine an tank god fa um
1610,MAT,26,GUL,an e gim ta um an say all ob oona drink fom dis cup
1611,MAT,26,GUL,dis me blood wa bine op de nyew cobnant tween god an e people
1612,MAT,26,GUL,wen me blood done pour out god gwine fagib plenty people dey sin
1613,MAT,26,GUL,a da tell oona a ain gwine drink wine no mo til dat day wen a gwine drink de nyew wine wid oona weh me fada da rule
1614,MAT,26,GUL,den dey sing one hymn an gone out ta de mount olib
1615,MAT,26,GUL,den jedus tell um say dis night oona all gwine ron way an bandon me
1616,MAT,26,GUL,cause dey write een god book say god gwine kill de shephud an de sheep gwine scatta
1617,MAT,26,GUL,bot atta a git op fom mongst de dead an lib gin a gwine go ta galilee head ob oona
1618,MAT,26,GUL,peter tell jedus say eben ef all de oda ciple dem bandon ya a ain neba gwine bandon ya jedus tell um say a da tell oona fa true dis night fo de roosta crow ya gwine say shree time dat ya ain know me
1619,MAT,26,GUL,bot peter ansa say eben ef a haffa dead wid ya a ain neba gwine say dat a ain know ya an all de oda ciple dem say de same ting
1620,MAT,26,GUL,den jedus gone wid e ciple dem ta a place wa dey call gethsemane
1621,MAT,26,GUL,e tell um say oona seddown yah wiles a pray oba yonda
1622,MAT,26,GUL,wen e gone e tek peter an zebedee two son long wid um
1623,MAT,26,GUL,an jedus git too saaful an e haat been too hebby
1624,MAT,26,GUL,e tell um say me haat hebby sommuch a feel like a gwine dead
1625,MAT,26,GUL,oona wait yah an stay wake wid me
1626,MAT,26,GUL,e lef um an gone on a leetle bit mo
1627,MAT,26,GUL,den e git down wid e face pon de groun an e pray ta god say me fada ef e kin be tek way dis cup fom me
1628,MAT,26,GUL,stillyet ya mus dohn do wa a wahn
1629,MAT,26,GUL,mus do wa ya wahn
1630,MAT,26,GUL,den jedus gone back ta de ciple dem an e see dat dey beena sleep
1631,MAT,26,GUL,e aks peter say ain oona able fa stay wake wid me fa jes one hour
1632,MAT,26,GUL,oona mus stay wake an pray ta god so dat satan ain gwine be able fa mek oona do ebil
1633,MAT,26,GUL,oona hab mind fa do de right ting bot oona body ain hab scrent fa do um
1634,MAT,26,GUL,jedus gone way de secon time an pray say me fada ef ya cyahn tek way dis cup lessin a drink fom um ya mus do wa ya wahn
1635,MAT,26,GUL,den e come back gin ta de ciple dem see dat dey beena sleep
1636,MAT,26,GUL,dey ain been able fa keep dey eye open
1637,MAT,26,GUL,so jedus lef um an gone way gin an fa de tird time e pray de same pray wa e beena pray
1638,MAT,26,GUL,den e gone back ta de ciple dem an say oona stillyet da sleep an res
1639,MAT,26,GUL,look yah de time done come wen dey gwine han oba de man wa come fom god ta dem wickity people
1640,MAT,26,GUL,oona mus git op leh we go
1641,MAT,26,GUL,look yah de man wa da han me oba e da come now wiles jedus beena taak judas wa been one ob de tweb ciple dem e git dey
1642,MAT,26,GUL,e come wid a whole heapa people da tote sode an big stick fa fight wid
1643,MAT,26,GUL,de leada dem ob de priest dem an de oda jew leada dem done sen dem people yah wid judas
1644,MAT,26,GUL,judas done been tell dem people how dey gwine know jedus
1645,MAT,26,GUL,e been say de man wa a gwine kiss dat de man oona fa grab hole ta
1646,MAT,26,GUL,so wen judas git dey e gone scraight op ta jedus an e say good ebenin teacha
1647,MAT,26,GUL,den e kiss um
1648,MAT,26,GUL,jedus ansa say fren do wa ya come fa do
1649,MAT,26,GUL,so dey come op an grab hole ta jedus
1650,MAT,26,GUL,jes den one ob dem wa been dey wid jedus pull out e sode
1651,MAT,26,GUL,e scrike de saabant ob de head man ob de jew priest leada dem an e cut off e yea
1652,MAT,26,GUL,jedus tell de one wid de sode say pit ya sode back een e place cause all dem wa fight wid sode de sode gwine kill um
1653,MAT,26,GUL,ain ya know dat ef a aks me fada fa hep me jes den e gwine sen tweb aamy ob angel fa come hep me
1654,MAT,26,GUL,bot ef a do dat how dat gwine happen wa dey write een god book
1655,MAT,26,GUL,cause god book say e haffa happen dis way
1656,MAT,26,GUL,den jedus tell de crowd say oona haffa come da tote sode an big stick fa fight wid fa grab hole ta me
1657,MAT,26,GUL,a ain no tief
1658,MAT,26,GUL,ebry day a beena seddown da teach een god house an oona ain neba grab hole ta me
1659,MAT,26,GUL,bot all dis happen so dat wa de prophet dem been write een god book gwine come true
1660,MAT,26,GUL,den all de ciple dem lef um an ron way
1661,MAT,26,GUL,de people dem wa grab hole ta jedus tek um ta caiaphas de head man ob de priest leada dem
1662,MAT,26,GUL,de law teacha dem an de oda jew leada dem been geda togeda dey
1663,MAT,26,GUL,now peter beena folla long hine jedus bot e ain git close ta um
1664,MAT,26,GUL,e folla long right ta de head man yaad
1665,MAT,26,GUL,den e gone eenta de yaad an seddown wid de gyaad dem fa see wa gwine happen
1666,MAT,26,GUL,de leada dem ob de priest dem an all de oda leada dem wa jedge een de jew council dey try fa find some chaage ginst jedus eben ef e ain been true so dey kin kill um
1667,MAT,26,GUL,bot dey ain been able fa find none eben wen plenty people come tell lie ginst jedus
1668,MAT,26,GUL,den two people come op
1669,MAT,26,GUL,dey say dis man say a kin stroy god house an den tek shree day fa build um back op gin
1670,MAT,26,GUL,de head man ob de priest leada dem stanop an aks jedus say wa mek dem people say ya done dem ting
1671,MAT,26,GUL,ain ya got nottin fa say bout dat
1672,MAT,26,GUL,bot jedus ain neba say a mumblin wod
1673,MAT,26,GUL,de head man taak ta um gin say a da chaage ya een de name ob god wa da lib faeba ya mus sweah fa tell we ef ya de messiah de son ob god
1674,MAT,26,GUL,jedus ansa say ya right wen ya say dat
1675,MAT,26,GUL,fodamo a da tell oona say de time gwine come wen oona gwine see de man wa come fom god da seddown pon de right han side ob god wa got all powa
1676,MAT,26,GUL,oona gwine shim da come down ta dis wol pon heaben cloud wen de head man yeh wa jedus say e bex til e teah e cloes an e say dis man done say ebil ting ginst god we ain need no mo people wod ginst um ainty
1677,MAT,26,GUL,right yah oonasef done yeh de ebil ting e say ginst god wa oona say
1678,MAT,26,GUL,an dey say e oughta dead
1679,MAT,26,GUL,den dey spit een e face an knock um
1680,MAT,26,GUL,an some ob dem slap um
1681,MAT,26,GUL,dey say ya a prophet de messiah
1682,MAT,26,GUL,so den tell we who dat wa knock ya now den peter beena seddown outside een de head man yaad
1683,MAT,26,GUL,an one de gyal dem wa wok fa de head man come ta peter an say ya been dey too wid dat jedus wa come fom galilee
1684,MAT,26,GUL,bot peter tell um all e ain know jedus
1685,MAT,26,GUL,e say a ain know wa ya da taak bout
1686,MAT,26,GUL,den peter gone out close ta de gate
1687,MAT,26,GUL,noda saabant gyal see peter an e tell de people wa beena stan roun dey say dis man been dey wid jedus wa come fom nazareth
1688,MAT,26,GUL,bot peter gin say dat ain so
1689,MAT,26,GUL,e say a sweah a ain know dat man atta a leetle bit de man dem wa da stan roun dey come op ta peter an tell um say fa sho ya one ob dem wa been dey wid jedus
1690,MAT,26,GUL,de way ya da taak show dat fa true ya come fom dey den peter mek a wow an sweah ta um say leh god mek me suffa ef a ain da taak true a ain know dat man jes den a roosta crow
1691,MAT,26,GUL,an peter memba dat jedus done tell um say fo de roosta crow ya gwine say shree time dat ya ain know me
1692,MAT,26,GUL,peter gone outta de yaad an e cry bitta teah
1693,MAT,27,GUL,wen day clean all de leada dem ob de priest dem an de oda jew leada dem geda togeda fa mek plan ginst jedus fa kill um
1694,MAT,27,GUL,dey tie op jedus han an den dey tek um way an han um oba ta pontius pilate wa been de roman gobna
1695,MAT,27,GUL,wen judas wa sell jedus an han um oba ta e enemy dem know dat dey done condemn jedus e been too saary fa wa e done done
1696,MAT,27,GUL,so e tek de tirty silba coin back gim ta de leada dem ob de priest dem an de oda jew leada dem
1697,MAT,27,GUL,e tell um say a done sin cause a sell a man wa ain done nottin bad
1698,MAT,27,GUL,dey ansa say dat ain none ob we bidness ainty
1699,MAT,27,GUL,ya sponsable fa dat judas fling dem silba coin eenta god house an lef dey
1700,MAT,27,GUL,den e gone off an hang esef
1701,MAT,27,GUL,de leada dem ob de priest dem pick op dem coin an say dis blood money
1702,MAT,27,GUL,we law ain leh we fa pit um een de place weh we da keep de money fa god house
1703,MAT,27,GUL,so dey cide fa go buy one fiel wa name potter fiel wid dat money
1704,MAT,27,GUL,dey do dat fa mek a grabeyaad fa people wa ain jew
1705,MAT,27,GUL,cause ob dat eben op ta now dey call dat fiel de blood fiel
1706,MAT,27,GUL,so den wa de prophet jeremiah been say dat so e happen
1707,MAT,27,GUL,e been say dey tek de tirty silba coin wa some de israel people gree fa pay fa um an wid dat money dey buy de fiel wa blongst ta a man wa beena mek clay pot jes like de lawd tell me fa do
1708,MAT,27,GUL,dey mek jedus stanop fo gobna pilate
1709,MAT,27,GUL,de gobna aks jedus say ya de king ob de jew people
1710,MAT,27,GUL,jedus ansa um say wa ya say dat so e stan
1711,MAT,27,GUL,bot wen de leada dem ob de priest dem an de oda jew leada dem cuse jedus say e do bad jedus ain ansa nottin
1712,MAT,27,GUL,pilate aks um say ain ya yeh all dem bad ting dey da cuse ya ob
1713,MAT,27,GUL,bot jedus ain crack e teet
1714,MAT,27,GUL,so de gobna been stonish
1715,MAT,27,GUL,ebry yeah wen dey hab de passoba feas de gobna nyuse fa free one poson wa de crowd ob people been wahn fom outta de jailhouse
1716,MAT,27,GUL,dat time dey one man wa all de people know bout e been dey een de jailhouse
1717,MAT,27,GUL,de man been name barabbas
1718,MAT,27,GUL,so wen de crowd ob people geda togeda pilate aks um say wish one ob dem two man yah oona wahn me fa free fa oona
1719,MAT,27,GUL,oona wahn me fa free barabbas or jedus wa dey call de messiah
1720,MAT,27,GUL,pilate been know dat de jew leada dem done han jedus oba ta um cause dey been jealous ob um
1721,MAT,27,GUL,wiles pilate beena seddown een de chair weh dey seddown fa jedge people pilate wife sen tell um say mus dohn hab nottin fa do wid dis man wa ain done nottin bad
1722,MAT,27,GUL,cause las night de dream wa a dream bout um been warry me tommuch
1723,MAT,27,GUL,bot de leada dem ob de priest dem an de oda jew leada dem coax de crowd til de people ready fa tell pilate dey wahn um fa free barabbas an kill jedus
1724,MAT,27,GUL,gobna pilate aks de people gin say wish one ob dem two man yah oona wahn me fa free fa oona
1725,MAT,27,GUL,de people say barabbas den pilate aks de people say well den wa a gwine do wid jedus wa dey call de messiah
1726,MAT,27,GUL,dey all ansa um say nail um ta de cross pilate aks de people say hoccome
1727,MAT,27,GUL,wa ebil ting e done
1728,MAT,27,GUL,bot dey holla mo louda say nail um ta de cross pilate see dat e ain gwine be able fa git de people fa say nottin diffunt
1729,MAT,27,GUL,steada dat dey staat fa riot
1730,MAT,27,GUL,so e tek some wata een a basin an e wash e han fo de crowd
1731,MAT,27,GUL,e tell um say a ain sponsable fa dis
1732,MAT,27,GUL,ef e dead oona sponsable fa um all de people ansa say leh we an we chullun be sponsable fa e det
1733,MAT,27,GUL,den pilate free barabbas fa um
1734,MAT,27,GUL,an e han oba jedus ta e sodja dem fa beat um an nail um pon de cross
1735,MAT,27,GUL,pilate sodja dem tek jedus eenta gobna pilate bighouse an all de sodja dem wa lib dey geda roun jedus
1736,MAT,27,GUL,dey pull all e cloes off um
1737,MAT,27,GUL,den dey dress jedus een a daak red robe like a king weah
1738,MAT,27,GUL,den dey mek a crown fom bramble branch an pit um pon e head
1739,MAT,27,GUL,an dey pit a stick een e right han fa hole
1740,MAT,27,GUL,den dey kneel down fo um
1741,MAT,27,GUL,dey hole um cheap hail um say leh de jew people king hab long life den dey spit pon um an tek de stick wa been dey een e han an knock um een e head oba an oba gin
1742,MAT,27,GUL,wen dey done hole um cheap dey pull de robe off um an dress um een e own cloes gin
1743,MAT,27,GUL,den dey tek um way fa go nail um pon de cross
1744,MAT,27,GUL,wiles dey beena gwine dey meet one man wa name simon wa been bon een cyrene
1745,MAT,27,GUL,de sodja dem grab hole ta um an mek um tote jedus cross
1746,MAT,27,GUL,dey git ta de place dey call golgotha
1747,MAT,27,GUL,dat mean de place wa look like a man skull
1748,MAT,27,GUL,den de sodja dem gii jedus wine wa dey been mix wid gall
1749,MAT,27,GUL,bot wen jedus taste um e ain drink um
1750,MAT,27,GUL,dey nail jedus pon de cross an den dey shrow dice fa wide op e cloes mongst um
1751,MAT,27,GUL,an den dey seddown da watch um dey
1752,MAT,27,GUL,dey write down de chaage dey been hab ginst jedus fa de people fa read den dey nail um oba jedus head
1753,MAT,27,GUL,de chaage say dis yah jedus de king ob de jew people
1754,MAT,27,GUL,dey nail two tief too pon dey own cross
1755,MAT,27,GUL,dey pit one man pon jedus right han side an de oda man pon e lef han side
1756,MAT,27,GUL,de people wa beena pass by shrow slam pon jedus
1757,MAT,27,GUL,dey shake dey head fa show dey hole jedus cheap
1758,MAT,27,GUL,dey tell um say so dey ya beena say ya gwine stroy god house an jes tek shree day fa build um back op
1759,MAT,27,GUL,well den sabe yasef now ef ya god son come down fom de cross same way so de leada dem ob de priest dem de law teacha dem an de oda jew leada dem hole um cheap
1760,MAT,27,GUL,dey say e sabe oda people bot e ain able fa sabe esef e de king ob israel ainty
1761,MAT,27,GUL,leh um come down fom de cross now so dat we gwine bleebe pon um e bleebe pon god an e say e god son
1762,MAT,27,GUL,leh god sabe um now ef god wahn um fa e own same way de tief dem wa been nail pon dey own cross dey too shrow slam pon jedus
1763,MAT,27,GUL,e been bout tweb oclock noon wen de sun stop fa shine
1764,MAT,27,GUL,all dat lan been pitch daak fa shree hour
1765,MAT,27,GUL,bout shree oclock jedus holla loud say eloi eloi lama sabachthani
1766,MAT,27,GUL,dat mean me god me god hoccome ya done lef me
1767,MAT,27,GUL,wen some people wa beena stanop dey yeh wa jedus say dey say dis man da call ta elijah
1768,MAT,27,GUL,one dem ron fa git a sponge
1769,MAT,27,GUL,e soak um wid cheap wine an tie de sponge pon de end ob a long stick
1770,MAT,27,GUL,den e hice de stick op ta jedus lip fa leh jedus suck de wine een de sponge
1771,MAT,27,GUL,bot de oda people dey dey say wait leh we see ef elijah gwine come fa sabe um jedus holla loud gin an den e dead
1772,MAT,27,GUL,jes den de big tick curtain wa beena hang een god house split down de middle fom de top down ta de bottom
1773,MAT,27,GUL,de groun shake an de big stone dem broke een two
1774,MAT,27,GUL,de tomb dem deysef broke open an de body dem ob a whole heapa god people wa done been dead dey git op fom mongst de dead people an lib gin
1775,MAT,27,GUL,dey come outta dey tomb an atta jedus git op fom mongst de dead an lib gin dey gone eenta de holy city jerusalem an appeah ta plenty people
1776,MAT,27,GUL,de roman offisa an de sodja dem wa been wid um da gyaad jedus dey wen de groun shake an dey see wa happen dey been scaid ta det an dey say fa true dis man yah been god son plenty ooman dem wa been come outta galilee beena folla jedus fa hep um
1777,MAT,27,GUL,dey beena stanop way off da look at wa happen
1778,MAT,27,GUL,some dem ooman been mary magdalene mary wa been james an joseph dem modda an zebedee son dem modda
1779,MAT,27,GUL,wen ebenin time come one man wa been rich come dey
1780,MAT,27,GUL,e been come fom arimathea town an e name been joseph an e beena bleebe pon jedus an folla um
1781,MAT,27,GUL,now joseph gone ta pilate an aks um fa leh um hab jedus body
1782,MAT,27,GUL,pilate gii e sodja dem orda fa gii joseph de body ob jedus
1783,MAT,27,GUL,so den joseph tek jedus body an wrop um op een a clean linen closs
1784,MAT,27,GUL,den e gone pit jedus body eenside e own tomb wa dey jes been cut outta de rock dey
1785,MAT,27,GUL,e roll one big stone fo de tomb doormout fa kiba um
1786,MAT,27,GUL,den e gone
1787,MAT,27,GUL,an mary magdalene an de oda mary beena seddown dey cross fom de tomb
1788,MAT,27,GUL,de nex day pon de woshup day de leada dem ob de priest dem an de pharisee dem gone ta pilate
1789,MAT,27,GUL,dey tell um say sah we memba wen dat man wa ain taak true been dey wid we e been say atta shree day a gwine git op fom mongst de dead an lib gin
1790,MAT,27,GUL,so den please sah gii orda fa mek sho de tomb shet op good an tight til de shree day pass so dat e ciple dem ain gwine be able fa tief de body an den tell de people say e done git op fom mongst de dead an e da lib gin
1791,MAT,27,GUL,ef dat happen dis las lie gwine be mo wossa den de fus lie
1792,MAT,27,GUL,pilate ansa um say oona kin tek de sodja dem an hab um gyaad de tomb good as oona kin
1793,MAT,27,GUL,so dey gone an mek sho de tomb been shet op good an tight an pit a seal pon um an dey lef de sodja dem fa gyaad um
1794,MAT,28,GUL,atta de woshup day day clean pon de fus day ob de week mary magdalene an de oda mary gone fa look at de tomb
1795,MAT,28,GUL,all ob a sudden de groun shake too bad
1796,MAT,28,GUL,de lawd angel come down fom heaben an roll back de big stone wa beena kiba de tomb doormout
1797,MAT,28,GUL,den de angel seddown pon de stone
1798,MAT,28,GUL,dat angel beena shine like lightnin an e cloes been white like snow
1799,MAT,28,GUL,an de sodja dem wa beena gyaad de tomb dey tremble cause dey scaid an dey faddown jes like dey dead man dem
1800,MAT,28,GUL,de angel tell de ooman dem say oona mus dohn be scaid a know oona da look fa jedus wa dey nail pon de cross
1801,MAT,28,GUL,jedus ain yah
1802,MAT,28,GUL,e done git op fom mongst de dead an e da lib gin jes like e beena say
1803,MAT,28,GUL,look dis yah de place weh dey been lay um down
1804,MAT,28,GUL,go quick an tell e ciple dem say e done git op fom mongst de dead an da lib gin an e da gwine fo oona ta galilee
1805,MAT,28,GUL,oona gwine shim dey dis wa a got fa tell oona
1806,MAT,28,GUL,so de ooman dem lef de tomb quick
1807,MAT,28,GUL,dey been scaid bot full op wid joy
1808,MAT,28,GUL,an dey ron fa go tell e ciple dem
1809,MAT,28,GUL,wiles dey beena gwine all ob a sudden jedus meet um tell um say good maanin
1810,MAT,28,GUL,de ooman dem gone an git down pon de groun fo um an tek hole ta e foot fa woshup um
1811,MAT,28,GUL,jedus say mus dohn be scaid go tell me broda dem fa go ta galilee
1812,MAT,28,GUL,dey gwine see me dey
1813,MAT,28,GUL,wiles de ooman dem beena gwine fa tell de ciple dem some ob de sodja dem wa beena gyaad de tomb dey gone back ta de city an dey tell de leada dem ob de priest dem all wa happen
1814,MAT,28,GUL,de head man dem gone meet wid de oda jew leada dem an figga wa fa do
1815,MAT,28,GUL,dey gii de sodja dem plenty money
1816,MAT,28,GUL,dey chaage de sodja dem say oona mus tell ebrybody say jedus ciple dem come jurin de night an dey done tief de body wiles we beena sleep
1817,MAT,28,GUL,an ef de gobna yeh bout dat we gwine sattify um so dat oona ain gwine git een no trouble
1818,MAT,28,GUL,de sodja dem tek de money an done wa de leada dem tell um fa do
1819,MAT,28,GUL,dey story spread all oba ebryweh mongst de jew people
1820,MAT,28,GUL,eben ta dis day dey yeh say dat wa been happen
1821,MAT,28,GUL,now de leben ciple dem gone ta de high hill een galilee weh jedus been tell um fa go
1822,MAT,28,GUL,wen dey see jedus dey kneel down fa woshup um
1823,MAT,28,GUL,stillyet some ob dem beena doubt ef dat been jedus fa true
1824,MAT,28,GUL,den jedus come op ta um an say god done gii me all de tority an powa fa rule een heaben an een dis wol
1825,MAT,28,GUL,so den oona mus go ta all de people all oba de wol an laan um fa be me ciple dem
1826,MAT,28,GUL,oona mus bactize um een de name ob de fada god an de name ob de son an de name ob de holy sperit
1827,MAT,28,GUL,oona mus laan um fa do all wa a done chaage oona fa do
1828,MAT,28,GUL,an fa sho a gwine be dey wid oona all de time til de time end
1829,MRK,1,GUL,dis yah de good nyews bout jedus christ god son
1830,MRK,1,GUL,de good nyews staat like how god prophet isaiah done write weh e say god say a gwine sen me messenja head ob ya fa open op de way fa ya
1831,MRK,1,GUL,somebody da holla een de wildaness say oona mus cleah de road weh de lawd gwine come shru
1832,MRK,1,GUL,mek de pat scraight fa um fa waak john beena bactize people een de wildaness
1833,MRK,1,GUL,e beena preach say ef oona change oona sinful way an dohn do um no mo a gwine bactize oona an god gwine paadon oona fa de ebil oona done
1834,MRK,1,GUL,a heapa people fom dey een judea lan an fom jerusalem city gone fa yeh john
1835,MRK,1,GUL,dem people fess op bout ebil ting dem dey beena do fo ebrybody wa been dey
1836,MRK,1,GUL,den john bactize um een de jerden riba
1837,MRK,1,GUL,john cloes been mek wid camel hair an de belt roun e wais been mek wid animal hide
1838,MRK,1,GUL,e beena nyam locust an wild honey
1839,MRK,1,GUL,e taak ta de people say atta a done me wok one man wa hab heap mo tority den me gwine come
1840,MRK,1,GUL,a ain fit eben fa stoop down an loose e shoe
1841,MRK,1,GUL,a da bactize oona wid wata bot e gwine bactize oona wid de holy sperit
1842,MRK,1,GUL,jurin dat time jedus come fom nazareth town wa dey een galilee
1843,MRK,1,GUL,an john bactize um een de jerden riba
1844,MRK,1,GUL,wen john done bactize um jedus come op outta de wata
1845,MRK,1,GUL,jedus see de eliment open op an e see god sperit da come down like a dob til e light pon um
1846,MRK,1,GUL,den one boice taak fom outta heaben say ya me own son
1847,MRK,1,GUL,a da lob ya an ya da pledja me tommuch dat same time god sperit mek jedus go eenta de wildaness
1848,MRK,1,GUL,jedus been dey een de wildaness foty day an foty night
1849,MRK,1,GUL,an satan beena try fa mek um do ebil
1850,MRK,1,GUL,jedus been dey wid dem wild animal
1851,MRK,1,GUL,bot de angel dem come ta jedus an hep um
1852,MRK,1,GUL,atta john wa bactize done been pit eenta de jailhouse jedus gone ta galilee da tell de people all roun dey de good nyews wa god sen
1853,MRK,1,GUL,jedus say de time done come
1854,MRK,1,GUL,soon people gwine see god da rule oba de people an de wol oona mus change oona sinful way an dohn do um no mo
1855,MRK,1,GUL,an oona mus bleebe de good nyews
1856,MRK,1,GUL,wen jedus beena waak long de sho ob lake galilee e see two fishaman simon an e broda andrew
1857,MRK,1,GUL,dey beena cyas dey fishin net eenta de wata
1858,MRK,1,GUL,jedus tell dem say come trabel longside me
1859,MRK,1,GUL,oona beena wok da ketch fish
1860,MRK,1,GUL,a gwine laan oona how fa wok fa ketch people fa me
1861,MRK,1,GUL,simon an andrew lef dey fishin net an dey gone da trabel longside jedus
1862,MRK,1,GUL,wen dey gone long de lake sho leetle bit mo jedus see two oda broda james an john
1863,MRK,1,GUL,dey been zebedee son dem
1864,MRK,1,GUL,dey been eenside dey boat da mend dey fishin net
1865,MRK,1,GUL,wen jedus shim e call um
1866,MRK,1,GUL,dey lef dey fada zebedee an de wokman dem een de boat an dey folla longside jedus
1867,MRK,1,GUL,jedus an e ciple dem gone ta de town name capernaum
1868,MRK,1,GUL,wen de nex jew woshup day come jedus gone eenside de jew meetin house an laan de people god wod
1869,MRK,1,GUL,de people beena stonish bout de way jedus laan um cause e beena laan um wid tority
1870,MRK,1,GUL,e ain teach like how jew law teacha dem beena do
1871,MRK,1,GUL,jes den one man wa hab ebil sperit een um come eenta de jew meetin house
1872,MRK,1,GUL,e holla loud e tell jedus say jedus fom nazareth wa bidness ya hab wid we
1873,MRK,1,GUL,ya come yah fa git rid ob we ainty
1874,MRK,1,GUL,a know who ya da
1875,MRK,1,GUL,ya de one wa blongst ta god fa true jedus buke dat ebil sperit say mus dohn say no mo
1876,MRK,1,GUL,mus come outta de man
1877,MRK,1,GUL,de ebil sperit shake de man haad
1878,MRK,1,GUL,e holla loud an den e come outta de man
1879,MRK,1,GUL,all de people beena stonish tommuch
1880,MRK,1,GUL,dey beena taak ta one noda say wa dis
1881,MRK,1,GUL,dis a nyew ting e da laan we dis man hab tority fa tell eben de ebil sperit dem wa fa do an dey do um dat same time dey people staat fa taak all oba galilee lan bout de ting dem wa jedus done
1882,MRK,1,GUL,jedus wid james an john an e oda ciple dem come outta de jew meetin house an gone scraight ta simon an andrew dem house
1883,MRK,1,GUL,simon modaeenlaw been sick een bed
1884,MRK,1,GUL,a feba hab um
1885,MRK,1,GUL,no soona den jedus git dey dey tell um bout um
1886,MRK,1,GUL,jedus gone ta de ooman an tek e han hep um fa git op
1887,MRK,1,GUL,same time de feba gone
1888,MRK,1,GUL,an de ooman fix sompin fa dem fa nyam an gim
1889,MRK,1,GUL,dat same day atta de sun done set fa red people come bring ta jedus all de sick people an all dem wa hab ebil sperit eenside um
1890,MRK,1,GUL,all de people een dat town come geda togeda een de yaad fo de door ob simon an andrew dem house
1891,MRK,1,GUL,jedus heal a heapa people wa been hab all kind ob ailment
1892,MRK,1,GUL,an e dribe a heapa ebil sperit outta people
1893,MRK,1,GUL,e ain leh dem ebil sperit say eben one wod cause dey been know who jedus da
1894,MRK,1,GUL,aaly maanin fo day clean jedus git op an lef de house
1895,MRK,1,GUL,e gone ta a place weh dey ain been no people weh e pray ta god
1896,MRK,1,GUL,simon dem gone saach fa jedus
1897,MRK,1,GUL,wen dey find um dey tell um say all de people da look fa ya
1898,MRK,1,GUL,jedus ansa um say we haffa go ta dem oda willage roun yah so dat a kin tell dem people god wod dey too
1899,MRK,1,GUL,cause dat wa a come ta dis wol fa do
1900,MRK,1,GUL,jedus gone all oba galilee lan
1901,MRK,1,GUL,e gone ta de jew meetin house dem da tell de people god wod
1902,MRK,1,GUL,an e beena shrow de ebil sperit dem outta de people
1903,MRK,1,GUL,one man wa been tek bad sick een e skin wid leposy come ta jedus
1904,MRK,1,GUL,e kneel down fo jedus an beg um say ef ya wahn fa do um a know ya able fa mek me clean
1905,MRK,1,GUL,jedus been too saary fa de man
1906,MRK,1,GUL,e reach out e han an tetch um an e say a wahn fa do um a mek ya clean
1907,MRK,1,GUL,dat same time de man been clean an e ain hab leposy no mo
1908,MRK,1,GUL,jedus sen de man pon e way
1909,MRK,1,GUL,fo e gone jedus waan um an chaage um
1910,MRK,1,GUL,e tell um say see yah mus dohn tell nobody nottin bout wa happen
1911,MRK,1,GUL,mus go ta de priest an leh um look pon ya so e gwine know ya ain sick no mo
1912,MRK,1,GUL,ya mus gim de sacrifice fa bun fo god same like moses done chaage de people fa do
1913,MRK,1,GUL,dat gwine mek all de people know ya ain sick no mo
1914,MRK,1,GUL,bot de man lef jedus an e taak ta plenty people
1915,MRK,1,GUL,e tell de nyews ebryweh
1916,MRK,1,GUL,e taak sommuch dat jedus ain able fa come eenta no town no mo cause all de people dey beena crowd roun um
1917,MRK,1,GUL,e stay outta town weh nobody lib
1918,MRK,1,GUL,stillyet de people beena come fom all oba fa shim dey
1919,MRK,2,GUL,two shree day pass an jedus gone back ta capernaum an de people yeh say jedus done come back
1920,MRK,2,GUL,a heapa dem come ta de house
1921,MRK,2,GUL,dey been dey all bout dat house so dat dey ain been no place fa pit foot not eben een front de door
1922,MRK,2,GUL,an jedus beena tell dem god wod
1923,MRK,2,GUL,wiles e beena taak fo man come bring one man wa paralyze da tote um ta jedus
1924,MRK,2,GUL,bot cause ob de crowd de man dem ain been able fa pass fa git dat man wa paralyze ta de place weh jedus been
1925,MRK,2,GUL,dey climb pontop de house pull op one paat ob de roof right oba de place weh jedus been
1926,MRK,2,GUL,den dey pass de man wa paralyze down ta de place weh jedus been
1927,MRK,2,GUL,de man been leddown pon a bed
1928,MRK,2,GUL,wen jedus see how dey bleebe pon um e tell de man wa paralyze say me son a done paadon ya sin
1929,MRK,2,GUL,some jew law teacha wa beena seddown dey een de house tink een dey haat ginst jedus
1930,MRK,2,GUL,dey tink say who dis man yah wa da hole god cheap
1931,MRK,2,GUL,dey ain nobody wa able fa paadon people sin cep god dat same time jedus know wa dem jew law teacha beena tink een dey haat
1932,MRK,2,GUL,e aks um say wa mek ya tink susha ting een ya haat
1933,MRK,2,GUL,wish one e mo easy fa say
1934,MRK,2,GUL,fa say a done paadon ya sin or fa tell um stanop tote ya bed an go waak ta ya house
1935,MRK,2,GUL,bot a gwine show oona dat de man wa come fom god hab de tority een dis wol fa paadon people sin
1936,MRK,2,GUL,so den jedus taak ta de man wa paralyze e say stanop tek ya bed an go waak ta ya house
1937,MRK,2,GUL,same time wiles dey all beena watch de man stanop
1938,MRK,2,GUL,e tek e bed an gone way
1939,MRK,2,GUL,all de people been stonish an dey praise god say we ain neba see susha ting like dis yah
1940,MRK,2,GUL,jedus gone back ta de sho ob lake galilee
1941,MRK,2,GUL,plenty people geda roun um an e staat fa laan um god wod
1942,MRK,2,GUL,wiles e beena waak long e see one man wa da geda tax
1943,MRK,2,GUL,dat man name levi an e been alphaeus son
1944,MRK,2,GUL,levi been seddown eenside e office
1945,MRK,2,GUL,jedus tell um say come folla longside me
1946,MRK,2,GUL,levi git op
1947,MRK,2,GUL,e lef e wok dey an e gone fa folla longside jedus
1948,MRK,2,GUL,atta wile jedus an e ciple dem beena nyam ta levi house
1949,MRK,2,GUL,a heapa people beena nyam wid um
1950,MRK,2,GUL,dey been dem wa geda tax an oda jew people wa de leada dem hole cheap cause dey ain keep all de jew law
1951,MRK,2,GUL,a heapa dem beena waak long wid jedus
1952,MRK,2,GUL,some jew law teacha wa been pharisee see jedus da nyam wid dem people yah dem wa geda tax an dem oda dat de leada dem hole cheap
1953,MRK,2,GUL,so den dey gone aks jedus ciple dem say jedus ain oughta nyam wid dem kinda people ainty
1954,MRK,2,GUL,jedus yeh wa dey say an e ansa um say dem wa well ain need no docta
1955,MRK,2,GUL,jes dem wa sick need um
1956,MRK,2,GUL,a ain come fa call dem wa tink dey da waak scraight wid god
1957,MRK,2,GUL,a come fa call de sinna dem
1958,MRK,2,GUL,one day john ciple dem an de pharisee dem beena keep dey fast an some people come aks jedus say hoccome john ciple dem an de pharisee ciple dem da keep de fast bot ya ciple dem ain keep de fast
1959,MRK,2,GUL,jedus ansa um say ya tink wen de groom an e paaty dey dey ta de weddin dey ain gwine nyam wiles de groom dey wid um e ain fittin fa e paaty fa keep de fast
1960,MRK,2,GUL,bot de time da come wen people gwine snatch de groom way fom e paaty
1961,MRK,2,GUL,wen dat time come dat wen dey gwine keep de fast
1962,MRK,2,GUL,ain nobody gwine cut piece fom nyew closs wa ain neba been shrink an nyuse um fa patch e ole cloes cause wen de patch e gwine pull an den de teah gwine be eben wossa
1963,MRK,2,GUL,same way wen people mek wine dey ain gwine pit um eenta ole bottle ainty
1964,MRK,2,GUL,cause wen de wine staat fa wok een dem ole bottle dey gwine buss
1965,MRK,2,GUL,den de wine an de bottle all two gwine waste
1966,MRK,2,GUL,stead ob dat dey pit nyew wine eenta nyew bottle
1967,MRK,2,GUL,one day jedus an e ciple dem beena pass shru de wheat fiel pon de jew woshup day
1968,MRK,2,GUL,wiles jedus ciple dem beena waak long dey pick some wheat fa nyam
1969,MRK,2,GUL,de pharisee dem see dat an so dey come ta jedus say look hoccome ya ciple dem da do dat
1970,MRK,2,GUL,we law say we ain oughta geda grain pon de woshup day ainty
1971,MRK,2,GUL,jedus aks um say oona ain neba read bout wa king david done wen e an de people wid um ain hab nottin fa nyam
1972,MRK,2,GUL,dey been hongry down
1973,MRK,2,GUL,way back dey wen abiathar been leada ob de priest dem david gone eenside god house an tek de bread wa been pit dey special fa god
1974,MRK,2,GUL,david nyam some bread an e gim ta de people wid um too
1975,MRK,2,GUL,now den de jew law say nobody oughta nyam dat bread dey cepin de jew priest dem
1976,MRK,2,GUL,den jedus tell um say god mek de woshup day fa de good ob people
1977,MRK,2,GUL,e ain mek people fa de good ob de woshup day
1978,MRK,2,GUL,so den de man wa come fom god e de lawd eben ob de woshup day
1979,MRK,3,GUL,one oda day jedus gone ta de jew meetin house an one man been dey wa hab e han cripple op
1980,MRK,3,GUL,some people dey been wahn fa cuse jedus so dey watch um all de time fa see ef e gwine heal dat man wa hab e han cripple op pon de woshup day
1981,MRK,3,GUL,jedus tell de man wa hab e han cripple op say come stanop yah ta de front ob we
1982,MRK,3,GUL,den jedus aks de people say tell me coddin ta we law wa oona say we kin do pon de woshup day
1983,MRK,3,GUL,e right fa do good or fa do bad
1984,MRK,3,GUL,fa sabe man life or fa stroy um
1985,MRK,3,GUL,bot de people ain ansa um
1986,MRK,3,GUL,dey ain crack e teet
1987,MRK,3,GUL,wiles jedus look pon um e bex een e haat
1988,MRK,3,GUL,bot same time e pity um cause dey head been so haad an wrong
1989,MRK,3,GUL,e say ta de man scretch out ya han
1990,MRK,3,GUL,de man scretch e han out an dat han git well like nyew
1991,MRK,3,GUL,de pharisee dem gone outta de jew meetin house
1992,MRK,3,GUL,dey gone meet right way wid some ob king herod people fa see how dey gwine kill jedus
1993,MRK,3,GUL,jedus an e ciple dem wa alltime trabel longside um dey gone way ta lake galilee
1994,MRK,3,GUL,an a heapa people come fom galilee an folla longside jedus
1995,MRK,3,GUL,wen dey yeh bout all wa jedus beena do a heapa people come fom judea lan fom jerusalem city an idumea lan
1996,MRK,3,GUL,dey come fom oba ta de side de jerden riba an dem town roun tyre an sidon
1997,MRK,3,GUL,de people been so many dat jedus tell e ciple dem fa draw op a boat bring um close ta de sho ready fa um fa go eenta ef de people crowd um tommuch
1998,MRK,3,GUL,cause jedus done beena heal plenty sick people so all de people wa sick beena crowd um fa try fa tetch um
1999,MRK,3,GUL,wensoneba people wa hab ebil sperit een um see jedus dey faddown pon de groun een front ob um
2000,MRK,3,GUL,dem ebil sperit holla say ya god son bot wensoneba dey say dat jedus waan dem chaage um say mus dohn tell nobody who a da
2001,MRK,3,GUL,jedus gone op one high hill an e call out de man dem wa e wahn fa come an dey gone fa meet um
2002,MRK,3,GUL,jedus pick tweb man fa e be e postle
2003,MRK,3,GUL,e pick um fa trabel long wid um an fa go tell people god wod
2004,MRK,3,GUL,an e gim powa fa dribe de ebil sperit dem outta people
2005,MRK,3,GUL,dese been de tweb man wa jedus done pick
2006,MRK,3,GUL,one been simon wa jedus gii de name peter
2007,MRK,3,GUL,dey been james an e broda john dem wa been zebedee son
2008,MRK,3,GUL,jedus call dem boanerges dat mean man wa git bex tommuch an mek nise like tunda
2009,MRK,3,GUL,an e pick andrew philip bartholomew matthew thomas james wa been alphaeus son thaddaeus an simon wa been call de patrot
2010,MRK,3,GUL,an e pick judas iscariot wa been gwine han jedus oba ta e enemy dem
2011,MRK,3,GUL,den jedus an e ciple dem gone ta a house fa stay
2012,MRK,3,GUL,a crowd come geda roun um gin so dey ain hab chance fa nyam
2013,MRK,3,GUL,wen jedus fambly yeh bout dat dey gone fa tek um outta dey cause people beena say e da mek like e outta e head
2014,MRK,3,GUL,some jew law teacha wa come outta jerusalem say beelzebub de leada ob de ebil sperit dem dey eenside jedus tell um wa fa do e gim de powa fa dribe out ebil sperit fom people
2015,MRK,3,GUL,so jedus call de people an laan um
2016,MRK,3,GUL,e tell um one paable say fa sho dat poson wa satan hab powa oba ain gwine dribe out satan ainty
2017,MRK,3,GUL,same like ef people een de same country da fight mongst deysef dat country ain gwine las
2018,MRK,3,GUL,an ef people een de same house da fight mongst deysef dey gwine scatta
2019,MRK,3,GUL,same way so ef satan da fight ginst e own wokman dem dey gwine wide op e powa
2020,MRK,3,GUL,satan ain gwine rule oba um no mo
2021,MRK,3,GUL,fa true ain nobody gwine go eenside scrong man house an tief e propaty lessin e fus tie dat scrong man op
2022,MRK,3,GUL,den e kin tek all de scrong man propaty
2023,MRK,3,GUL,a da tell oona fa true god gwine paadon all kinda ebil ting people do an all de ebil ting dem dey da taak bout me
2024,MRK,3,GUL,bot god ain neba gwine paadon nobody wa say ebil ting ginst de holy sperit
2025,MRK,3,GUL,dat sin gwine stay dey pon dat poson faeba
2026,MRK,3,GUL,jedus say dat cause some people beena say ebil sperit dey eenside jedus
2027,MRK,3,GUL,jedus modda an e broda dem come find um
2028,MRK,3,GUL,dey beena stan outside de door an dey sen somebody fa call um
2029,MRK,3,GUL,de crowd wa beena geda da seddown roun jedus tell um say look ya modda an ya broda dem right outside de door
2030,MRK,3,GUL,dey wahn fa see ya
2031,MRK,3,GUL,jedus ansa um say who dat me modda an me broda dem
2032,MRK,3,GUL,e ton look roun pon de people wa beena seddown roun um an say oona wa dey yah oona me modda an me broda dem de poson wa da do wa god wahn dat poson me broda me sista an me modda
2033,MRK,4,GUL,one oda time jedus staat fa laan de people wa been wid um close by lake galilee
2034,MRK,4,GUL,an a heapa people geda roun um til de crowd been too big
2035,MRK,4,GUL,so e gone seddown eenside a boat dey een de wata close ta de sho
2036,MRK,4,GUL,an de crowd beena stan pon de sho
2037,MRK,4,GUL,jedus tell um paable fa laan um plenty ting
2038,MRK,4,GUL,wen e beena laan um e tell um say listen one faama gone ta e fiel fa plant seed
2039,MRK,4,GUL,wen e scatta de seed dem some faddown pon de pat an some bod come out nyam op all dem seed
2040,MRK,4,GUL,some seed faddown pon groun weh dey been heapa stone an dey ain been much dort
2041,MRK,4,GUL,cause ob dat de seed dem buss quick cause de dort ain been deep dey
2042,MRK,4,GUL,bot wen de sun git hot de nyoung plant dem widda an dead cause dem root ain been gone down deep een de groun
2043,MRK,4,GUL,de faama scatta oda seed wa faddown mongst bramble bush
2044,MRK,4,GUL,de bramble bush grow an kiba op de good plant so dey ain been able fa beah
2045,MRK,4,GUL,bot oda seed faddown pon good groun
2046,MRK,4,GUL,de seed buss an grow fine an beah plenty
2047,MRK,4,GUL,some seed beah tirty some sixty an some a hundud
2048,MRK,4,GUL,jedus say oona wa got yea fa yeh oona mus yeh wa a da say
2049,MRK,4,GUL,wen de crowd done gone way some ob de people wa been wid jedus an de tweb ciple dem come aks um say wa dem paable mean
2050,MRK,4,GUL,jedus ansa dem say fa oona god gii oona de chance fa know bout how e gwine rule all people
2051,MRK,4,GUL,bot de oda people wa ain wid we
2052,MRK,4,GUL,a da laan dem wid jes paable
2053,MRK,4,GUL,a da tell um so dat dey gwine look an look bot dey ain gwine see
2054,MRK,4,GUL,dey gwine yeh an yeh bot dey ain neba gwine ondastan
2055,MRK,4,GUL,cause ob dat dey ain ton ta me fa paadon um jedus tell de people wa come aks um say ef oona ain ondastan dis paable oona ain gwine ondastan dem oda paable ainty
2056,MRK,4,GUL,de faama da scatta god wod
2057,MRK,4,GUL,some ob de people wen dey yeh de wod satan come snatch way de wod outta dey haat
2058,MRK,4,GUL,now de seed wa faddown pon groun weh dey been heapa stone dat same like de people wa yeh de wod an same time bleebe um an dey glad
2059,MRK,4,GUL,bot de wod ain gone down deep een dey haat so dey ain keep um
2060,MRK,4,GUL,dey stan like plant wa ain hab root
2061,MRK,4,GUL,wen trouble meet um or people fight ginst um cause dey bleebe de wod same time dey lef dey right way
2062,MRK,4,GUL,de seed wa faddown mongst bramble bush dem same like de people wa yeh de wod bot dey study tommuch pon de ting een dis wol wa dey wahn fa do
2063,MRK,4,GUL,dey wahn fa git rich dey wahn fa hab all kind ob ting
2064,MRK,4,GUL,so god wod ain git place fa spread dey een dey haat same like plant wa been kiba op an ain beah fruit
2065,MRK,4,GUL,bot de seed wa faddown pon good groun dey same like de people wa yeh de wod an dey bleebe um good
2066,MRK,4,GUL,dat wod stay een dey haat
2067,MRK,4,GUL,dey stan like plant wa beah plenty
2068,MRK,4,GUL,some beah tirty some sixty an some a hundud
2069,MRK,4,GUL,jedus tell um noda ting say ef ya git lamp an light um ya ain gwine kiba um op wid a bowl or pit um onda a bed ainty
2070,MRK,4,GUL,no ya gwine pit um pontop de table so people able fa see e light
2071,MRK,4,GUL,cause all ting wa people do now wa dey hide dem ting haffa come out sometime
2072,MRK,4,GUL,an people gwine ondastan dem ting wa secret now
2073,MRK,4,GUL,de poson wa hab yea fa yeh mus yeh wa a da say
2074,MRK,4,GUL,jedus say oona pay mind now ta wa oona yeh
2075,MRK,4,GUL,de way oona da jedge oda people dat de same way god gwine jedge oona
2076,MRK,4,GUL,an god gwine jedge oona mo scronga den how oona da jedge oda people
2077,MRK,4,GUL,anybody wa hab sompin god gwine gim mo bot anybody wa ain hab nottin de leetle bit wa e hab god gwine tek um way
2078,MRK,4,GUL,den jedus laan um wid noda paable
2079,MRK,4,GUL,e say god rule stan jes like how seed da grow wen a man scatta um pon de groun
2080,MRK,4,GUL,jurin de day an de night wen de man wake an wen e da sleep de seed dem da buss out an da grow
2081,MRK,4,GUL,bot de man esef ain know how dey da grow
2082,MRK,4,GUL,jes de groun esef da mek de seed grow
2083,MRK,4,GUL,wen seed da grow de paat wa buss out fom de root fus dat wa ya see fus
2084,MRK,4,GUL,den ya see de leetle sprout dem an las ob all ya see de food wa e beah
2085,MRK,4,GUL,den wen de plant done big an de food ready fa nyam de man tek e hook knife fa cut um cause de time done reach fa de haabis
2086,MRK,4,GUL,jedus tell um gin say a gwine show oona mo now bout how god da rule people like king
2087,MRK,4,GUL,a gwine laan oona noda paable fa splain how god da rule
2088,MRK,4,GUL,god rule stan like mustard seed wa de leeleetle seed ob all de seed ya da plant een de groun
2089,MRK,4,GUL,bot wen e grow e kin grow big mo den all de oda gyaaden plant dem
2090,MRK,4,GUL,an e git plenty big branch weh bod kin come lib pon um
2091,MRK,4,GUL,jedus taak plenty ob dis kinda paable wen e beena laan de people god wod
2092,MRK,4,GUL,e tell um all dat dey been able fa laan
2093,MRK,4,GUL,e taak jes paable ta de people
2094,MRK,4,GUL,bot wen e an e ciple dem done lef de people den e splain ta e own ciple dem wa de paable dem mean
2095,MRK,4,GUL,dat same ebenin time dey wen de sun beena lean fa down jedus tell e ciple dem say leh we cross oba de wata ta de oda side ob de lake
2096,MRK,4,GUL,so dey lef de crowd
2097,MRK,4,GUL,de ciple dem git een de boat wid jedus an dey gone
2098,MRK,4,GUL,an dey been mo boat dey too
2099,MRK,4,GUL,wen dey beena gwine a big wind steal op pon um an de big swellin wata staat fa come eenta de boat til de boat staat fa full op wid wata
2100,MRK,4,GUL,jedus been een de back paat ob de boat
2101,MRK,4,GUL,e beena sleep wid e head pon a pilla
2102,MRK,4,GUL,de ciple dem wake um op an aks um say teacha ya ain mind we gwine dead
2103,MRK,4,GUL,jedus stanop taak scrong ta de big breeze say hush stop blow
2104,MRK,4,GUL,an e say ta de swellin wata go down
2105,MRK,4,GUL,de big breeze done hush an stop fa blow an de swellin wata gone down an been peaceable an steady
2106,MRK,4,GUL,den jedus ton roun ta e ciple dem an e say hoccome oona so scaid
2107,MRK,4,GUL,stillyet oona ain bleebe pon god ainty
2108,MRK,4,GUL,bot dey beena stonish til dey ain know wa fa tink
2109,MRK,4,GUL,dey aks one noda say who dis yah man yah
2110,MRK,4,GUL,e tell eben de breeze an de wata wa fa do an dey do jes wa e tell um
2111,MRK,5,GUL,wen jedus an e ciple dem done cross oba de lake dey gone ta de gadarene people country
2112,MRK,5,GUL,same time jedus git outta de boat one man wa come out fom de buryin cabe fa meet um
2113,MRK,5,GUL,dat man hab ebil sperit eenside um
2114,MRK,5,GUL,e beena lib mongst de tomb dem an e been scrong til nobody ain been able fa keep um tie op eben wid chain
2115,MRK,5,GUL,plenty time de people done tie op e han an e foot bot ebrytime e done broke de chain an e smash op de iron chain pon e foot
2116,MRK,5,GUL,nobody ain been able fa trol um
2117,MRK,5,GUL,an jurin de day an de night de man been dey mongst de tomb dem an pon de hill
2118,MRK,5,GUL,e beena holla loud an tek stone fa cut esef
2119,MRK,5,GUL,e been a good way fom jedus wen e shim so e ron go meet um
2120,MRK,5,GUL,e kneel down fo jedus
2121,MRK,5,GUL,e holla loud say jedus ya de son ob god de god wa great mo den all oda god
2122,MRK,5,GUL,wa dat ya wahn fa do ta me
2123,MRK,5,GUL,a beg ya een god name mus dohn mek me suffa de man taak dat way cause jedus beena tell um say ebil sperit come out fom eenside dis man
2124,MRK,5,GUL,jedus aks de man say wa ya name
2125,MRK,5,GUL,de ebil sperit eenside de man ansa jedus say a name plenty plenty cause dey a heapa we
2126,MRK,5,GUL,an e beg jedus oba an oba fa dohn dribe de ebil sperit dem outta dat countryside
2127,MRK,5,GUL,same time a heapa hog beena nyam dey pon de hillside close by weh jedus been
2128,MRK,5,GUL,all de ebil sperit dem beg jedus say sen we ta dem hog
2129,MRK,5,GUL,leh we gone fa lib eenside um
2130,MRK,5,GUL,jedus gree fa leh um gone eenta de hog dem
2131,MRK,5,GUL,so de ebil sperit dem come out fom eenside de man an gone eenside de hog dem
2132,MRK,5,GUL,all de hog dem rush down de steep hill eenta de lake
2133,MRK,5,GUL,an dey been bout two tousan dem
2134,MRK,5,GUL,dey all faddown eenta de wata an been drown
2135,MRK,5,GUL,de people wa beena mind de hog dem ron gone tell de nyews een de town an oba de countryside so de people come look
2136,MRK,5,GUL,dey meet jedus an close by um dey see de man wa been hab plenty ebil sperit eenside um
2137,MRK,5,GUL,e beena seddown da listen ta jedus
2138,MRK,5,GUL,dat man been soba an e beena weah cloes
2139,MRK,5,GUL,wen de people see dat dey stonish
2140,MRK,5,GUL,den de people wa done see wa happen dey tell de oda people wa come fa look all wa been done ta de man wa been hab ebil sperit an bout de hog dem too
2141,MRK,5,GUL,so den dat mek de people staat fa beg jedus fa git outta dey country
2142,MRK,5,GUL,wen jedus beena git eenta de boat de man wa been hab de ebil sperit dem eenside um beg jedus say leh me go wid ya
2143,MRK,5,GUL,bot jedus ain leh um
2144,MRK,5,GUL,e tell um say go back ta ya house ta ya people
2145,MRK,5,GUL,tell um all wa de lawd done done fa ya an how e done hab mussy pon ya
2146,MRK,5,GUL,so dat man lef an gone all shru de arie wa dey call de ten town da tell wa jedus done done fa um
2147,MRK,5,GUL,an all de people been stonish
2148,MRK,5,GUL,jedus tek de boat gone back cross de oda side ob de lake
2149,MRK,5,GUL,dey ta de lake sho a bunch ob people come op roun um
2150,MRK,5,GUL,an one man name jairus come dey
2151,MRK,5,GUL,e been a leada een de jew meetin house
2152,MRK,5,GUL,wen e see jedus e come kneel down fo um
2153,MRK,5,GUL,e beg um say me leetle gyal sick ta de pint ob ob det
2154,MRK,5,GUL,please come pit ya han pon e head an pray fa um mek e git well so e ain gwine dead
2155,MRK,5,GUL,so den jedus gone wid jairus
2156,MRK,5,GUL,now sommuch people beena gwine long wid jedus dat dey beena crowd um fom ebry way
2157,MRK,5,GUL,one ooman been dey wa beena suffa too bad
2158,MRK,5,GUL,e beena bleed fa tweb yeah
2159,MRK,5,GUL,plenty docta done treat um da try fa heal um an e done spen all e money bot e ain git no betta
2160,MRK,5,GUL,stead e beena git wos mo an mo
2161,MRK,5,GUL,de ooman done been yeh bout jedus so e come op eenta de bunch ob people fa reach um an e tetch jedus cloes
2162,MRK,5,GUL,cause dis ooman done beena say ta esef ef a kin jes tetch jedus cloes a gwine git well
2163,MRK,5,GUL,so e tetch jedus cloes an same time de bleed done stop bam an e feel een e body e done git well ob e misery
2164,MRK,5,GUL,dat same time jedus know powa done gone outta um fa heal somebody so e ton roun ta de bunch ob people aks um say whodat tetch me cloes
2165,MRK,5,GUL,e ciple dem ansa um say ya see all dis bunch ob people da crowd ya
2166,MRK,5,GUL,hoccome ya aks who dat tetch ya cloes
2167,MRK,5,GUL,bot jedus look roun fa see who been tetch e cloes
2168,MRK,5,GUL,now de ooman ondastan e done git well so e come ta jedus
2169,MRK,5,GUL,e so scaid e beena shiba
2170,MRK,5,GUL,e come kneel down fo um an tell all wa done happen ta um
2171,MRK,5,GUL,jedus tell um say me daughta cause ya bleebe ya done git well
2172,MRK,5,GUL,go een peace wid quiet haat
2173,MRK,5,GUL,dat kind ob misery ain gwine come pon ya no mo
2174,MRK,5,GUL,same time jedus beena say dis ta de ooman some people come bring nyews fom jairus house
2175,MRK,5,GUL,dey tell jairus say ya daughta done dead so ya ain oughta warry de teacha no mo ainty
2176,MRK,5,GUL,wen jedus yeh wa dey say e tell jairus mus dohn be scaid
2177,MRK,5,GUL,jes bleebe
2178,MRK,5,GUL,den jedus gone ta jairus house bot e ain leh nobody go wid um cepin peter james an james broda john
2179,MRK,5,GUL,wen dey reach jairus house jedus see de people da mix op
2180,MRK,5,GUL,dey beena mek loud nise da cry an wail
2181,MRK,5,GUL,jedus gone eenside an tell de people say wa fa all dis mix op
2182,MRK,5,GUL,wa mek oona cry so
2183,MRK,5,GUL,de chile ain dead
2184,MRK,5,GUL,e da sleep
2185,MRK,5,GUL,de people mek fun ob jedus
2186,MRK,5,GUL,bot e pit um all outta de house cepin de chile fada an modda an de shree ciple dem
2187,MRK,5,GUL,dey all gone eenta de room weh de chile beena lay
2188,MRK,5,GUL,jedus hole de chile han an tell um say talitha koum een dey way ob taak dat mean me chile a tell ya git op
2189,MRK,5,GUL,same time de chile open e eye an git op
2190,MRK,5,GUL,e waak roun een de room
2191,MRK,5,GUL,e been tweb yeah ole dem wa been dey wid jedus been stonish
2192,MRK,5,GUL,jedus waan um say mus dohn tell nobody wa done happen
2193,MRK,5,GUL,den e tell um fa gii de chile sompin fa nyam
2194,MRK,6,GUL,jedus lef dat place an gone back ta e town an e ciple dem gone long wid um
2195,MRK,6,GUL,wen de jew woshup day come jedus gone ta de jew meetin house an staat fa laan de people bout god
2196,MRK,6,GUL,heapa dem wa yeh um beena stonish say weh dis man git dis sense
2197,MRK,6,GUL,who dat gim dis sense yah
2198,MRK,6,GUL,e eben do miracle dis man jes de capenta ainty
2199,MRK,6,GUL,ain e mary son
2200,MRK,6,GUL,an james joseph an judas an simon dem e broda ainty
2201,MRK,6,GUL,an e sista dem yah wid we ainty
2202,MRK,6,GUL,so dat how de people beena taak ginst jedus
2203,MRK,6,GUL,jedus tell um say people da gii hona ta a prophet ebryweh cep weh e raise op at
2204,MRK,6,GUL,een e own town an mongst e own kinfolk dey ain gim no hona
2205,MRK,6,GUL,dey een e own town jedus ain been able fa do miracle cepin e lay e han pon shree fo people head an heal um
2206,MRK,6,GUL,jedus beena stonish cause de people dey ain bleebe pon um
2207,MRK,6,GUL,jedus gone fom one willage ta noda da laan de people god wod
2208,MRK,6,GUL,e call e tweb ciple dem togeda an tell um fa go out ta de willage dem roun bout dey
2209,MRK,6,GUL,e sen um out two by two an e gim powa fa dribe out ebil sperit
2210,MRK,6,GUL,an dis yah how e tell um fa go
2211,MRK,6,GUL,e chaage um say mus dohn tote nottin wid oona cepin jes a waakin stick
2212,MRK,6,GUL,mus dohn tote food or a grip an no money een oona pocket
2213,MRK,6,GUL,e tell um fa weah sandal bot dey ain fa tote extry cloes
2214,MRK,6,GUL,an jedus tell um say wen oona da gwine eenta a town de fus house weh dey gree fa leh ya stay oona mus stay oba wid um til oona lef dat town
2215,MRK,6,GUL,ef oona go eenta any town weh de people ain welcome oona an dey ain gwine yeh wa oona say oona mus lef dat town
2216,MRK,6,GUL,an wen oona come out mus shake de duss off ya foot fa show de people dat dey done ebil
2217,MRK,6,GUL,so de ciple dem gone all oba da tell people dey mus change dey sinful way an dohn do um no mo
2218,MRK,6,GUL,de ciple dem dribe out a heapa ebil sperit an dey pit oll pon de head a heapa sick people an mek um well
2219,MRK,6,GUL,de nyews bout jedus spread all oba til king herod wa beena rule een galilee yeh bout um
2220,MRK,6,GUL,some people say dis yah john wa bactize
2221,MRK,6,GUL,e done dead bot now e da lib gin come outta e grabe
2222,MRK,6,GUL,dat wa gim powa fa do miracle
2223,MRK,6,GUL,oda people say no dat dey elijah
2224,MRK,6,GUL,an some oda beena say no e one a dem prophet same like way back dey
2225,MRK,6,GUL,bot wen king herod yeh bout all wa jedus beena do e say dat dey john wa bactize a done mek dem cut e head off bot now e da lib gin king herod say dat cause fo dat time e done been mek dem ketch john an pit um een de jailhouse
2226,MRK,6,GUL,e done dat fa sake ob herodias wa e done marry eben dough herodias been e broda philip wife
2227,MRK,6,GUL,john done beena tell herod say ain fittin fa ya fa marry ya broda philip wife herodias been hab bad taste een e mout fa john an e been wahn fa kill um bot e ain been able
2228,MRK,6,GUL,king herod beena scaid ob john cause e know john waak scraight an e been god own man
2229,MRK,6,GUL,so herod done all e able fa do fa keep john safe
2230,MRK,6,GUL,wensoneba e yeh john tell bout god herod warry warry bot spite a dat e glad fa yeh um
2231,MRK,6,GUL,now de time reach wen herodias git de chance fa do wa e wahn ta john
2232,MRK,6,GUL,one day king herod been mek paaty fa e birsday
2233,MRK,6,GUL,de king call all de big leada dem wa wok fa e gobment de aamy offisa an dem oda leada een galilee fa come ta e feas
2234,MRK,6,GUL,den herodias daughta come an dance fa de paaty
2235,MRK,6,GUL,e dance so fine dat king herod an de people wa ta de paaty been too heppy fa um
2236,MRK,6,GUL,so de king tell dat gyal say mus aks me fa anyting ya wahn
2237,MRK,6,GUL,a gwine gii ya um
2238,MRK,6,GUL,de king promise de gyal say a tell ya da trute
2239,MRK,6,GUL,a gwine gii ya anyting ya aks fa
2240,MRK,6,GUL,ef ya wahn a gwine eben wide op dis country a da rule eenta two paat an gii ya one paat
2241,MRK,6,GUL,so den dat gyal gone fa aks e modda say wa a oughta aks um fa gii me
2242,MRK,6,GUL,e modda ansa say tell um fa gii ya de head ob dat john wa bactize
2243,MRK,6,GUL,so de gyal mek hace gone back fa tell de king say a wahn ya fa gii me de head ob dat john wa bactize pon a big plate right now
2244,MRK,6,GUL,den king herod been too saary bot e ain been wahn fa broke de promise e done been mek
2245,MRK,6,GUL,cause e done promise de gyal an de people een de paaty done been yeh wa e say
2246,MRK,6,GUL,de king sen sodja fa go bring um john head
2247,MRK,6,GUL,so de sodja gone ta de jailhouse an e cut off john head
2248,MRK,6,GUL,e pit de head pon a big plate an bring um gim ta de gyal
2249,MRK,6,GUL,de gyal tek um gii e modda herodias
2250,MRK,6,GUL,wen john ciple dem yeh bout dat dey gone an tek way john body pit um een a tomb
2251,MRK,6,GUL,de postle dem come back meet wid jedus
2252,MRK,6,GUL,dey tell um all dey done an wa dey been laan people
2253,MRK,6,GUL,now so many people beena gwine een an out dey dat jedus an e ciple dem ain been git chance eben fa nyam
2254,MRK,6,GUL,so jedus tell e ciple dem say leh we gone way ta some quiet place an oona kin res a bit
2255,MRK,6,GUL,so dey gone out een a boat by deysef fa cross oba ta a place weh nobody lib
2256,MRK,6,GUL,bot plenty people done shim wen dey da gwine an dey know right way who dey da
2257,MRK,6,GUL,so dem people gone out fom all de town
2258,MRK,6,GUL,dey ron ta de place weh jedus an e ciple dem beena gwine fo jedus dem reach dey
2259,MRK,6,GUL,wen jedus git outta de boat e see dis big crowd ob people da wait fa um dey
2260,MRK,6,GUL,jedus been too saary fa dem cause dey been like sheep wa ain got no shephud fa mind um
2261,MRK,6,GUL,so den jedus staat fa laan dem people plenty ting
2262,MRK,6,GUL,wen de sun staat lean fa down jedus ciple dem come ta um say lawd ain nobody lib een dis place yah an de sun da lean fa down
2263,MRK,6,GUL,ya oughta sen de people ta dem willage an faam close by fa buy sompin fa nyam
2264,MRK,6,GUL,bot jedus ansa um say oonasef mus gim sompin fa nyam
2265,MRK,6,GUL,dey tell jedus say dat gwine tek all de money one man kin mek een eight mont time ainty
2266,MRK,6,GUL,ya wahn we fa buy nuff bread fa feed dat crowd
2267,MRK,6,GUL,jedus aks um say hommuch loaf ob bread oona hab
2268,MRK,6,GUL,go look
2269,MRK,6,GUL,wen dey find out dey tell jedus say we hab fibe loaf ob bread an two fish too
2270,MRK,6,GUL,jedus tell e ciple dem chaage all de people fa seddown by group pon de green grass
2271,MRK,6,GUL,some group ob bout a hundud head an oda group ob fifty head
2272,MRK,6,GUL,jedus tek de fibe loaf ob bread an de two fish
2273,MRK,6,GUL,e look op ta heaben an tell god say tankya fa de ration
2274,MRK,6,GUL,den e broke op de bread loaf eenta heapa piece an gim ta e ciple dem fa saab de crowd ob people
2275,MRK,6,GUL,e broke op de fish too an gim ta all dem
2276,MRK,6,GUL,all de crowd nyam til dey been sattify
2277,MRK,6,GUL,wen de ciple dem done geda op wa been lef oba dey hab tweb basket full ob bread an fish
2278,MRK,6,GUL,dey been a whole heapa people wa done nyam de bread an de fish
2279,MRK,6,GUL,jes de man dem been fibe tousan
2280,MRK,6,GUL,jes atta dat jedus chaage ciple dem fa git eenta de boat an cross oba de lake go head ob um ta bethsaida town
2281,MRK,6,GUL,wiles de ciple dem beena gwine jedus tell de crowd fa go back home
2282,MRK,6,GUL,atta e done lef de people jedus gone op one hill fa pray ta god
2283,MRK,6,GUL,wen night time come de ciple dem been een de boat out een de middle ob de lake
2284,MRK,6,GUL,same time jedus been by esef pon de lan
2285,MRK,6,GUL,de ciple dem beena row ginst de wind
2286,MRK,6,GUL,an jedus see dat dey beena hab haad time fa mek de boat go long cross de wata ginst de wind
2287,MRK,6,GUL,so late een de night sometime atta shree oclock jedus gone out ta dem
2288,MRK,6,GUL,e beena waak pontop de wata an e mek like e plan fa pass de ciple dem by
2289,MRK,6,GUL,wen dey shim da waak pontop de wata dey tink one haant da come by
2290,MRK,6,GUL,so dey holla loud cause dey all been too scaid wen dey shim
2291,MRK,6,GUL,jedus speak op fast
2292,MRK,6,GUL,e tell um say mus dohn be scaid dis me study yasef
2293,MRK,6,GUL,den jedus git eenta de boat wid um an de wind stop
2294,MRK,6,GUL,de ciple dem been too stonish
2295,MRK,6,GUL,cause dey still ain been ondastan fa true bout jedus powa eben wen dey shim tek de bread an feed a big crowd ob people
2296,MRK,6,GUL,de ciple dem haat been haad like rock
2297,MRK,6,GUL,jedus an e ciple dem done cross oba de wata ta gennesaret town weh dey tie op de boat
2298,MRK,6,GUL,wen dey git outta de boat de people know jedus soon as dey shim
2299,MRK,6,GUL,so dem people gone quick all oba de countryside
2300,MRK,6,GUL,wehsoneba dey yeh say dat jedus dey de people come ta um da tote sick people pon dey bed
2301,MRK,6,GUL,een ebry town an willage an settlement weh jedus gone de people come da tote dey sick ta um
2302,MRK,6,GUL,dey bring um ta dey maakut place an dey beg jedus fa jes leh dey sick tetch de hem ob e cloes
2303,MRK,6,GUL,an all dem wa tetch e cloes same time dey ain been sick no mo
2304,MRK,7,GUL,some pharisee dem an some jew law teacha dem fom jerusalem come geda roun jedus
2305,MRK,7,GUL,dey see jedus ciple dem da nyam dout wash dey han de way dey ole people say dey haffa do fa mek um clean een god eye
2306,MRK,7,GUL,cause de pharisee dem an all de oda jew people ain nyam nottin cepin dey wash dey han de way wa dey ole people been laan um fa do
2307,MRK,7,GUL,an wen dey buy ting een de maakut dey neba nyam um cepin dey wash dey han dat way
2308,MRK,7,GUL,an dey beena do plenty oda ting wa dey ole people been laan de jew people fa do like fa wash cup an pot an coppa bowl dat way de pharisee dem an de jew law teacha dem aks jedus say hoccome ya ciple dem ain wash dey han fo dey nyam
2309,MRK,7,GUL,hoccome dey ain do like how we ole people been laan we
2310,MRK,7,GUL,jedus ansa um say oona hypicrit de prophet isaiah done tell de trute bout oona wen e write say dese people yah da hona me wid dey mout bot dey haat ain dey wid me
2311,MRK,7,GUL,wen dey woshup me op dat dohn mean nottin cause dey da laan people fa do law wa people jes mek op
2312,MRK,7,GUL,dey say dat god law bot e ain so
2313,MRK,7,GUL,jedus say oona done stop do wa god tell people fa do an oona da do jes wa people tell oona fa do
2314,MRK,7,GUL,e tell um say oona tink oona hab good sense wen oona ain do wa god law tell oona fa do
2315,MRK,7,GUL,oona do like dat jes fa do wa oona ole people tell oona fa do moses done write ya mus show hona an be manisable ta ya fada an modda
2316,MRK,7,GUL,an moses say de poson wa taak bad ginst e fada or e modda oona mus kill um
2317,MRK,7,GUL,bot oona say ef anybody hab sompin e able fa gii e fada or e modda wa gwine hep um e ain haffa gim
2318,MRK,7,GUL,e kin say dis ting corban dat mean a done promise fa gii god dis ting yah an oona say dat poson ain haffa gii e fada or e modda de ting wa been gwine fa hep um
2319,MRK,7,GUL,dat show how oona ain do wa god say
2320,MRK,7,GUL,oona jes da do dem ting wa oona ole people laan oona fa do
2321,MRK,7,GUL,an oona da laan oona chullun same ting
2322,MRK,7,GUL,oona da do plenty oda bad ting like dem yah
2323,MRK,7,GUL,jedus call de crowd back an tell um say mus listen ta me good fashion so dat oona ondastan
2324,MRK,7,GUL,ain nottin wa gwine eenta poson wa mek um sinna een god eye
2325,MRK,7,GUL,wa da come outta de poson dat wa mek um sinna een god eye
2326,MRK,7,GUL, de poson wa hab yea fa yeh e mus yeh wa a da say wen jedus lef de crowd an gone eenside de house e ciple dem aks um wa mean dat wa e done say
2327,MRK,7,GUL,so jedus tell um say oona too ain ondastan wa a done tell oona ainty
2328,MRK,7,GUL,dat wa a poson nyam an drink ain able fa mek e haat bad mek um sinna een god eye
2329,MRK,7,GUL,cause dat ration ain gone eenta e haat
2330,MRK,7,GUL,dat gone eenta e belly an den come outta e body
2331,MRK,7,GUL,wen jedus say dat e laan we dat we kin nyam all kinda food an e say wa come out fom eenside e haat dat wa mek de poson sinna een god eye
2332,MRK,7,GUL,cause eenside een e haat a poson da study fa do ebil ting fa ramify roun an do wickity ting fa tief fa kill
2333,MRK,7,GUL,een e haat e da study fa sleep wid oda poson wife or husban fa cyas e eye pon oda poson propaty fa do all kinda wickity ting fa tell lie
2334,MRK,7,GUL,e da study fa tell lie bout people fa mek proud an fa do foolish ting
2335,MRK,7,GUL,all dem ebil ting come fom eenside poson haat an dey mek de um sinna een god eye
2336,MRK,7,GUL,wen jedus lef dey e gone way ta de countryside close ta de city dem name tyre an sidon an e gone eenta a house dey
2337,MRK,7,GUL,e ain wahn nobody fa know e dey bot de people find out
2338,MRK,7,GUL,one ooman beena lib dey wa hab daughta wid ebil sperit eenside um
2339,MRK,7,GUL,wen dat ooman yeh bout jedus e mek hace an gone an kneel down fo jedus
2340,MRK,7,GUL,de ooman ain been a jew
2341,MRK,7,GUL,e been bon een phoenicia een syria country
2342,MRK,7,GUL,e beg jedus fa dribe de ebil sperit outta e daughta
2343,MRK,7,GUL,jedus ansa de ooman say we haffa feed de chullun fus
2344,MRK,7,GUL,e ain fittin fa tek de wittle way fom de chullun an chunk um ta de dog
2345,MRK,7,GUL,de ooman ansa jedus say dat true sah bot eben de dog dem onda de table kin nyam de wittle lefoba wa da faddown wen de chullun nyam so den jedus tell dat ooman say cause ya ansa so good ya kin go back home now
2346,MRK,7,GUL,de ebil sperit done come out fom eenside ya daughta
2347,MRK,7,GUL,so de ooman gone home
2348,MRK,7,GUL,an e find de chile da lay peaceable pon de bed
2349,MRK,7,GUL,sho nuff de ebil sperit done come out fom eenside um den jedus lef de countryside close by tyre
2350,MRK,7,GUL,e gone shru sidon an de arie wa dey call de ten town ta lake galilee
2351,MRK,7,GUL,some people come ta um dey bring um one deef man wa hab hebby tongue
2352,MRK,7,GUL,de people beg jedus fa pit e han pon dat man head fa heal um
2353,MRK,7,GUL,jedus gone wid de man off by deysef way fom de crowd
2354,MRK,7,GUL,jedus pit e finga eenside de man yea
2355,MRK,7,GUL,e spit an tetch de man tongue wid e spit
2356,MRK,7,GUL,den jedus look op ta heaben an leh out a big sigh
2357,MRK,7,GUL,e say ta dat man ephphatha wa mean ya yea gwine open op dat same time de man been able fa yeh
2358,MRK,7,GUL,e tongue ain been hebby an e staat fa taak clean wid no trouble tall
2359,MRK,7,GUL,den jedus chaage de people say mus dohn tell nobody wa a done
2360,MRK,7,GUL,bot ebry time e tell um mo an mo dey beena tell people wa jedus done done
2361,MRK,7,GUL,all de people been stonish
2362,MRK,7,GUL,dey say e da do ebryting too good e eben da mek deef people yeh an e heal people wa hab hebby tongue so dey kin taak
2363,MRK,8,GUL,jurin dat time noda big crowd ob people come geda roun jedus
2364,MRK,8,GUL,wen de people ain hab nottin lef fa nyam jedus call e ciple dem
2365,MRK,8,GUL,e tell um say a saary fa de people yah
2366,MRK,8,GUL,dey been wid me shree day an now dey ain hab nottin fa nyam
2367,MRK,8,GUL,ef a tell um fa go ta dey house wid nottin fa nyam dey gwine pass out long de road
2368,MRK,8,GUL,cause some ob dem done come a good way
2369,MRK,8,GUL,e ciple dem aks jedus say weh anybody kin find nuff ration fa gii all dese yah people fa nyam
2370,MRK,8,GUL,we ain able fa git bread out een dis wildaness
2371,MRK,8,GUL,jedus aks um say hommuch bread oona hab
2372,MRK,8,GUL,dey ansa say we hab seben loaf
2373,MRK,8,GUL,jedus chaage all de people fa seddown pon de groun
2374,MRK,8,GUL,den e tek de seben loaf an e tank god fa um
2375,MRK,8,GUL,e broke de bread an gim ta e ciple dem fa han out ta de people
2376,MRK,8,GUL,an de ciple dem gii de people de bread
2377,MRK,8,GUL,dey hab few leetle fish too
2378,MRK,8,GUL,jedus tell god tankya fa dem an tell e ciple dem fa han um out
2379,MRK,8,GUL,ebrybody nyam til dey sattify
2380,MRK,8,GUL,an wen de ciple dem done geda de food wa been lef oba dey git seben full basket
2381,MRK,8,GUL,bout fo tousan people been dey
2382,MRK,8,GUL,den jedus sen de people ta dey house an e git eenta de boat wid e ciple dem an gone ta de place dey call dalmanutha
2383,MRK,8,GUL,some pharisee come ta jedus an staat fa aagy wid um
2384,MRK,8,GUL,dey wahn fa trick um so dey aks um fa do a sign fa sho dat god sen um fa true
2385,MRK,8,GUL,jedus leh out a big sigh an e say hoccome people dese wahn me fa show a sign
2386,MRK,8,GUL,a da tell oona fa true a ain gwine show oona no sign
2387,MRK,8,GUL,den jedus an e ciple dem lef dem people an git back eenta de boat cross oba ta de oda side ob de lake
2388,MRK,8,GUL,de ciple dem been fagit fa bring plenty bread
2389,MRK,8,GUL,dey been jes one loaf wid um een de boat
2390,MRK,8,GUL,wen dey gwine jedus waan um say oona mus tek cyah
2391,MRK,8,GUL,mus look out fa de yeast wa de pharisee dem an herod da nyuse
2392,MRK,8,GUL,de ciple dem taak ta one noda say e taak so cause we ain hab no bread
2393,MRK,8,GUL,jedus know wa dey beena taak bout so e aks um say hoccome oona da taak say oona ain hab no bread
2394,MRK,8,GUL,oona stillyet ain know oona ain ondastan ainty
2395,MRK,8,GUL,oona hab eye
2396,MRK,8,GUL,hoccome oona ain see
2397,MRK,8,GUL,oona hab yea
2398,MRK,8,GUL,hoccome oona ain yeh
2399,MRK,8,GUL,oona ain memba nottin ainty
2400,MRK,8,GUL,wen a broke op dem fibe loaf ob bread fa gim ta fibe tousan man dem how many basket full ob lefoba bread oona pick op
2401,MRK,8,GUL,dey ansa say dey been tweb basket
2402,MRK,8,GUL,den jedus aks um say an wen a broke op seben loaf ob bread fa gim ta fo tousan people how many basket full ob lefoba bread oona pick op
2403,MRK,8,GUL,dey ansa say dey been seben basket
2404,MRK,8,GUL,jedus say ta dem oona done see all dat stillyet oona ain ondastan ainty
2405,MRK,8,GUL,wen jedus an e ciple dem come ta bethsaida some people bring one bline eye man ta jedus
2406,MRK,8,GUL,de people beg um fa tetch de man an mek um well
2407,MRK,8,GUL,jedus tek de bline eye man by e han an lead um outta de willage
2408,MRK,8,GUL,den jedus spit pon de man two eye an pit e han pon um
2409,MRK,8,GUL,jedus aks um say wa ya da see
2410,MRK,8,GUL,de man look op an say yeah a see some people bot dey look like tree wa da waak roun
2411,MRK,8,GUL,jedus tetch de man eye gin
2412,MRK,8,GUL,de man look roun an pay close tention ta wa e see
2413,MRK,8,GUL,e ain been bline eye no mo
2414,MRK,8,GUL,e able fa see good an e see ebryting plain
2415,MRK,8,GUL,jedus chaage um say mus dohn eben go eenta de willage
2416,MRK,8,GUL,den e sen um home
2417,MRK,8,GUL,jedus an e ciple dem gone ta dem willage close by caesarea philippi
2418,MRK,8,GUL,wiles dey beena gwine jedus aks e ciple dem say wen de people da taak bout me who dey say a da
2419,MRK,8,GUL,dey ansa jedus say some people say ya john wa bactize
2420,MRK,8,GUL,some say ya elijah an some oda say ya one ob dem prophet wa come fom de ole people
2421,MRK,8,GUL,jedus aks um say bot who oona say a da
2422,MRK,8,GUL,peter ansa um say ya de messiah
2423,MRK,8,GUL,den jedus waan dem say mus dohn tell nobody bout who a da
2424,MRK,8,GUL,den jedus staat fa laan e ciple dem say de man wa come fom god haffa suffa plenty
2425,MRK,8,GUL,de jew leada dem an de jew priest leada dem an de law teacha dem gwine say dey ain wahn um roun
2426,MRK,8,GUL,people gwine kill um an pit um een de tomb
2427,MRK,8,GUL,bot atta shree day pass e gwine come outta de tomb an lib gin
2428,MRK,8,GUL,jedus tell um dat scraight ta de pint
2429,MRK,8,GUL,den peter call jedus way fom de oda ciple dem an e buke um say massa mus dohn taak like dat jedus ton roun an look pon e ciple dem
2430,MRK,8,GUL,an e buke peter say peter mus git way fom me cause satan wok same like ya da do yah ya da tink like how people da tink
2431,MRK,8,GUL,ya ain tink like how god da tink
2432,MRK,8,GUL,jedus call de crowd an e ciple dem
2433,MRK,8,GUL,e tell um say ef anybody wahn fa come longside me e mus dohn tink jes bout wa e wahn fa do fa esef
2434,MRK,8,GUL,e haffa be ready fa tote e cross an come longside me
2435,MRK,8,GUL,de poson wa jes da try fa sabe e own life e gwine loss um
2436,MRK,8,GUL,bot de poson wa loss e life fa do wa a tell um an fa tell de good nyews e gwine git true life
2437,MRK,8,GUL,de poson wa git ebryting een de whole wol an den dead an gone ta hell e done loss de true life ainty
2438,MRK,8,GUL,e ain git nottin ain nottin a poson kin pay fa git true life
2439,MRK,8,GUL,ef anybody shame ob me ef e shame fa taak bout wa a done laan um yah mongst de wickity people wa ain bleebe pon god een dis time de man wa come fom god gwine be shame ob dat poson wen e come wid de angel dem ob god een de glory ob e fada
2440,MRK,9,GUL,jedus tell um say a da tell oona fa true
2441,MRK,9,GUL,some ob oona wa dey yah now ain gwine dead til ya done see god come fa rule wid powa
2442,MRK,9,GUL,atta six day pass jedus tek peter james an john an gone way
2443,MRK,9,GUL,e lead um way op pontop a high mountain weh ain nobody lib
2444,MRK,9,GUL,wiles de shree ciple dem beena look jedus body change fo dey eye
2445,MRK,9,GUL,e cloes change ta shinin white white an too bright
2446,MRK,9,GUL,ain nobody een dis wol able fa mek cloes white like dat
2447,MRK,9,GUL,den de shree ciple dem see elijah an moses da taak wid jedus
2448,MRK,9,GUL,peter tell jedus say teacha e good we dey yah leh we mek shree bush aaba one fa ya one fa moses an one fa elijah
2449,MRK,9,GUL,peter ain been know wa fa say e an de oda two ciple dem scaid neah ta det
2450,MRK,9,GUL,den a cloud come kiba um
2451,MRK,9,GUL,dey yeh one boice da taak fom eenside de cloud say dis yah me son wa a lob a whole heap
2452,MRK,9,GUL,oona mus listen ta wa e tell oona jes den de ciple dem look roun quick bot dey ain see nobody dey cep jedus
2453,MRK,9,GUL,wiles dey beena come down de mountain jedus waan um say mus dohn tell nobody wa oona done see til de man wa come fom god done dead an lib gin
2454,MRK,9,GUL,dey ain tell nobody bout dat bot dey beena aks one noda wa jedus mean wen e say dat de man wa come fom god gwine dead an lib gin
2455,MRK,9,GUL,dey aks jedus say hoccome de jew law teacha dem say elijah haffa come back fo dem ting yah gwine be
2456,MRK,9,GUL,jedus ansa um say fa true elijah come fus fa git all ting ready
2457,MRK,9,GUL,stillyet hoccome dey write een god book dat de man wa come fom god gwine suffa plenty an people ain gwine hab nottin fa do wid um
2458,MRK,9,GUL,a da tell oona say elijah done come an de people done do um bad
2459,MRK,9,GUL,dey done all wasoneba dey wahn ta um
2460,MRK,9,GUL,an dat jes wa god book say been gwine happen ta elijah
2461,MRK,9,GUL,wen dey meet de oda ciple dem dey see plenty people geda roun um
2462,MRK,9,GUL,an some jew law teacha dem beena aagy wid de ciple dem
2463,MRK,9,GUL,wen de people see jedus dey been stonish plenty
2464,MRK,9,GUL,dey ron an tell um say e good fa see ya
2465,MRK,9,GUL,jedus aks e ciple dem say wa oona beena aagy bout wid dem law teacha
2466,MRK,9,GUL,one man een de crowd ansa say teacha a bring me son ta ya cause a ebil sperit hab um an e ain able fa taak
2467,MRK,9,GUL,ebrytime wen de sperit come pon um dat sperit chunk um down pon de groun
2468,MRK,9,GUL,foam da come outta e mout
2469,MRK,9,GUL,e da grit e teet an all e body git stiff
2470,MRK,9,GUL,a done beg ya ciple dem fa dribe out dat ebil sperit bot dey ain been able fa do um
2471,MRK,9,GUL,jedus ansa um say oona people wa lib een dis time ain got no fait how long a haffa be dey wid oona
2472,MRK,9,GUL,how long a gwine haffa pit op wid oona
2473,MRK,9,GUL,bring de boy ta me so dey bring um ta jedus
2474,MRK,9,GUL,soon as de ebil sperit see jedus e chunk de boy down wid fits
2475,MRK,9,GUL,de boy faddown ta de groun an staat fa walla an foam come outta e mout
2476,MRK,9,GUL,jedus aks de boy fada say how long de ebil sperit been hab ya boy
2477,MRK,9,GUL,de man say fom wen e leetle
2478,MRK,9,GUL,plenty time de sperit mek um faddown eenta de fire an eenta de wata da try fa stroy um
2479,MRK,9,GUL,please tek pity pon we an hep we ef ya able fa heal um jedus say ya aks me ef a able fa heal ya son
2480,MRK,9,GUL,god kin do all ting fa de poson wa bleebe een um
2481,MRK,9,GUL,de boy fada right way holla say a da bleebe
2482,MRK,9,GUL,hep me bleebe mo an mo
2483,MRK,9,GUL,wen jedus see dat mo an mo people da ron come geda roun um e buke de ebil sperit say ya ebil sperit wa da mek poson deef an so e ain able fa taak
2484,MRK,9,GUL,a chaage ya mus come outta de boy
2485,MRK,9,GUL,ya ain neba fa go eenside um gin de ebil sperit mek de boy holla loud
2486,MRK,9,GUL,e chunk de boy down wid bad fits an den e come outta de boy
2487,MRK,9,GUL,de boy leddown pon de groun like e a dead man
2488,MRK,9,GUL,an plenty people taak say e done dead
2489,MRK,9,GUL,bot jedus hole de boy han hep um fa git op an de boy stanop
2490,MRK,9,GUL,wen jedus reach de house wid de ciple dem way fom dem oda people dey aks um say teacha hoccome we ain been able fa dribe de ebil sperit outta de boy
2491,MRK,9,GUL,jedus ansa say oona ain gwine be able fa dribe out dat kind ob ebil sperit cepin oona pray
2492,MRK,9,GUL,jedus an e ciple dem come outta dey an pass shru galilee
2493,MRK,9,GUL,jedus ain wahn nobody fa know e dey cause e beena laan e ciple dem
2494,MRK,9,GUL,e tell um say dey gwine han oba de man wa come fom god ta people wa gwine kill um
2495,MRK,9,GUL,bot atta e dead e gwine lib gin
2496,MRK,9,GUL,e gwine come outta de tomb atta shree day
2497,MRK,9,GUL,now de ciple dem ain know wa jedus mean bot dey been scaid fa aks um
2498,MRK,9,GUL,wen dey reach capernaum jedus an e ciple dem gone eenside de house
2499,MRK,9,GUL,den jedus aks um say wa oona beena bicka bout wen we beena waak long de way
2500,MRK,9,GUL,dey ain say nottin cause wen dey beena waak dey beena bicka bout who dat mongst dem been de big leada
2501,MRK,9,GUL,jedus seddown an e call de tweb ciple dem
2502,MRK,9,GUL,e tell um say ef one ob oona wahn fa be oona big leada e haffa pit esef las an e haffa saab all ob oona
2503,MRK,9,GUL,den jedus tek a chile an hab um stan een de middle ob um
2504,MRK,9,GUL,e hole de chile een e aam an taak ta de ciple dem
2505,MRK,9,GUL,e say de poson wa heppy fa tek een a leetle chile like dis one yah een me name dat poson da tek me een too
2506,MRK,9,GUL,an e ain jes me de poson da tek een cause same time e da tek een de one wa sen me
2507,MRK,9,GUL,john say teacha we done see one man da dribe out ebil sperit by de powa ob ya name
2508,MRK,9,GUL,we tell um fa stop dat cause e ain been one ob we
2509,MRK,9,GUL,jedus ansa say oona mus dohn tell um fa stop cause nobody dat tek me name fa do a miracle kin say nottin bad bout me atta dat
2510,MRK,9,GUL,whosoneba ain ginst we e fa we
2511,MRK,9,GUL,a da tell oona fa true ef anybody gii oona a cup ob wata fa drink een me name cause oona blongst ta de messiah fa sho dat poson gwine git de good ting wa god gii ta dem wa saab um
2512,MRK,9,GUL,de poson wa mek one ob dese leetle chullun wa bleebe pon me do ebil e mo betta fa dat poson ef dey been tie a big grine stone roun e neck an chunk um eenta deep sea
2513,MRK,9,GUL,ef oona han da mek oona sin mus cut um off e mo betta fa oona fa hab jes one han an git life wa neba end den fa oona fa keep two han an go ta hell weh de fire ain neba gwine out
2514,MRK,9,GUL, oba deyso de woom ain neba gwine dead an de fire ain neba gwine out ef oona foot da mek oona sin mus cut um off e mo betta fa oona fa be cripple op an git life wa neba end den fa oona fa keep two foot an den dey chunk oona eenta hell
2515,MRK,9,GUL, oba deyso dem woom wa neba dead gwine keep on da nyam de people
2516,MRK,9,GUL,an de fire neba gwine out ef oona eye da mek oona sin mus pull um out e mo betta fa oona fa hab jes one eye an go eenta de place weh god da rule den fa oona fa keep two eye an den dey chunk oona eenta hell
2517,MRK,9,GUL,oba deyso de woom neba gwine dead an de fire neba gwine out fire gwine mek all people clean same like salt kin mek dem ting wa dey da sacrifice clean
2518,MRK,9,GUL,salt a good ting bot ef de salt done loss e taste dey ain nottin we kin do ta um fa mek um git back e taste ainty
2519,MRK,9,GUL,oona mus be like salt mongst oonasef
2520,MRK,9,GUL,oona mus lib peaceable wid one noda
2521,MRK,10,GUL,jedus lef dey an gone ta judea lan
2522,MRK,10,GUL,den e cross oba de jerden riba
2523,MRK,10,GUL,plenty plenty people geda roun um gin dey
2524,MRK,10,GUL,an e laan um bout god same like how e done beena do
2525,MRK,10,GUL,some pharisee dem come quizzit um
2526,MRK,10,GUL,dey beena try fa ketch um da taak ginst god law
2527,MRK,10,GUL,dey aks jedus say coddin ta we jew law e right fa man fa worce e wife
2528,MRK,10,GUL,jedus aks um say wa de law wa moses gii oona chaage oona fa do
2529,MRK,10,GUL,de pharisee dem ansa jedus say moses say a man kin write paper fa gii ta e wife fa worce um
2530,MRK,10,GUL,den de man kin sen um way
2531,MRK,10,GUL,jedus tell um say moses write dat law fa oona cause oona haat haad
2532,MRK,10,GUL,bot fom wen e fus mek de wol god mek two kind ob people man an ooman
2533,MRK,10,GUL,cause ob dat de man gwine lef e fada an e modda an jine wid e wife an dem two gwine come fa be one poson
2534,MRK,10,GUL,so dey ain two poson no mo
2535,MRK,10,GUL,dem two done come fa be one poson
2536,MRK,10,GUL,so den wen god done jine dem togeda mus dohn nobody tek dem paat fom one noda
2537,MRK,10,GUL,now wen jedus an e ciple dem gone back eenta de house e ciple dem aks um bout wa e been say bout worce
2538,MRK,10,GUL,e ansa um say ef a man worce e wife an den e go marry oda ooman dat man sin ginst e fus wife cause e da sleep wid oda ooman
2539,MRK,10,GUL,same way so ef a ooman worce e husban an den e go marry oda man dat ooman sin ginst e fus husban cause e da sleep wid oda man
2540,MRK,10,GUL,some people come bring chullun ta jedus fa hab um pit e han pon dey head fa bless um
2541,MRK,10,GUL,bot e ciple dem buke de people tell um dey ain oughta bodda jedus so
2542,MRK,10,GUL,wen jedus see wa e ciple dem beena do e been mad down
2543,MRK,10,GUL,e tell e ciple dem say oona mus leh de chullun come ta me
2544,MRK,10,GUL,mus dohn stop um cause people like dem chullun yah gwine be wid god wen e da rule
2545,MRK,10,GUL,a da tell oona de trute anybody wa ain wahn fa hab god rule oba um same like dem chullun dat poson dey ain gwine be wid god wen e da rule
2546,MRK,10,GUL,den jedus pick op de chullun an e pit e han pon dey head an aks god fa bless um
2547,MRK,10,GUL,wiles jedus beena gwine way one man ron meet um an kneel down fo um
2548,MRK,10,GUL,e tell jedus say teacha ya wa good tell me wa a haffa do fa git life wa neba end
2549,MRK,10,GUL,jedus ansa um say hoccome ya say a good
2550,MRK,10,GUL,ain nobody good cep fa god
2551,MRK,10,GUL,ya know de law wa moses gii
2552,MRK,10,GUL,ya mus dohn kill nobody
2553,MRK,10,GUL,ya mus dohn sleep wid oda man wife
2554,MRK,10,GUL,mus dohn tief
2555,MRK,10,GUL,mus dohn lie bout wa oda people done
2556,MRK,10,GUL,mus dohn cheat
2557,MRK,10,GUL,mus pay mind ta ya fada an ya modda
2558,MRK,10,GUL,de man ansa say teacha a done keep all dem law eba since a been a chile
2559,MRK,10,GUL,jedus look pon de man an e like um
2560,MRK,10,GUL,an e tell um say jes one ting lef wa ya ain done yet
2561,MRK,10,GUL,mus go sell all ya hab an gii de money ta de people wa ain hab nottin
2562,MRK,10,GUL,ef ya do dat ya gwine be rich fa true een heaben
2563,MRK,10,GUL,an atta dat ya mus come be me ciple
2564,MRK,10,GUL,wen de man yeh wa jedus say e look sad
2565,MRK,10,GUL,e been too saary cause e been hab a whole heapa money
2566,MRK,10,GUL,e lef jedus an gone way
2567,MRK,10,GUL,jedus look roun pon e ciple dem tell um say e sho nuff haad fa a rich poson fa come onda god rule de ciple dem been stonish wen jedus say dat
2568,MRK,10,GUL,bot jedus tell um gin say me chullun e sho nuff haad fa a rich poson fa come onda god rule
2569,MRK,10,GUL,e mo easy fa mek de camel go shru a needle eye den fa a rich poson fa come onda god rule
2570,MRK,10,GUL,den de ciple dem been eben mo stonish
2571,MRK,10,GUL,dey aks one noda say ef dat so e stan ain nobody gwine be sabe ainty
2572,MRK,10,GUL,jedus look pon um an say god able fa do wa people ain able fa do
2573,MRK,10,GUL,god able fa do all ting
2574,MRK,10,GUL,peter tell jedus say look yah we done lef ebryting an folla longside ya jedus ansa say a da tell oona fa true de poson wa done lef e house or broda or sista or modda or fada or chullun or propaty fa sake a me an de good nyews god gwine gim hundud time mo den wa e done lef
2575,MRK,10,GUL,e gwine gim house broda sista modda chullun an propaty
2576,MRK,10,GUL,god gwine gim now wiles e da lib yah een dis wol
2577,MRK,10,GUL,an people gwine mek um suffa bad yah bot god gwine gim life wa neba end een de wol wa gwine come
2578,MRK,10,GUL,bot plenty wa fus now dey gwine be las an plenty people wa las now dey gwine be fus
2579,MRK,10,GUL,wiles dey beena trabel long de road ta jerusalem jedus waak een front ob e ciple dem
2580,MRK,10,GUL,dey been stonish tommuch
2581,MRK,10,GUL,an de people wa beena come long wid um been scaid
2582,MRK,10,GUL,jedus call e ciple dem ta one side an tell um gin bout wa gwine happen ta um
2583,MRK,10,GUL,e say oona listen ta me
2584,MRK,10,GUL,we da gwine ta jerusalem weh some people gwine grab hole ta de man wa come fom god
2585,MRK,10,GUL,dey gwine han um oba gim ta de jew priest leada dem an de jew law teacha dem
2586,MRK,10,GUL,den dey gwine han um oba ta people wa ain jew fa kill um
2587,MRK,10,GUL,dem people gwine hole um cheap
2588,MRK,10,GUL,dey gwine spit pon um whip um an kill um
2589,MRK,10,GUL,bot atta shree day e gwine come out fom mongst de dead people an lib gin
2590,MRK,10,GUL,james an john wa been zebedee chullun come ta jedus say teacha we wahn ya fa do sompin dat we gwine aks ya fa
2591,MRK,10,GUL,jedus aks um say wa dat oona wahn me fa do fa oona
2592,MRK,10,GUL,dey ansa um say wen ya gwine rule all de wol een glory leh we seddown nex ta ya one ob we pon ya right han side an de oda one pon ya lef han side
2593,MRK,10,GUL,jedus say oona ain ondastan wa oona da aks me fa do
2594,MRK,10,GUL,oona gwine be able fa suffa wid me fa drink fom de cup wa a gwine drink fom
2595,MRK,10,GUL,oona gwine be able fa dead wid me fa be bactize like a gwine be bactize
2596,MRK,10,GUL,dey ansa say we gwine be able fa do um
2597,MRK,10,GUL,jedus tell um say fa true oona gwine drink fom dat cup wa a gwine drink fom an oona gwine be bactize same like how a gwine be bactize
2598,MRK,10,GUL,bot a ain hab de tority fa leh oona seddown pon me right han side an pon me lef han side wen a gwine rule
2599,MRK,10,GUL,god done keep dem place fa de people wa e done pick fa seddown dey
2600,MRK,10,GUL,wen de oda ten ciple yeh bout dat dey been too bex at james an john cause ob wa dey been aks jedus fa do fa um
2601,MRK,10,GUL,jedus call um all togeda an tell um say oona know bout de leada dem wa spose fa rule oba de people dey een de wol
2602,MRK,10,GUL,dem leada hab powa oba de people an da tell dem wa fa do
2603,MRK,10,GUL,bot e ain gwine be dat way mongst oona
2604,MRK,10,GUL,ef one ob oona wahn fa be de head poson e mus be oona saabant
2605,MRK,10,GUL,ef one ob oona wahn fa be fus dat poson mus be ebrybody slabe
2606,MRK,10,GUL,cause eben de man wa come fom god ain come fa mek people e saabant
2607,MRK,10,GUL,e come fa be de people saabant an fa gii e life fa pay de price fa sabe a whole heapa people
2608,MRK,10,GUL,jedus an e ciple dem come ta jericho
2609,MRK,10,GUL,wen dey been lef jericho long wid a whole bunch ob oda people one bline eye man name bartimaeus beena seddown close by de road da beg
2610,MRK,10,GUL,e been timaeus chile
2611,MRK,10,GUL,wen bartimaeus yeh say dat jedus wa come fom nazareth beena pass by dey e staat fa holla say jedus son ob david hab mussy pon me plenty ob de people buke bartimaeus tell um mus dohn crack e teet
2612,MRK,10,GUL,bot e da holla mo louda say son ob david hab mussy pon me jedus stop tell de people say call um fa come yah
2613,MRK,10,GUL,so de people call ta bartimaeus de bline eye man say study yasef git op jedus say come yah
2614,MRK,10,GUL,bartimaeus shrow off e coat off
2615,MRK,10,GUL,e hop op an gone ta jedus
2616,MRK,10,GUL,jedus aks um say wa ya wahn me fa do fa ya
2617,MRK,10,GUL,de bline eye man say teacha a wahn ya fa mek me so dat a kin see
2618,MRK,10,GUL,jedus say ya kin go pon ya way now
2619,MRK,10,GUL,cause ya da bleebe ya done git well
2620,MRK,10,GUL,nex ting e know bartimaeus able fa see
2621,MRK,10,GUL,an e waak wid jedus down de road
2622,MRK,11,GUL,jedus dem come close ta jerusalem
2623,MRK,11,GUL,dey been dey by bethphage een bethany willage
2624,MRK,11,GUL,wen dey reach ta de mount olib jedus tell two e ciple fa go on fo de oda res
2625,MRK,11,GUL,e chaage um say oona mus go ta dat willage oba dey
2626,MRK,11,GUL,wen oona reach dey oona gwine see one nyoung donkey wa tie op dey
2627,MRK,11,GUL,nobody ain neba ride pon dat donkey
2628,MRK,11,GUL,mus ontie um an bring um ta me
2629,MRK,11,GUL,ef somebody aks oona hoccome oona da ontie de donkey mus tell um say de lawd need um bot e gwine hab we bring um back wen e done wid um
2630,MRK,11,GUL,so de two ciple gone an dey see de nyoung donkey tie op ta one house door dey een de screet
2631,MRK,11,GUL,dey staat fa ontie dat donkey
2632,MRK,11,GUL,some people wa beena stanop dey aks de ciple dem say hoccome oona da ontie dat donkey
2633,MRK,11,GUL,de ciple dem ansa um say jes wa jedus been tell um fa say
2634,MRK,11,GUL,so de people leh um tek de donkey an go
2635,MRK,11,GUL,de ciple dem tek de donkey come ta jedus
2636,MRK,11,GUL,wen dey git dey dey spread dey coat pontop de donkey back
2637,MRK,11,GUL,jedus seddown pontop um an staat fa ride eenta jerusalem
2638,MRK,11,GUL,a heapa people spread dey coat pon de road weh jedus pass
2639,MRK,11,GUL,some oda people broke off branch fom de tree dem close by een de fiel an spread um pon de road
2640,MRK,11,GUL,de people wa beena waak fo jedus an dem wa come hine um beena holla say praise god god bless de one wa come een de lawd name god bless de gobment wa da come
2641,MRK,11,GUL,e gwine be same like de gobment wa we ole time leada david done rule oba
2642,MRK,11,GUL,praise god een heaben jedus gone eenta jerusalem an eenta god house
2643,MRK,11,GUL,e look roun at ebryting dey
2644,MRK,11,GUL,bot de sun beena set fa red so e an e tweb ciple dem gone out ta bethany willage
2645,MRK,11,GUL,de nex day wen dey come back fom bethany jedus been hongry
2646,MRK,11,GUL,e look cross de way an e see one fig tree wa been git plenty leaf
2647,MRK,11,GUL,so jedus gone look fa see ef de tree da beah fig
2648,MRK,11,GUL,wen e come close by um e see dey ain been no fig pon um jes de leaf da kiba um cause e ain been de time yet fa beah fig
2649,MRK,11,GUL,jedus taak ta de tree say ya mus dohn beah fig no mo fa nobody fa nyam
2650,MRK,11,GUL,an e ciple dem yeh jedus say dat ta dat tree
2651,MRK,11,GUL,wen jedus dem git ta jerusalem jedus gone eenta god house
2652,MRK,11,GUL,e staat fa dribe out de people dey wa beena buy an sell ting
2653,MRK,11,GUL,e ton oba de table dem weh people beena mek change fa de money ob people fom oda lan
2654,MRK,11,GUL,an e ton oba de bench dem weh people come fa seddown wen dey sell pigeon
2655,MRK,11,GUL,e ain leh nobody tote nottin fa sell wen dey pass shru de yaad ob god house
2656,MRK,11,GUL,den e laan de people say fa true dey done write een god book say dey gwine call me house de place weh people wa come fom all oba de wol come fa pray ta god
2657,MRK,11,GUL,bot oona done ton um eenta place weh de tief dem da hide wen de jew priest leada dem an de jew law teacha dem yeh wa jedus beena say dey staat fa look fa way fa kill um
2658,MRK,11,GUL,dey been scaid ob um cause all de crowd ob people been stonish wen dey yeh wa jedus teach
2659,MRK,11,GUL,wen de sun set fa red jedus an e ciple dem come outta de city
2660,MRK,11,GUL,de nex maanin wen jedus dem beena gwine long de road dey see de fig tree
2661,MRK,11,GUL,all dat tree done dry op an dead fom de bottom root op ta de top de tree
2662,MRK,11,GUL,peter memba wa been happen an e tell jedus say teacha look dey dat fig tree wa ya been cuss e dead
2663,MRK,11,GUL,jedus ansa um say mus hab fait een god
2664,MRK,11,GUL,a da tell oona ef somebody tell dis mountain yah say mus git op an go shrow yasef eenta de sea dat wa gwine happen ef dat poson ain doubt een e haat ef e bleebe fa true dat wa e say gwine happen
2665,MRK,11,GUL,so den a da tell oona say wen ya aks god fa sompin mus bleebe fa true dat ya gwine git um an god gwine gim ta ya
2666,MRK,11,GUL,wensoneba ya da stan an pray ta god mus paadon de poson wa done ya bad
2667,MRK,11,GUL,den oona fada god wa dey een heaben gwine paadon oona fa de ebil ting wa oona done
2668,MRK,11,GUL, ef oona ain paadon oda people den oona fada wa dey een heaben ain gwine paadon oona fa de ebil ting wa oona done jedus an e ciple dem come back ta jerusalem an jedus beena waak een god house
2669,MRK,11,GUL,de jew priest leada dem an jew law teacha dem an oda jew leada come ta jedus
2670,MRK,11,GUL,dey aks um say wa right ya hab fa do dem ting yah
2671,MRK,11,GUL,who dat gii ya de tority fa do um
2672,MRK,11,GUL,jedus ansa say a gwine aks oona one queshon
2673,MRK,11,GUL,ef oona ansa me a gwine tell oona who dat gii me de tority fa do dem ting yah
2674,MRK,11,GUL,mus tell me say who dat gii john de tority fa come bactize people
2675,MRK,11,GUL,god gii john tority or some poson gim de tority
2676,MRK,11,GUL,de leada dem bicka mongst deysef say ef we ansa say god gii john tority jedus gwine aks we say hoccome oona ain bleebe john
2677,MRK,11,GUL,bot we mus dohn say some poson gii john de tority
2678,MRK,11,GUL,dey been scaid fa say dat cause all de people bleebe say john been a true prophet
2679,MRK,11,GUL,so dey ansa jedus say we ain know who dat gii john tority
2680,MRK,11,GUL,jedus tell um say den a ain gwine tell oona who dat gii me de tority fa do dem ting yah
2681,MRK,12,GUL,jedus staat fa tell dem paable
2682,MRK,12,GUL,e say one man plant plenty grapewine een e gyaaden
2683,MRK,12,GUL,e mek stone wall roun de gyaaden
2684,MRK,12,GUL,e mek a hole fa mash op de grape fa git de grape juice
2685,MRK,12,GUL,an e build a place pontop de stone wall fa people fa keep gyaad oba de gyaaden
2686,MRK,12,GUL,den e hire some faama dem fa tek cyah ob de gyaaden
2687,MRK,12,GUL,an e gone way trabel ta oda country
2688,MRK,12,GUL,wen haabis time come de man wa own de grapewine sen e wokman fa aks de faama dem fa gim de owna paat ob de haabis
2689,MRK,12,GUL,bot dem faama grab hole ta de wokman an beat op pon um an dribe um outta de gyaaden
2690,MRK,12,GUL,dey ain gim nottin
2691,MRK,12,GUL,de man wa own de gyaaden sen oda wokman bot de faama dem beat um een de head an shame um
2692,MRK,12,GUL,de owna sen noda wokman
2693,MRK,12,GUL,dey kill dat one
2694,MRK,12,GUL,de owna sen plenty oda
2695,MRK,12,GUL,dey beat op pon some ob dem an dey kill some ob dem
2696,MRK,12,GUL,so den de owna hab one poson lef fa sen
2697,MRK,12,GUL,dat e own son an e lob um a whole heap
2698,MRK,12,GUL,e sen um ta de gyaaden tink say wen dem faama see me son dey gwine hona um fa true
2699,MRK,12,GUL,bot wen de faama dem see de owna son dey tell one noda say dat de son dis propaty gwine be lef ta
2700,MRK,12,GUL,leh we kill um so dat de propaty gwine come ta we
2701,MRK,12,GUL,dey grab hole ta um an kill um an dey chunk e body outta de gyaaden
2702,MRK,12,GUL,den jedus tell um say oona know wa dat man wa own de gyaaden gwine do
2703,MRK,12,GUL,e gwine come kill dem faama an e gwine hire oda faama fa tek cyah ob de gyaaden
2704,MRK,12,GUL,fa sho oona done read wa dey write een god book say de stone dat de builda chunk out dat de stone wa portant mo den all de oda res
2705,MRK,12,GUL,de lawd mek um dat way an we tink dis a great ting wa done happen de jew leada dem try fa grab hole ta jedus an res um cause dey know dat paable wa e done tell been ginst dem
2706,MRK,12,GUL,bot dey been scaid ob de crowd ob people so dey lef jedus an gone way
2707,MRK,12,GUL,dey sen some pharisee an some ob king herod people ta jedus fa ketch um mek um say sompin so dey able fa cuse um
2708,MRK,12,GUL,dey come ta jedus say teacha we know ya da taak true an ya ain warry bout wa people tink
2709,MRK,12,GUL,cause ya da look pon all people de same
2710,MRK,12,GUL,ya da laan we de true way a folla god
2711,MRK,12,GUL,bot leh we aks ya one queshon
2712,MRK,12,GUL,e right coddin ta we law fa pay tax ta de roman rula caesar
2713,MRK,12,GUL,tell we ef we oughta pay um or ef we ain oughta
2714,MRK,12,GUL,bot jedus know dem hypicrit people done say dat fa set trap fa ketch um
2715,MRK,12,GUL,so e ansa um say hoccome oona da try fa tek wa a say fa trap me
2716,MRK,12,GUL,bring me a coin so we kin look pon um
2717,MRK,12,GUL,dey bring um de roman coin
2718,MRK,12,GUL,jedus aks dem say whodat hab e face an e name dey pon dis coin
2719,MRK,12,GUL,dey ansa um say dat caesar own pitcha an name dey dey
2720,MRK,12,GUL,jedus say well den oona mus gii caesar dat wa blongst ta caesar an gii god wa blongst ta god
2721,MRK,12,GUL,wen dey yeh wa jedus say dey um been stonish
2722,MRK,12,GUL,some sadducee people come ta jedus
2723,MRK,12,GUL,de sadducee dem been bleebe say people wa done dead ain gwine git op fom de grabe an lib gin
2724,MRK,12,GUL,dey aks jedus say teacha moses done write we law say ef a man broda dead an lef a wife bot ain hab no chullun de broda wa lef haffa marry de wida ooman fa hab chullun fa e broda wa done dead
2725,MRK,12,GUL,now den dey been seben broda
2726,MRK,12,GUL,de fus broda marry
2727,MRK,12,GUL,den e dead an e ain hab no chullun
2728,MRK,12,GUL,so den de nex broda marry de wida ooman
2729,MRK,12,GUL,e done dead too an ain hab no chullun
2730,MRK,12,GUL,same fashion de nex broda
2731,MRK,12,GUL,all de seben broda dem marry de one ooman bot dey done dead an dey ain hab no chullun
2732,MRK,12,GUL,den las de ooman dead
2733,MRK,12,GUL,now den all seben broda dem done marry dat one ooman
2734,MRK,12,GUL,tell we de day wen god gwine mek all de people wa done dead rise op fom de grabe an lib gin wish one dem seben broda gwine hab dat ooman fa e wife
2735,MRK,12,GUL,jedus ansa um say oona wrong fa true ainty
2736,MRK,12,GUL,cause oona ain know god book an oona ain ondastan bout god powa
2737,MRK,12,GUL,cause wen de people wa done dead rise op fom de grabe an lib gin dey ain gwine be marry no mo
2738,MRK,12,GUL,dey gwine be like de angel dem een heaben
2739,MRK,12,GUL,now den leh we taak bout how god da mek de people wa done dead lib gin
2740,MRK,12,GUL,ain oona read wa moses write wen e tell bout de bush wa beena bun bot ain neba bun op
2741,MRK,12,GUL,god tell moses say a de god ob abraham de god ob isaac an de god ob jacob
2742,MRK,12,GUL,oona sadducee wrong fa true cause dat tell we e de god ob people wa da lib
2743,MRK,12,GUL,e ain no god ob dead people
2744,MRK,12,GUL,one jew law teacha been dey an e yeh dem da aagy
2745,MRK,12,GUL,e know jedus done ansa dem sadducee good
2746,MRK,12,GUL,so e come ta jedus aks um say wish law great mo den all de oda law dem
2747,MRK,12,GUL,jedus ansa um say de law wa great mo den all de oda law dem say pay tention oona israel people de lawd we god e de onliest lawd
2748,MRK,12,GUL,ya mus lob de lawd ya god wid all ya haat an wid all ya soul an wid all ya mind an wid all ya scrent
2749,MRK,12,GUL,de nex law wa great mo den all de oda res say ya mus lob ya neighba de same way ya lob yasef dey ain no oda law mo greata den dem two yah
2750,MRK,12,GUL,de jew law teacha tell jedus teacha ya done ansa scraight ya done tell de trute wen ya say de lawd de onliest god
2751,MRK,12,GUL,dey ain no oda god
2752,MRK,12,GUL,ya done tell de trute wen ya say we mus lob god wid all we haat all we mind an all we scrent
2753,MRK,12,GUL,an we mus lob oda people roun we same like we lob wesef
2754,MRK,12,GUL,e mo betta fa do wa dem two law yah tell we fa do den fa gii god all we offrin an de sacrifice dem wa we da mek an all de animal dem wa we da bun fo god
2755,MRK,12,GUL,jedus know de jew law teacha ansa um sensible so e tell um say ya done come close ta leh god rule oba ya
2756,MRK,12,GUL,atta dat ebrybody scaid fa aks jedus queshon
2757,MRK,12,GUL,wen jedus been een god house da laan de people e aks um say hoccome de jew law teacha dem say dat christ de messiah e david son
2758,MRK,12,GUL,cause de holy sperit done mek david esef say de lawd tell me lawd say seddown yah ta me right han side til a pit ya enemy dem ondaneet ya foot
2759,MRK,12,GUL,david esef call de messiah lawd so how de messiah kin be david son
2760,MRK,12,GUL,dey been a big crowd ob people dey wa glad fa yeh wa jedus say
2761,MRK,12,GUL,wen e beena laan de people mo e tell um say mus watch out fa de jew law teacha dem
2762,MRK,12,GUL,dey like fa waak roun een day long robe een de maakut place so dat de people wa geda dey show um hona
2763,MRK,12,GUL,dem teacha like fa seddown een de mos portant seat een de jew meetin house
2764,MRK,12,GUL,an wen people call um fa come fa feas dey wahn de bes place weh de big leada dem sit
2765,MRK,12,GUL,dem law teacha like fa git hole ta de wida ooman dem propaty
2766,MRK,12,GUL,an dey da pray long pray fa mek people say dey good fa true
2767,MRK,12,GUL,god gwine punish um mo den e gwine punish oda people jedus been ta god house an e seddown weh e been able fa see de box weh de people da pit offrin money
2768,MRK,12,GUL,e beena look pon de people wiles dey beena come pit dey money eenta de box
2769,MRK,12,GUL,plenty rich people pit heapa money een dey
2770,MRK,12,GUL,den one po wida ooman come pit een two leetle coppa coin wa wot bout a penny
2771,MRK,12,GUL,jedus call e ciple dem togeda an tell um say a da tell oona de trute
2772,MRK,12,GUL,dis po wida ooman done pit mo eenta de offrin box den all de oda people
2773,MRK,12,GUL,dey all hab plenty ting an da gii jes a paat ob de money wa dey hab
2774,MRK,12,GUL,bot dis ooman done pit een all e money
2775,MRK,12,GUL,e gii all wa e been hab fa lib
2776,MRK,13,GUL,wen jedus beena come out fom god house one ob e ciple dem tell um say teacha look at dem fine big stone an all a dem fine buildin yah jedus ansa say oona see dem big buildin yah
2777,MRK,13,GUL,time da come wen dem all gwine faddown
2778,MRK,13,GUL,ain one stone gwine be lef pontop noda
2779,MRK,13,GUL,jedus gone ta de mount olib an e beena seddown dey weh e been able fa see god house
2780,MRK,13,GUL,peter james john an andrew come fa taak ta jedus paat fom de oda people
2781,MRK,13,GUL,dey aks um say tell we wa time dem ting gwine happen
2782,MRK,13,GUL,wa sign gwine show we dat all dem ting gwine staat
2783,MRK,13,GUL,jedus ansa um say oona mus tek cyah
2784,MRK,13,GUL,mus dohn leh nobody mek oona fool
2785,MRK,13,GUL,plenty people gwine tek me name an come ta oona
2786,MRK,13,GUL,dey gwine say a de messiah an dey gwine mek plenty people fool
2787,MRK,13,GUL,oona mus dohn warry wen oona yeh de nise ob waa close by oona an oona yeh nyews bout waa wa da faaway
2788,MRK,13,GUL,dem ting dey haffa be bot de wol ain gwine end yet one country gwine fight oda country an one nation gwine fight oda nation all oba de wol
2789,MRK,13,GUL,de groun gwine rumble een plenty place
2790,MRK,13,GUL,people ain gwine hab nottin fa nyam
2791,MRK,13,GUL,all dem bad ting dey jes de fus ting wa gwine come same like wen de fus pain come fa de modda wen e chile da bon
2792,MRK,13,GUL,wos ting dem gwine folla atta
2793,MRK,13,GUL,oona mus tek cyah
2794,MRK,13,GUL,cause oona bleebe pon me people gwine grab hole ob oona an tek oona ta de jedge dem een court
2795,MRK,13,GUL,dey gwine beat oona op een de jew meetin house
2796,MRK,13,GUL,dey gwine tek oona fo de gobna dem an king dem wa da rule fa dem fa jedge oona
2797,MRK,13,GUL,so den oona gwine dey fa tell dem de good nyews wa oona know bout me
2798,MRK,13,GUL,people een all de country ob de wol gwine yeh de good nyews fus
2799,MRK,13,GUL,ebry time dey grab hole ta oona tek oona ta court fa trial mus dohn warry bout wa oona gwine say
2800,MRK,13,GUL,mus dohn study bout dat fo de time come
2801,MRK,13,GUL,cause wen de time come wasoneba wod wa de holy sperit pit een oona mout dat wa oona mus say
2802,MRK,13,GUL,e ain gwine be oona own wod
2803,MRK,13,GUL,de holy sperit gwine tell oona wa fa say
2804,MRK,13,GUL,some man gwine han oba dey own broda ta people wa gwine kill um
2805,MRK,13,GUL,same fashion some fada gwine han oba dey chullun ta people wa gwine kill um
2806,MRK,13,GUL,chullun gwine fight dey own fada an modda han um oba ta people fa leh dem kill um
2807,MRK,13,GUL,all de people gwine be ginst oona cause oona bleebe pon me
2808,MRK,13,GUL,bot god gwine sabe ebrybody wa stanop fa me til de wol done end
2809,MRK,13,GUL,oona gwine see de horrible bad ting wa mek god place empty da stanop een de place weh e ain oughta dey
2810,MRK,13,GUL,leh oona wa da read ondastan wa dis mean wen dat time come de people een judea mus ron way quick ta de hill country
2811,MRK,13,GUL,ebrybody wa dey pontop e house mus dohn tek time fa go down eenside de house gin fa tek ting wid um
2812,MRK,13,GUL,ebrybody wa da wok een e fiel mus dohn go back ta e house fa tek e coat wid um
2813,MRK,13,GUL,een dat time dey e gwine be bad fa ooman dem dat wid chile an ooman wa hab leetle chullun oona mus pray ta god dat dem ting yah mus dohn happen een de winta time wen de rain come
2814,MRK,13,GUL,cause de people een dat time gwine suffa mo den people done suffa fom de time wen god fus mek de wol eben til now
2815,MRK,13,GUL,an atta dat ting like dat ain gwine happen gin
2816,MRK,13,GUL,bot de lawd done say fo han dat e ain gwine leh dem suffa too many day
2817,MRK,13,GUL,e mek de time wen dey gwine suffa be cut shot
2818,MRK,13,GUL,ef e ain done dat ain nobody been gwine lef een de wol wen dat time come wen dey suffa so
2819,MRK,13,GUL,bot fa sake ob dem people wa de lawd done pick e done mek dat time be cut shot
2820,MRK,13,GUL,so den wen dat time come oona mus dohn bleebe nobody ef e tell oona say look de messiah dey yah or look e oba yonda cause some people gwine come da lie say dey de messiah
2821,MRK,13,GUL,an some gwine come wa gwine lie say dey a prophet
2822,MRK,13,GUL,dey gwine do miracle an show plenty sign wa stonish de people
2823,MRK,13,GUL,cause dey wahn fa mek fool ob dem people wa god done pick ef dey able fa do dat
2824,MRK,13,GUL,so oona mus tek cyah
2825,MRK,13,GUL,a done tell oona all ting fo dey happen
2826,MRK,13,GUL,atta people done suffa all dem ting de sun gwine daak an de moon ain gwine shine no mo
2827,MRK,13,GUL,de staa dem gwine faddown outta de sky
2828,MRK,13,GUL,an de powa dem wa dey een de sky gwine shake come outta dey place weh dey been
2829,MRK,13,GUL,den ebrybody gwine see de man wa come fom god da come down een de cloud dem
2830,MRK,13,GUL,e gwine hab greata powa an bright glory light gwine shine roun um
2831,MRK,13,GUL,e gwine sen de angel dem all oba de wol fom one end ta de oda fa geda togeda de people wa e done pick fa be e own
2832,MRK,13,GUL,now den oona mus look ta de fig tree fa laan fom um
2833,MRK,13,GUL,wen de branch ob dat tree hab nyew life een de spring time an staat fa leaf out oona know summa da come soon
2834,MRK,13,GUL,same way so wen oona see dem ting wa a tell oona bout oona gwine know de time mos yah
2835,MRK,13,GUL,a da tell oona fa true all dem ting mus happen fo de people dead wa da lib now
2836,MRK,13,GUL,de sky an all de eart gwine pass way bot me wod ain neba gwine pass way
2837,MRK,13,GUL,ain nobody know de day ain nobody know de hour wen dem ting yah gwine happen
2838,MRK,13,GUL,eben de angel deysef an god son esef ain know
2839,MRK,13,GUL,jes de fada god e de onliest one wa know de time wen dem ting gwine happen oona mus pay tention
2840,MRK,13,GUL,mus tek cyah an pray ta god cause oona ain know wa time dem ting yah gwine happen
2841,MRK,13,GUL,e gwine stan like wen one man da gwine fa trabel faa way fom home
2842,MRK,13,GUL,fo e gone e lef e house ta e wokman dem
2843,MRK,13,GUL,e chaage um all tell um wa dey fa do one by one
2844,MRK,13,GUL,an e tell de watchman fa tek cyah fa pay tention all de time
2845,MRK,13,GUL,so den same fashion oona mus tek cyah mus pay tention all de time
2846,MRK,13,GUL,cause oona ain know de time wen de massa ob de house gwine come
2847,MRK,13,GUL,oona ain know ef e gwine come aaly een de night time een de middle night fus fowl crow or day clean
2848,MRK,13,GUL,oona mus tek cyah mus pay tention
2849,MRK,13,GUL,cause ef oona ain pay tention e gwine come all ob a sudden an find oona da sleep
2850,MRK,13,GUL,so dis wa a da tell oona ain jes fa oona bot e fa all people
2851,MRK,13,GUL,oona all mus tek cyah
2852,MRK,13,GUL,mus pay tention
2853,MRK,14,GUL,e been two day fo de jew holiday wa dey call passoba an de feas ob unleaven bread wen dey nyam bread wa ain hab no yeast
2854,MRK,14,GUL,de leada dem ob de jew priest dem an de jew law teacha dem beena try fa find way fa grab hole ta jedus fa kill um
2855,MRK,14,GUL,bot dey ain wahn de people fa know wa dey da do
2856,MRK,14,GUL,dey say ta one noda we ain oughta grab hole ta jedus now jurin dis holiday wen plenty people dey yah
2857,MRK,14,GUL,cause ef we do de people gwine fight fa jedus
2858,MRK,14,GUL,jedus been een bethany een simon house
2859,MRK,14,GUL,simon de man wa been hab leposy
2860,MRK,14,GUL,wiles jedus beena nyam one ooman come een wid sweet ointment oll eenside a jar wa dey mek fom alabasta stone
2861,MRK,14,GUL,dat been a spensiz ointment wa dey mek fom de nard plant
2862,MRK,14,GUL,de ooman broke de jar mout an pour de dat ointment pon jedus head
2863,MRK,14,GUL,some ob de people dey git bex
2864,MRK,14,GUL,dey say ta one noda hoccome dis ooman done waste de spensiz ointment like dat
2865,MRK,14,GUL,ef dey been sell dat ointment dey been able fa git heapa money fa um mo den wa a man kin mek een a whole yeah an den dey kin gii de money ta de people wa ain hab nottin
2866,MRK,14,GUL,an dem people buke de ooman bad
2867,MRK,14,GUL,bot jedus tell um say oona mus dohn buke dis ooman no mo
2868,MRK,14,GUL,mus dohn bodda um
2869,MRK,14,GUL,dat one fine ting wa e done fa me people wa ain hab nottin dey dey wid oona all de time an oona kin hep um wensoneba oona wahn fa hep um
2870,MRK,14,GUL,bot a ain gwine dey dey wid oona all time
2871,MRK,14,GUL,de ooman done done all wa e able fa do fa me
2872,MRK,14,GUL,e done naint me wid sweet ointment fa mek me body ready head ob time fa wen dey bury me
2873,MRK,14,GUL,a da tell oona fa true all oba de wol wehsoneba dey da tell people de good nyews dey gwine memba dis ooman an taak bout dis ting wa e done yah
2874,MRK,14,GUL,den judas iscariot one ob de tweb ciple dem gone off ta de leada dem ob de jew priest dem
2875,MRK,14,GUL,judas gone fa tell um say e gwine han jedus oba ta dem
2876,MRK,14,GUL,dey been too glad fa yeh wa e say an dey gree fa gim money
2877,MRK,14,GUL,so den judas staat da look fa chance fa han jedus oba ta dem
2878,MRK,14,GUL,e been de fus day ob de jew holiday ob unleaven bread wen de jew dem da nyam bread wa ain hab no yeast
2879,MRK,14,GUL,dey alltime kill lamb dat day fa memba de passoba how dey ole people done come outta egypt
2880,MRK,14,GUL,jedus ciple dem aks jedus say weh ya wahn we fa go fa git de passoba meal ready fa ya
2881,MRK,14,GUL,jedus sen two ob um tell um say mus go eenta de city weh oona gwine meet op wid a man wa da tote a wata jug
2882,MRK,14,GUL,oona mus go wid um
2883,MRK,14,GUL,wen oona reach de house weh e gone een oona mus tell de poson wa own de house say de teacha wahn fa know weh de room weh e gwine nyam de passoba meal wid e ciple dem
2884,MRK,14,GUL,den de man gwine show oona one big opstair room
2885,MRK,14,GUL,e done ready de room fa we an ebryting wa we need dey eenside dey
2886,MRK,14,GUL,an dey een dat room oona gwine git ebryting ready fa we fa nyam de meal fa memba de passoba
2887,MRK,14,GUL,de ciple dem gone ta de city
2888,MRK,14,GUL,dey find all ting jes like jedus done tell um
2889,MRK,14,GUL,so dey git ebryting ready fa nyam de meal fa memba de passoba
2890,MRK,14,GUL,wen sun done set fa red jedus an de tweb ciple dem come ta dat house
2891,MRK,14,GUL,wiles dey beena nyam jedus say a da tell oona one ob oona gwine han me oba ta me enemy dem
2892,MRK,14,GUL,one ob oona wa da nyam yah wid me now gwine do um
2893,MRK,14,GUL,de ciple dem been too saaful
2894,MRK,14,GUL,one by one dey aks jedus say fa sho ya ain mean me ainty
2895,MRK,14,GUL,jedus ansa say one ob oona tweb gwine do um one ob oona wa da dip e bread een de same dish yah da nyam wid me
2896,MRK,14,GUL,de man wa come fom god gwine dead jes like dey done write bout um een god book
2897,MRK,14,GUL,bot e gwine be too bad fa dat man wa gwine sell de man wa come fom god e been faa betta fa dat man dey ef e ain neba been bon wiles dey beena nyam jedus tek bread e pray tell god say tankya fa de bread
2898,MRK,14,GUL,e broke de bread an gim ta e ciple dem
2899,MRK,14,GUL,e tell um say oona tek dis bread yah nyam um
2900,MRK,14,GUL,dis yah me body
2901,MRK,14,GUL,den e tek one cup wid wine een um
2902,MRK,14,GUL,e pray tell god tankya fa de wine
2903,MRK,14,GUL,den e gii de cup ta e ciple dem an dey all drink fom de cup
2904,MRK,14,GUL,jedus tell um say dis yah me blood
2905,MRK,14,GUL,a gwine dead da sacrifice me blood fa sabe a whole heapa people
2906,MRK,14,GUL,me blood gwine show ebrybody dat god gwine do same like e done say e fa do wen e mek de nyew greement wid e people
2907,MRK,14,GUL,a da tell oona fa true a ain gwine drink wine gin til de time wen a drink de nyew wine een de place weh god da rule
2908,MRK,14,GUL,den dey sing one hymn an gone out ta de mount olib
2909,MRK,14,GUL,jedus tell e ciple say oona all gwine bandon me lef me lone
2910,MRK,14,GUL,cause dey done write een god book say god gwine shrike de shephud an de sheep gwine scatta
2911,MRK,14,GUL,bot wen a git op fom mongst de dead people an lib gin a gwine go ta galilee head ob oona
2912,MRK,14,GUL,oona gwine go meet me dey
2913,MRK,14,GUL,peter ansa um scrong mout say eben ef all de oda ciple dem bandon ya a ain gwine bandon ya neba jedus tell peter say a da tell ya fa true dis same night fo de cock crow two time ya gwine say shree time dat ya ain know me
2914,MRK,14,GUL,peter ansa mo scrong mout say eben ef a haffa dead wid ya a ain gwine neba say a ain know ya an all de oda ciple dem say de same ting
2915,MRK,14,GUL,jedus an e ciple reach one place wa name gethsemane
2916,MRK,14,GUL,jedus tell um say oona seddown yah
2917,MRK,14,GUL,a gwine go fa pray
2918,MRK,14,GUL,jedus tek peter james an john wid um
2919,MRK,14,GUL,an jedus git too saaful an hebby hebby haat
2920,MRK,14,GUL,e tell um say me haat so hebby dat a feel like a gwine dead
2921,MRK,14,GUL,oona stay yah an pray
2922,MRK,14,GUL,mus dohn sleep
2923,MRK,14,GUL,e git down flat pon de groun da pray ta god
2924,MRK,14,GUL,e aks um say fada ef ya say e kin be a aks ya fa sabe me
2925,MRK,14,GUL,tek way dis time wa da come wen a haffa suffa an dead so
2926,MRK,14,GUL,jedus lef um gone a leetle way foda
2927,MRK,14,GUL,e git down flat pon de groun fa pray ta god
2928,MRK,14,GUL,an e say fada me fada ya able fa do all ting
2929,MRK,14,GUL,please sah tek way dis cup wa a fa suffa
2930,MRK,14,GUL,stillyet mus dohn do wa a wahn
2931,MRK,14,GUL,mus do wa ya wahn
2932,MRK,14,GUL,den jedus come back ta de shree ciple dem
2933,MRK,14,GUL,e find um sleep
2934,MRK,14,GUL,e tell peter say simon ya da sleep ainty
2935,MRK,14,GUL,ya ain able fa stay wake eben a leetle wiles
2936,MRK,14,GUL,jedus tell um say oona mus dohn sleep
2937,MRK,14,GUL,mus pray so dat oona ain gwine do ebil wen satan try fa mek oona do um
2938,MRK,14,GUL,oona wahn fa do de right ting bot oona ain hab scrent fa do um
2939,MRK,14,GUL,jedus lef um gin e gone on a leetle way
2940,MRK,14,GUL,e pray wid de same wod e beena pray de fus time
2941,MRK,14,GUL,den e come back gin an find peter james an john sleep
2942,MRK,14,GUL,dey ain been able fa keep dey eye open an dey ain know wa fa say ta jedus
2943,MRK,14,GUL,jedus gone way gin an pray
2944,MRK,14,GUL,wen e come back fa de shree time e tell um say oona stillyet da sleep an res
2945,MRK,14,GUL,dat nuff fa now
2946,MRK,14,GUL,de time done come
2947,MRK,14,GUL,look yah sinna man gwine han de man wa come fom god oba ta de enemy
2948,MRK,14,GUL,git op
2949,MRK,14,GUL,leh we go meet um
2950,MRK,14,GUL,oona look yah
2951,MRK,14,GUL,see de man wa da han me oba ta me enemy
2952,MRK,14,GUL,e da come yah now wiles jedus beena say dat judas one ob de tweb ciple dem git dey
2953,MRK,14,GUL,a bunch ob people been wid um da tote knife an big stick fa fight wid
2954,MRK,14,GUL,de jew priest leada dem de jew law teacha dem an de oda jew big leada dem done sen dem people wid judas
2955,MRK,14,GUL,judas done been tell dem people heada time how dey gwine know jedus
2956,MRK,14,GUL,e been say de man wa a gwine kiss dat de man oona wahn
2957,MRK,14,GUL,mus grab hole ta um tek um way wid gyaad roun um
2958,MRK,14,GUL,wen judas git dey e gone op ta jedus say teacha den e kiss um
2959,MRK,14,GUL,de people grab hole ta jedus an hole um tight
2960,MRK,14,GUL,one ob dem wa beena stanop dey dey by jedus pull out e knife
2961,MRK,14,GUL,e scrike de slabe ob de head man ob de jew priest leada dem
2962,MRK,14,GUL,dat man cut off de slabe yea
2963,MRK,14,GUL,jedus tell de crowd say oona haffa come wid knife an big stick fa grab hole ta me ainty
2964,MRK,14,GUL,a ain no tief
2965,MRK,14,GUL,ebry day a been dey wid oona een god house da teach bout god
2966,MRK,14,GUL,bot oona ain neba grab hole ta me
2967,MRK,14,GUL,bot all wa dey done write een god book haffa come true
2968,MRK,14,GUL,den all de ciple dem lef jedus an ron way
2969,MRK,14,GUL,one nyoung man beena folla long hine jedus
2970,MRK,14,GUL,dat man ain hab no cloes on cepin a piece ob linen closs
2971,MRK,14,GUL,an de people try fa grab hole ta um
2972,MRK,14,GUL,bot de man lef de closs een dey han an ron way nekid
2973,MRK,14,GUL,dey tek jedus ta de head man ob de jew priest leada dem eenta e house
2974,MRK,14,GUL,all de leada dem ob de jew priest de oda jew leada dem an de jew law teacha dem beena geda dey
2975,MRK,14,GUL,peter beena folla long hine jedus fom a way off
2976,MRK,14,GUL,e folla long eenta de head man yaad
2977,MRK,14,GUL,wen e reach dey peter gone seddown close ta de gyaad dem da waam esef by de fire
2978,MRK,14,GUL,de leada dem ob de jew priest dem an all de oda jew leada dem wa jedge een de jew high court beena look fa find some poson fa taak ginst jedus say e done ebil ting so dat dem leada kin kill um
2979,MRK,14,GUL,bot dey ain been able fa find nobody
2980,MRK,14,GUL,a heapa people tell lie ginst jedus bot dey ain mek dey story gree
2981,MRK,14,GUL,den some people stanop an tell dis lie ginst jedus
2982,MRK,14,GUL,dey say we done yeh jedus say a gwine stroy god house yah wa people done mek
2983,MRK,14,GUL,an a gwine tek shree day fa mek oda god house wa no poson gwine hep mek
2984,MRK,14,GUL,bot dem people yah wa say dat ginst jedus ain neba mek dey story gree needa
2985,MRK,14,GUL,de head man ob de jew priest leada dem stanop een front ob dem all
2986,MRK,14,GUL,e aks jedus say wa mek dem people yah say ya done dem ebil ting
2987,MRK,14,GUL,wa ya say bout dat
2988,MRK,14,GUL,bot jedus neba say a mumblin wod
2989,MRK,14,GUL,de head man ob de priest dem keep on da quizzit um
2990,MRK,14,GUL,e aks um say ya de messiah de son ob de god we praise
2991,MRK,14,GUL,tell we
2992,MRK,14,GUL,jedus ansa um say yeah a de messiah
2993,MRK,14,GUL,oona gwine see de man wa come fom god da seddown ta de right han side ob god wa hab all powa
2994,MRK,14,GUL,an oona gwine see me da come ta dis wol da ride pon heaben cloud de head man ob de priest dem bex fa true til e teah e cloes an say we ain need no mo people fa taak ginst um ainty
2995,MRK,14,GUL,oonasef done yeh de ebil ting e say ginst god
2996,MRK,14,GUL,wa oona say
2997,MRK,14,GUL,all dem leada wa beena jedge dey een de jew high court condemn jedus say e oughta dead
2998,MRK,14,GUL,some dem staat fa spit pon jedus
2999,MRK,14,GUL,dey tie a closs oba e eye
3000,MRK,14,GUL,den dey slap um an say guess who dat slap ya
3001,MRK,14,GUL,tell we de gyaad deysef tek um an beat um op
3002,MRK,14,GUL,peter been dey down een de yaad wen one de gyal dem wa wok fa de head man ob de priest dem come by
3003,MRK,14,GUL,wen e see peter da waam esef by de fire dey dey dat gyal look um dead een de face an say yasef beena gone longside jedus wa come fom nazareth
3004,MRK,14,GUL,bot peter say e ain know jedus
3005,MRK,14,GUL,e ansa de gyal say a ain know wa ya da taak bout
3006,MRK,14,GUL,an peter gone out close ta de gate
3007,MRK,14,GUL,same time a cock crow
3008,MRK,14,GUL,wen de gyal see peter dey e tell de people wa beena stan roun say gin dis man yah one ob dem wa beena gone longside jedus bot peter say gin a ain know um
3009,MRK,14,GUL,atta a leetle bit de people wa beena stan roun dey tell peter say fa true ya cyahn say ya ain one ob dem wa been wid jedus cause yasef come fom galilee
3010,MRK,14,GUL,peter say a da tell oona fa true leh god mek me suffa ef a ain taak scraight
3011,MRK,14,GUL,a ain know dat man oona da taak bout same time e say dat a cock crow noda time
3012,MRK,14,GUL,peter memba wa jedus done been tell um
3013,MRK,14,GUL,jedus done been say fo de cock crow two time ya gwine say shree time dat ya ain know me
3014,MRK,14,GUL,peter buss out da cry
3015,MRK,15,GUL,wen day clean broad de leada dem ob de jew priest dem de oda jew leada dem de jew law teacha dem an all de oda memba dem ob de jew council geda togeda fa mek plan ginst jedus
3016,MRK,15,GUL,dey mek de gyaad dem tie op jedus han an tek um way fa go ta gobna pilate
3017,MRK,15,GUL,pilate aks jedus say ya de king ob de jew people
3018,MRK,15,GUL,jedus ansa um say dat so jes like ya say
3019,MRK,15,GUL,de leada dem ob de jew priest dem beena cuse jedus say e done do plenty ebil ting
3020,MRK,15,GUL,pilate aks jedus noda time say ya ain got nottin fa say fa ansa um
3021,MRK,15,GUL,ya yeh all dem ebil ting wa dey say ya done
3022,MRK,15,GUL,stillyet jedus ain ansa nottin an pilate been stonish
3023,MRK,15,GUL,ebry yeah wen de passoba holiday come pilate nyuse fa free one poson wa de jew people wahn fom outta de jailhouse
3024,MRK,15,GUL,an jurin dis time yah some people done been riot een dat country an dem wa done kill a poson been pit eenta de jailhouse
3025,MRK,15,GUL,one dem een de jailhouse been a man name barabbas
3026,MRK,15,GUL,de crowd come geda togeda dey ta pilate yaad
3027,MRK,15,GUL,dey aks pilate fa leh one poson outta de jailhouse fa de people same like e beena do ebry yeah
3028,MRK,15,GUL,pilate aks de people say oona wahn me fa leh de jew people king go free
3029,MRK,15,GUL,e been know dat de leada dem ob de jew priest dem been han jedus oba ta um cause dey been jealous ob um
3030,MRK,15,GUL,bot de leada dem ob de jew priest dem chaage de crowd fa tell pilate dey wahn um fa free barabbas fom outta de jailhouse stead ob jedus
3031,MRK,15,GUL,pilate aks de people say well den wa a gwine do wid de man oona call de jew people king
3032,MRK,15,GUL,dey holla back ta pilate say kill jedus
3033,MRK,15,GUL,nail um pon de cross pilate aks um say wa fa
3034,MRK,15,GUL,wa ebil ting e done
3035,MRK,15,GUL,de people holla mo louda say kill um
3036,MRK,15,GUL,nail um pon de cross so fa mek de crowd heppy pilate leh barabbas outta de jailhouse
3037,MRK,15,GUL,e chaage de sodja dem fa beat jedus
3038,MRK,15,GUL,den e hab dem tek jedus fa kill um nail um pon de cross
3039,MRK,15,GUL,de sodja dem tek jedus eenta one yaad eenside ob gobna pilate bighouse
3040,MRK,15,GUL,dey geda togeda all de oda sodja dem dey
3041,MRK,15,GUL,cause de people call jedus king de sodja dem dress jedus een a purple robe fa laugh at um
3042,MRK,15,GUL,dey mek a crown fom bramble branch an pit um pon e head
3043,MRK,15,GUL,den dey hole um cheap hail um say leh de jew people king hab long life dey beat jedus wid a stick pon e head an dey spit pon um
3044,MRK,15,GUL,an dey kneel down fo um fa laugh at um mek like dey da woshup um
3045,MRK,15,GUL,atta dey been shru hole um cheap dey pull de purple robe off um an pit e own cloes back pon um
3046,MRK,15,GUL,den dey tek um fa kill um nail um pon de cross
3047,MRK,15,GUL,wiles dey beena gwine dey meet one man name simon wa been bon een cyrene
3048,MRK,15,GUL,e been alexander an rufus dem fada
3049,MRK,15,GUL,simon beena come fom de countryside da gwine ta jerusalem
3050,MRK,15,GUL,de sodja dem mek simon tote de cross fa jedus
3051,MRK,15,GUL,dey tek jedus ta a place dey call golgotha
3052,MRK,15,GUL,dat mean de place wa stan like man skull
3053,MRK,15,GUL,dey mix wine wid a medicine wa dey call myrrh
3054,MRK,15,GUL,dey gim ta jedus fa drink bot e neba drink um
3055,MRK,15,GUL,den de sodja dem nail jedus pon de cross
3056,MRK,15,GUL,dey shrow dice fa share jedus cloes mongst um see who gwine git wa piece
3057,MRK,15,GUL,e been nine oclock een de maanin wen dey nail jedus pon de cross
3058,MRK,15,GUL,dey write down de chaage dey been hab ginst jedus
3059,MRK,15,GUL,de chaage say de king ob de jew people
3060,MRK,15,GUL,dat same time dey nail op two tief each pon e own cross
3061,MRK,15,GUL,dey pit one cross pon jedus right han side an de oda pon jedus lef han side
3062,MRK,15,GUL, so de ting wa dey done write een god book come true wa dey say people tink say dat e mongst dem wickity man de people wa beena pass by shrow slam at jedus
3063,MRK,15,GUL,dey shake dey head an tell um say so dey ya beena say ya gwine stroy god house an tek shree day fa build um back op well den sabe yasef now
3064,MRK,15,GUL,come down fom de cross same way so de leada dem ob de jew priest dem an de jew law teacha dem beena hole jedus cheap shrow slam at um
3065,MRK,15,GUL,dey say ta one noda e been sabe oda people bot e ain able fa sabe esef leh we see de messiah de king ob israel come down fom de cross now so dat we kin bleebe een um de two oda man wa done been nail pon dey cross close by jedus deysef shrow slam at um
3066,MRK,15,GUL,e been high noon an all dat lan git daak daak
3067,MRK,15,GUL,e been daak fa shree hour
3068,MRK,15,GUL,at shree oclock jedus holla loud say eloi eloi lama sabachthani
3069,MRK,15,GUL,dat mean me god me god hoccome ya da bandon me
3070,MRK,15,GUL,some ob de people wa beena stanop close by de cross dey yeh wa jedus say
3071,MRK,15,GUL,dey say listen e da call elijah fa come hep um one ob dem ron go soak a sponge wid wine winega an tie de sponge pon de end ob a long stick
3072,MRK,15,GUL,den e hice de stick op ta jedus lip try fa git jedus fa suck de sponge
3073,MRK,15,GUL,e say hole on leh we see ef elijah gwine come fa tek um down fom de cross jedus holla loud an den e dead
3074,MRK,15,GUL,jes den de big tick curtain wa beena hang eenside god house split down de middle fom de top down ta de bottom
3075,MRK,15,GUL,de sodja dem leada wa beena stanop fo de cross see how jedus done holla out ta god an dead
3076,MRK,15,GUL,e say fa true dis man yah god son some ooman been stanop faaway da look
3077,MRK,15,GUL,some ob dem been mary magdalene an mary wa been de modda ob de nyoung james an e broda joseph an salome
3078,MRK,15,GUL,wen jedus been dey een galilee dem ooman beena trabel long wid um an hep um
3079,MRK,15,GUL,an plenty oda ooman wa done come ta jerusalem wid jedus been stanop dey da look
3080,MRK,15,GUL,e been de preparation day
3081,MRK,15,GUL,dat de day wen de jew people git ready fa dey woshup day
3082,MRK,15,GUL,an e been jes a leetle bit fo de sun set
3083,MRK,15,GUL,joseph wa come fom arimathea town been dey
3084,MRK,15,GUL,e been a big man een de jew council
3085,MRK,15,GUL,joseph beena look fa de time wen god gwine come fa rule dis wol an e ain been scaid fa go ta pilate an aks um fa jedus body
3086,MRK,15,GUL,pilate been stonish wen e yeh dat jedus done dead
3087,MRK,15,GUL,e sen call fa de sodja dem leada an aks um ef fa true jedus done dead
3088,MRK,15,GUL,wen de sodja dem leada tell pilate dat jedus done dead fa true pilate tell joseph dat e kin go git jedus body
3089,MRK,15,GUL,joseph gone buy some fine linen closs
3090,MRK,15,GUL,e tek jedus body down fom de cross an wrop um op een de closs
3091,MRK,15,GUL,den joseph pit um eenside a tomb wa done been dig outta de rock
3092,MRK,15,GUL,an joseph tek a big stone an roll um cross de tomb doormout fa kiba um op
3093,MRK,15,GUL,mary magdalene an mary wa been de modda ob joseph beena watch an dey see weh joseph fom arimathea pit jedus body
3094,MRK,16,GUL,wen de jew woshup day done pass mary magdalene an mary wa been james modda an salome gone buy spice ointment wa hab fine smell fa go rub um pon jedus body
3095,MRK,16,GUL,aaly een de maanin de fus day ob de week jes atta day clean broad dey gone ta de tomb
3096,MRK,16,GUL,wiles dey beena gwine dey beena aks one noda say who dat gwine roll way de stone fa we dat stone wa kiba de tomb doormout
3097,MRK,16,GUL,bot wen dey look op at de tomb dey see dat de big stone wa beena kiba de doormout done been roll way
3098,MRK,16,GUL,an dat been a big big stone
3099,MRK,16,GUL,wen de ooman dem gone eenside de tomb dey see one nyoung man dress op een a long white robe
3100,MRK,16,GUL,e beena seddown pon de right han side
3101,MRK,16,GUL,an dem ooman been stonish down
3102,MRK,16,GUL,de nyoung man tell um say oona mus dohn be stonish
3103,MRK,16,GUL,a know dat oona da look fa jedus fom nazareth wa done been nail pon de cross an dead
3104,MRK,16,GUL,e ain yah
3105,MRK,16,GUL,e done rise op fom mongst de dead people an e da lib gin look dis yah de place weh dey done lay um down
3106,MRK,16,GUL,oona go tell peter an e oda ciple dem say e da gwine fo oona ta galilee
3107,MRK,16,GUL,oona gwine meet um dey same like e done tell oona
3108,MRK,16,GUL,de ooman dem been all shake op an scaid
3109,MRK,16,GUL,dey come outta de tomb an ron way fom dey
3110,MRK,16,GUL,dey ain say nottin ta nobody cause dey been scaid down
3111,MRK,16,GUL, now den aaly een de maanin pon de fus day ob de week jedus done rise op fom mongst de dead people da lib gin
3112,MRK,16,GUL,e come fus ta mary magdalene
3113,MRK,16,GUL,mary been de ooman wa been hab seben ebil sperit eenside um wa jedus done dribe outta um
3114,MRK,16,GUL,atta mary see jedus e gone ta dem people wa beena folla longside um
3115,MRK,16,GUL,dey still beena cry out an moan cause jedus done dead
3116,MRK,16,GUL,mary tell um all wa done happen
3117,MRK,16,GUL,stillyet wen dey yeh dat jedus da lib gin an dat mary esef done shim dey ain bleebe wa e say
3118,MRK,16,GUL,noda time atta dat two man wa beena waak wid jedus beena gwine ta one willage
3119,MRK,16,GUL,wiles dey da waak jedus come ta um bot e look diffunt
3120,MRK,16,GUL,de two man gone back ta jerusalem an tell de oda res wa done happen
3121,MRK,16,GUL,bot dey ain bleebe dem man needa
3122,MRK,16,GUL,atta dat jedus come ta de leben ciple wen dey beena nyam
3123,MRK,16,GUL,e buke um cause dey ain been bleebe dat e da lib an cause dey been too haad head fa bleebe dem people wa done been shim atta e done git op fom mongst de dead people an lib gin
3124,MRK,16,GUL,jedus tell um say oona mus go all oba de wol an tell all de people de good nyews bout me
3125,MRK,16,GUL,de poson wa bleebe de good nyews an git bactize god gwine sabe dat poson
3126,MRK,16,GUL,bot de one wa ain bleebe de good nyews god gwine jedge um
3127,MRK,16,GUL,dem people wa bleebe de good nyews god gwine gim powa fa do dem miracle yah
3128,MRK,16,GUL,een me name dey gwine dribe ebil sperit outta people dey gwine taak een nyew tongue
3129,MRK,16,GUL,ef dey pick op snake or ef dey drink pison nottin ain gwine hut um
3130,MRK,16,GUL,dey gwine pit dey han pon sick people an pray fa dem fa be well an dem people gwine git well
3131,MRK,16,GUL,wen de lawd jedus done taak ta e ciple dem god tek jedus op eenta heaben
3132,MRK,16,GUL,jedus gone seddown ta god right han fa rule wid um
3133,MRK,16,GUL,de ciple dem gone all oba da tell people de good nyews
3134,MRK,16,GUL,an de lawd jedus hep um gim powa fa do miracle so dat de people know dat wa de ciple dem say e true fa sho
3135,LUK,1,GUL,deah theophilus plenty people beena try fa write down all de ting dem wa we bleebe fa true wa done happen mongst we
3136,LUK,1,GUL,an all wa dey done write down dis de same ting wa de people dem dat been wid jedus wen e fus staat dey done tell we
3137,LUK,1,GUL,an dey beena preach god wod
3138,LUK,1,GUL,so honorable theophilus a figga since a done beena study bout dem ting good fashion fom de time dey fus staat a oughta write um down fa ya step by step fom staat ta finish
3139,LUK,1,GUL,a da write fa mek ya know all de trute consaanin dem ting wa dey done laan ya fa leh ya know dat all dis wa dey laan ya bout done happen fa true
3140,LUK,1,GUL,same time wen herod been king ob judea one jew priest name zechariah been dey
3141,LUK,1,GUL,e been one ob de priest dem ob abijah group
3142,LUK,1,GUL,an e wife name been lizzybet
3143,LUK,1,GUL,lizzybet blongst ta de fambly ob de head priest aaron too
3144,LUK,1,GUL,zechariah an lizzybet beena waak scraight wid god
3145,LUK,1,GUL,dey beena keep all de law ob de lawd an do ebryting e tell um fa do
3146,LUK,1,GUL,bot dey ain hab no chullun cause lizzybet ain been able
3147,LUK,1,GUL,an now dey bof been ole
3148,LUK,1,GUL,one time wen abijah group beena wok een god house zechariah beena do e wok dey da cyaa out de priest judy
3149,LUK,1,GUL,now den wen de priest dem wahn fa pick one ob um fa go eenside god house fa bun incense dey write all de priest dem name down fole de paper an pick one
3150,LUK,1,GUL,dis time yah zechariah name come out fa bun de incense
3151,LUK,1,GUL,so e gone eenside de lawd house fa do e wok
3152,LUK,1,GUL,same time de incense beena bun eenside god house de whole crowd wa been dey beena pray outside een de yaad
3153,LUK,1,GUL,den een god house zechariah see a angel dat de lawd sen
3154,LUK,1,GUL,dat angel stan fo um pon de right han side ob de alta weh zechariah da bun de incense
3155,LUK,1,GUL,wen zechariah see de angel e been opsot
3156,LUK,1,GUL,e mos scaid ta det
3157,LUK,1,GUL,de angel tell um say mus dohn feah zechariah de lawd done yeh ya pray an e ansa um
3158,LUK,1,GUL,ya wife lizzybet gwine hab son
3159,LUK,1,GUL,mus name um john
3160,LUK,1,GUL,ya gwine be glad fa true wen e bon an a heapa oda people gwine be glad cause e bon dat chile gwine be a great man een de lawd eye
3161,LUK,1,GUL,e mus dohn neba drink no wine or nottin wa mek a poson dronk
3162,LUK,1,GUL,an e gwine be full op wid de holy sperit eben fo e bon
3163,LUK,1,GUL,e gwine mek a heapa israel people come ta de lawd dey god
3164,LUK,1,GUL,e gwine go head ob de lawd an hab scrong sperit an powa jes like de prophet elijah wa done tell god wod
3165,LUK,1,GUL,e gwine mek de fada dem haat ton ta dey chullun
3166,LUK,1,GUL,an e gwine mek de people dat ain do wa god wahn memba god an ondastan wa right fa do
3167,LUK,1,GUL,e gwine mek de lawd people ready fa de time wen de lawd gwine come
3168,LUK,1,GUL,zechariah aks de angel say how a spose fa know wa ya say gwine happen
3169,LUK,1,GUL,a done ole an me wife e ole too
3170,LUK,1,GUL,de angel ansa um a gabriel
3171,LUK,1,GUL,a da stanop fo god da saab um
3172,LUK,1,GUL,e sen me fa come tell ya dis good nyews
3173,LUK,1,GUL,bot listen yah dis ting wa a done tell ya dat how e gwine be wen de right time come
3174,LUK,1,GUL,bot cause ya ain bleebe me ya ain gwine be able fa taak
3175,LUK,1,GUL,ya ain gwine crack ya teet til all wa a tell ya done happen
3176,LUK,1,GUL,all dat time dey de people outside beena wait fa zechariah
3177,LUK,1,GUL,dey wonda hoccome e stay so long eenside god house
3178,LUK,1,GUL,wen e come out e ain been able fa taak ta de people so dey figga fa true e been hab wision eenside god house
3179,LUK,1,GUL,e jes beena mek sign wid e han an e ain able fa say nottin
3180,LUK,1,GUL,wen e time been op fa wok een god house zechariah gone home
3181,LUK,1,GUL,atta wile e wife lizzybet been speckin
3182,LUK,1,GUL,an lizzybet hide eenside e house fibe mont
3183,LUK,1,GUL,e say de lawd been good ta me fa true an bless me fa be wid chile
3184,LUK,1,GUL,now e done tek way me shame so dat people ain gwine look down pon me no mo wen lizzybet been speckin een e six mont god sen e angel gabriel ta nazareth a town een galilee
3185,LUK,1,GUL,god sen um ta one nyoung ooman name mary
3186,LUK,1,GUL,e ain know nottin bout no man yet bot e been gage fa marry a man name joseph wa been one ob king david kin people
3187,LUK,1,GUL,dat angel come ta mary say how ya da do mary
3188,LUK,1,GUL,de lawd done bless ya fa true e da trabel longside ya wen mary yeh wa de angel say e beena trouble tommuch an e study e head fa try fa figga wa dat mean
3189,LUK,1,GUL,de angel tell um say mus dohn be scaid mary cause god heppy wid ya
3190,LUK,1,GUL,ya gwine be wid chile
3191,LUK,1,GUL,ya gwine hab son
3192,LUK,1,GUL,mus gim name jedus
3193,LUK,1,GUL,e gwine be great
3194,LUK,1,GUL,dey gwine call um de son ob de mos high god
3195,LUK,1,GUL,an de lawd god gwine mek um king fa rule jes like e ole people leada king david
3196,LUK,1,GUL,jedus gwine hab tority faeba oba de fambly ob jacob
3197,LUK,1,GUL,e gwine rule oba um faeba an eba mary aks de angel say a ain neba been wid no man
3198,LUK,1,GUL,so hoccome a gwine hab chile
3199,LUK,1,GUL,de angel ansa um de holy sperit gwine come ta ya
3200,LUK,1,GUL,de high god dat great mo den all e gwine sen e powa pon ya fa do dis
3201,LUK,1,GUL,cause ob dat people gwine call dis chile fom god wa ya gwine hab de god chile god own son
3202,LUK,1,GUL,fodamo lizzybet wa kin ta ya e wid chile
3203,LUK,1,GUL,eben dough e way too ole fa hab chullun e een e six mont
3204,LUK,1,GUL,now ebrybody tink say lizzybet ain able fa hab chile
3205,LUK,1,GUL,stillyet e gwine hab son
3206,LUK,1,GUL,cause dey ain nottin dat god ain able fa do
3207,LUK,1,GUL,mary tell um say a ready fa saab de lawd
3208,LUK,1,GUL,a ready fa saab um jes like ya done say
3209,LUK,1,GUL,den de angel gone lef um
3210,LUK,1,GUL,soon atta dat mary git ready
3211,LUK,1,GUL,e mek hace an gone ta a town een judea een de hill country
3212,LUK,1,GUL,e gone ta zechariah house an e hail lizzybet
3213,LUK,1,GUL,wen lizzybet yeh mary boice e baby eenside um jomp roun
3214,LUK,1,GUL,an lizzybet been full op wid de holy sperit
3215,LUK,1,GUL,e raise e boice loud tell mary say god da bless ya mo den all oda ooman an same time e bless de chile wa ya da cyaa a ain feel wody fa hab dis great ting happen ta me dat de modda ob me lawd come wisit me
3216,LUK,1,GUL,cause same time a yeh ya boice dis chile wa a da cyaa e jomp roun fa joy
3217,LUK,1,GUL,ya bless fa true mary cause ya bleebe de lawd gwine do all dat e done tell ya mary say een me haat a da praise de lawd
3218,LUK,1,GUL,god wa sabe me done mek me haat glad fa true
3219,LUK,1,GUL,e done memba me e humble saabant fom now on all people gwine say a been bless fa true
3220,LUK,1,GUL,cause god wa got powa oba all ting e done do great ting fa me
3221,LUK,1,GUL,e name holy fa sho
3222,LUK,1,GUL,e da show mussy ta all dem wa feah um fom one generation ta de nex
3223,LUK,1,GUL,e done show de great scrent een e aam
3224,LUK,1,GUL,e done scatta dem wa proud an mek um ron way
3225,LUK,1,GUL,e done pull down de mighty king dem fom off dey shrone an gii tority ta de humble
3226,LUK,1,GUL,e done gii plenty good ting ta dem wa hongry
3227,LUK,1,GUL,bot e done sen way de rich
3228,LUK,1,GUL,e ain gim nottin
3229,LUK,1,GUL,e done hep de israel people wa da saab um
3230,LUK,1,GUL,e ain fagit e promise
3231,LUK,1,GUL,e keep e wod wa e gii ta we ole people
3232,LUK,1,GUL,e show mussy ta abraham an all e chullun faeba mary stay dey wid lizzybet bout shree mont
3233,LUK,1,GUL,den e gone home
3234,LUK,1,GUL,de time come fa lizzybet fa go een an e hab son
3235,LUK,1,GUL,e neighba dem an e kin yeh say de lawd done hab mussy pon lizzybet
3236,LUK,1,GUL,e gim chile
3237,LUK,1,GUL,an all dem rejaice wid um
3238,LUK,1,GUL,eight day atta de chile been bon dey come togeda fa circumcise de chile
3239,LUK,1,GUL,dey been gwine gim name zechariah like e fada
3240,LUK,1,GUL,cep e modda lizzybet tell um say no e name spose fa be john
3241,LUK,1,GUL,wen lizzybet say dat de people tell um say bot ya ain got no kin people name john so dey mek sign ta e fada zechariah fa aks um wa e wahn de chile name fa be
3242,LUK,1,GUL,zechariah mek sign ta dem aks fa sompin fa write pon
3243,LUK,1,GUL,den e write down say e name john
3244,LUK,1,GUL,all de people been stonish
3245,LUK,1,GUL,same time zechariah boice come back an e staat fa taak
3246,LUK,1,GUL,e da praise god
3247,LUK,1,GUL,all de neighba wa yeh zechariah been scruck
3248,LUK,1,GUL,dey taak bout dis ting an de nyews git roun all oba judea een de hill country
3249,LUK,1,GUL,an all dem wa yeh dis ting study bout um say wa dis chile yah gwine be
3250,LUK,1,GUL,cause fa true de lawd powa been dey pon um
3251,LUK,1,GUL,zechariah john fada been full op wid de holy sperit an e tell god wod
3252,LUK,1,GUL,e say leh we praise de lawd de god ob de israel people cause e done come fa hep e people
3253,LUK,1,GUL,e done set um free
3254,LUK,1,GUL,e done sen we scrong poson wa gwine sabe we
3255,LUK,1,GUL,an dis poson blongst ta de fambly ob david de ole people leada wa saab god
3256,LUK,1,GUL,god own prophet dem dey promise fom way back
3257,LUK,1,GUL,dey say dis poson gwine sabe we fom we enemy
3258,LUK,1,GUL,e gwine sabe we fom de powa ob all dem people wa hate we
3259,LUK,1,GUL,god hab mussy pon we jes like e been tell we ole people
3260,LUK,1,GUL,e stillyet memba de greement wa e esef done mek wid um
3261,LUK,1,GUL,e promise we ole people leada abraham an mek a wow
3262,LUK,1,GUL,e say e gwine sabe we fom we enemy dem so we ain gwine be scaid fa saab um
3263,LUK,1,GUL,we gwine be god own people da waak scraight fo um all de time we lib
3264,LUK,1,GUL,me chile dey gwine call ya de prophet wa taak fa de mos high god
3265,LUK,1,GUL,cause ya gwine git de people dem ready fa de time wen de lawd gwine come
3266,LUK,1,GUL,ya gwine tell e people say god gwine paadon dey sin an dat how e gwine sabe um
3267,LUK,1,GUL,cause we god feel wa we feel an e mussyful an do we good
3268,LUK,1,GUL,e gwine mek de light ob sabation fa shine pon we like de sun ob day clean broad
3269,LUK,1,GUL,dat light gwine shine pon all de people wa lib een de daak shada ob det
3270,LUK,1,GUL,e gwine hep we waak a peaceable way
3271,LUK,1,GUL,an wiles de chile john da grow big e da come close ta god mo an mo
3272,LUK,1,GUL,e beena lib een de wildaness til de time come fa wok mongst de israel people
3273,LUK,2,GUL,een dat time caesar augustus been de rula ob de roman people
3274,LUK,2,GUL,e mek a law een all de town een de wol weh e hab tority say ebrybody haffa go ta town fa count by de head an write down e name
3275,LUK,2,GUL,dis been de fus time dey count by de head jurin de time quirinius de gobna ob syria country
3276,LUK,2,GUL,so den ebrybody gone fa count by de head ta e own town weh e ole people been bon
3277,LUK,2,GUL,now joseph same fashion gone fom nazareth town een galilee
3278,LUK,2,GUL,e trabel ta de town name betlem een judea weh de ole people leada king david been bon
3279,LUK,2,GUL,joseph gone dey cause e blongst ta david fambly
3280,LUK,2,GUL,e gone fa count by de head an mary gone long wid um
3281,LUK,2,GUL,e gage fa marry um
3282,LUK,2,GUL,an mary been speckin
3283,LUK,2,GUL,same time wen dey been dey time come fa mary gone een
3284,LUK,2,GUL,e hab boy chile e fusbon
3285,LUK,2,GUL,e wrop um op een closs wa been teah eenta scrip an lay um een a trough weh dey feed de cow an oda animal dem
3286,LUK,2,GUL,cause mary an joseph beena stay weh de animal sleep
3287,LUK,2,GUL,dey ain been no room fa dem eenside de bodin house
3288,LUK,2,GUL,now some shephud been dey een de fiel dat night
3289,LUK,2,GUL,dey beena stay dey da mind dey sheep
3290,LUK,2,GUL,den one angel ob de lawd appeah ta um
3291,LUK,2,GUL,de night time done lightnin op jes like day clean broad
3292,LUK,2,GUL,cause ob dat de shephud mos scaid ta det
3293,LUK,2,GUL,bot de angel tell um say mus dohn feah a hab good nyews wa gwine mek ebrybody rejaice
3294,LUK,2,GUL,cause a come fa tell oona right now dis day a sabior done bon fa oona
3295,LUK,2,GUL,e christ de lawd
3296,LUK,2,GUL,an e bon een david town a gwine tell oona wa oona gwine see dey
3297,LUK,2,GUL,cause ob dat oona gwine know a done tell oona de trute
3298,LUK,2,GUL,oona gwine find de chile wrop op een closs wa been teah eenta scrip an e been leddown een a trough
3299,LUK,2,GUL,all ob a sudden a heapa oda angel fom heaben been longside dat angel
3300,LUK,2,GUL,dey all da praise god say leh we gii glory ta god een de mos high heaben
3301,LUK,2,GUL,leh dey be peace ta dem een de wol wa hab god fabor den de angel lef um an gone back ta heaben
3302,LUK,2,GUL,an de shephud dem say ta one noda leh we go ta betlem fa see dis ting wa happen oba dey
3303,LUK,2,GUL,de lawd esef done sen e angel fa tell we
3304,LUK,2,GUL,so de shephud dem mek hace an gone ta betlem fa look
3305,LUK,2,GUL,wen dey git dey dey find mary an joseph an de chile
3306,LUK,2,GUL,an dat chile been leddown een a trough
3307,LUK,2,GUL,atta de shephud shim dey done tell ebrybody bout de chile
3308,LUK,2,GUL,dey tell um all wa de angel done say consaanin um
3309,LUK,2,GUL,an all de people wa de shephud dem tell been stonish
3310,LUK,2,GUL,mary memba all dis ting an study bout um
3311,LUK,2,GUL,de shephud dem gone back ta dey fiel
3312,LUK,2,GUL,dey da praise god
3313,LUK,2,GUL,dey da rejaice tommuch fa all dey done see an yeh
3314,LUK,2,GUL,all wa de angel done tell um e stan jes like e say
3315,LUK,2,GUL,eight day atta de chile bon e been time fa circumcise um
3316,LUK,2,GUL,dey name um jedus jes like de angel done been gim fo e modda mary been speckin
3317,LUK,2,GUL,de time come fa joseph an mary fa go ta god house fa do dem ting wa gwine mek um clean een god eye like de law wa god gii moses say dey mus do
3318,LUK,2,GUL,den dey cyaa de chile ta jerusalem ta god house fa offa um ta de lawd
3319,LUK,2,GUL,cause de law ob de lawd say ebry fusbon son gwine blongst ta de lawd fa do god wok
3320,LUK,2,GUL,an joseph an mary gone too fa gii god two tottledob or two nyoung pigeon
3321,LUK,2,GUL,dey gim ta de jew priest fa mek sacrifice ta god cause de law ob de lawd say fa do dat
3322,LUK,2,GUL,dat time dey one man name simeon lib een jerusalem
3323,LUK,2,GUL,dis man beena waak scraight fa do all wa god wahn an e lob god
3324,LUK,2,GUL,e beena wait fa de time wen god gwine sabe de israel people
3325,LUK,2,GUL,an de holy sperit beena lib een um
3326,LUK,2,GUL,dat holy sperit done tell um say fa sho ya gwine see de messiah
3327,LUK,2,GUL,god gwine sen um fo ya pass oba
3328,LUK,2,GUL,an god sperit tell simeon fa go eenta god house
3329,LUK,2,GUL,wiles e been dey joseph an mary cyaa een de chile jedus fa offa um op ta de lawd an do dem ting wa god law say
3330,LUK,2,GUL,simeon tek de chile een e aam an e praise god say lawd a ya saabant
3331,LUK,2,GUL,ya done do wa ya promise me
3332,LUK,2,GUL,so now leh me pass oba een peace
3333,LUK,2,GUL,cause wid me own eye a done see de one wa gwine sabe all people een de wol
3334,LUK,2,GUL,ya done mek um ready een de open weh all people kin shim
3335,LUK,2,GUL,e de light wa gwine mek dem dat ain jew know ya trute an bring glory ta ya israel people
3336,LUK,2,GUL,ebryting dat simeon say bout de chile jedus stonish e fada an modda
3337,LUK,2,GUL,simeon aks god fa bless um an e tell mary e modda say fa true god done pick dis chile fa come
3338,LUK,2,GUL,wen dey shim plenty israel people gwine be stroy cause dey ain bleebe um
3339,LUK,2,GUL,an plenty oda israel people gwine bleebe um an god gwine sabe dem
3340,LUK,2,GUL,god sen jedus fa sho we wa god wahn we fa do
3341,LUK,2,GUL,bot a heapa people gwine taak ginst um
3342,LUK,2,GUL,dat how dey gwine show ebrybody wa dey beena tink wa nobody ain been know
3343,LUK,2,GUL,an wen all dis happen mary ya own haat gwine hut tommuch gwine hut like a sode been jook een um
3344,LUK,2,GUL,one prophet ooman been dey
3345,LUK,2,GUL,e name anna an e fada been phanuel wa blongst ta asher kin people
3346,LUK,2,GUL,now anna been a ole ooman
3347,LUK,2,GUL,e husban done been dead long time
3348,LUK,2,GUL,fom de time wen anna marry e been jes seben yeah fo e husban pass oba
3349,LUK,2,GUL,an now anna been a wida ooman eightyfo yeah ole
3350,LUK,2,GUL,all de time e beena come ta god house
3351,LUK,2,GUL,day an night e been dey dey da woshup god an fast an pray
3352,LUK,2,GUL,now den anna come ta god house de same time joseph an mary come da bring jedus een dey
3353,LUK,2,GUL,an anna tank god fa de chile jedus
3354,LUK,2,GUL,e taak bout um ta all dem wa beena wait fa see god set de people een jerusalem free
3355,LUK,2,GUL,wen joseph an mary done do all de ting wa de law ob de lawd say dey gone back ta dey own town nazareth een galilee
3356,LUK,2,GUL,an de chile jedus da grow big an scrong
3357,LUK,2,GUL,an e been git plenty sense
3358,LUK,2,GUL,an god been heppy wid um
3359,LUK,2,GUL,ebry yeah joseph an mary jedus fada an modda gone ta jerusalem fa de jew holiday feas dey call de passoba
3360,LUK,2,GUL,wen jedus been een e tweb yeah e gone long wid um ta de passoba feas like all de israel people beena do
3361,LUK,2,GUL,atta de feas done oba dey staat fa home cep de boy jedus ain gone long wid um
3362,LUK,2,GUL,e stay dey een jerusalem
3363,LUK,2,GUL,an mary an joseph ain know
3364,LUK,2,GUL,dey beena tink jedus gone long een de crowd
3365,LUK,2,GUL,dey done trabel all day an den dey find out dat e ain been dey
3366,LUK,2,GUL,dey saach fa um mongst dey fambly an dey fren
3367,LUK,2,GUL,bot dey ain find um
3368,LUK,2,GUL,so dey gone back ta jerusalem fa saach fa um
3369,LUK,2,GUL,atta shree day done gone dey find jedus een god house da seddown mongst de jew teacha dem
3370,LUK,2,GUL,an e beena listen ta wa dem teacha say an e beena aks um plenty ting too
3371,LUK,2,GUL,all de people wa yeh jedus been stonish cause de chile hab sommuch sense an mek ansa ta de queshon
3372,LUK,2,GUL,wen e modda an e fada shim dey been stonish down
3373,LUK,2,GUL,an e modda aks um say me son wa mek ya do we like dis
3374,LUK,2,GUL,ya fada an me beena saach ebryweh fa ya
3375,LUK,2,GUL,an wen we ain see ya we beena fret tommuch
3376,LUK,2,GUL,jedus ansa um say hoccome oona beena saach fa me
3377,LUK,2,GUL,ain oona know dat a been spose fa be yah een me fada house fa tek cyah ob e bidness
3378,LUK,2,GUL,bot dey ain hab de ondastandin fa know wa e da taak bout
3379,LUK,2,GUL,den jedus gone back wid um ta nazareth an e pay um mind
3380,LUK,2,GUL,e modda memba all dem ting een e haat an e study bout um
3381,LUK,2,GUL,jedus beena grow een e mind an een e body
3382,LUK,2,GUL,an god an de people been heppy wid um
3383,LUK,3,GUL,now den caesar tiberius been de rula ob de roman people
3384,LUK,3,GUL,wen e been rule fifteen yeah pontius pilate been gobna ob judea
3385,LUK,3,GUL,herod beena rule een galilee an e broda philip beena rule een iturea an trachonitis
3386,LUK,3,GUL,an lysanias beena rule een abilene
3387,LUK,3,GUL,annas an caiaphas been head ob de jew priest dem
3388,LUK,3,GUL,same time god gii john zechariah son e wod fa tell people
3389,LUK,3,GUL,an john been dey een de wildaness
3390,LUK,3,GUL,so john gone waak bout all de arie close ta de jerden riba
3391,LUK,3,GUL,e beena preach say ef oona change oona sinful way an dohn do um no mo a gwine bactize oona an god gwine paadon oona fa de ebil oona done
3392,LUK,3,GUL,john beena do jes like de prophet isaiah done write down een e book say somebody da holla een de wildaness say oona mus cleah de road weh de lawd gwine come
3393,LUK,3,GUL,mek de pat scraight fa um fa waak all de walley mus be full op an ebry mountain an hill mus ton ta flat groun
3394,LUK,3,GUL,de crooked road mus scraighten an de bad road mus be smood
3395,LUK,3,GUL,an ebrybody een de wol gwine see how god da sabe e people a whole heapa people come fa hab john bactize um
3396,LUK,3,GUL,john tell um say oona wickity jes like snake who tell oona dat ef oona git bactize oona kin git way fom de jedgiment wa god gwine sen fa punish oona
3397,LUK,3,GUL,oona mus do dem ting wa show oona done change oona way
3398,LUK,3,GUL,mus dohn tink say we de chullun ob abraham
3399,LUK,3,GUL,dat ain gwine sabe oona
3400,LUK,3,GUL,a da tell oona god able fa tek dem stone yah an ton um eenta abraham chullun now de ax ta de foot ob de tree
3401,LUK,3,GUL,ebry tree wa ain beah good fruit god gwine cut um down an chunk um een de fire
3402,LUK,3,GUL,de crowd aks john say wa we haffa do now fa git way fom god jedgiment
3403,LUK,3,GUL,e ansa um say anybody wa got two coat mus gii one ta de poson wa ain got none
3404,LUK,3,GUL,same fashion ebrybody mus share wa e got fa nyam
3405,LUK,3,GUL,some tax man too come fa hab john bactize um
3406,LUK,3,GUL,an dey aks um say teacha wa we mus do fa sho we done change we way
3407,LUK,3,GUL,john ansa um say mus dohn tek no mo money fom de people den de roman gobment tell oona fa tek
3408,LUK,3,GUL,some sodja dem aks um too say an we wa we haffa do
3409,LUK,3,GUL,e tell um say mus dohn fight fa tek people money
3410,LUK,3,GUL,needa mus dohn lie on people fa git money
3411,LUK,3,GUL,mus be sattify wid de pay oona git
3412,LUK,3,GUL,all de people beena hab high hope da look fa sompin fa happen
3413,LUK,3,GUL,an dey beena study dey head da wonda ef john been de messiah
3414,LUK,3,GUL,john ansa um all say a da bactize oona wid wata
3415,LUK,3,GUL,bot de one wa hab heap mo tority den me gwine come
3416,LUK,3,GUL,a ain fit eben fa loose e shoe
3417,LUK,3,GUL,e gwine bactize oona wid de holy sperit an wid fire
3418,LUK,3,GUL,e gwine jedge all de people an separate um op like a faama wa hab e pitfork een e han fa separate out de chaff fom de wheat
3419,LUK,3,GUL,e gwine geda de good wheat an pit um een e baan
3420,LUK,3,GUL,bot de chaff e gwine bun um een de ebalastin fire
3421,LUK,3,GUL,john preach ta de people laan um plenty ting bout de good nyews an coax um fa change dey way
3422,LUK,3,GUL,bot john beena buke gobna herod cause e done marry herodias e broda wife an cause herod done plenty oda ebil ting
3423,LUK,3,GUL,den pontop ob all dem oda ebil ting herod beena do e sen e man dem fa git john lock um op een de jailhouse
3424,LUK,3,GUL,wen john beena bactize all de people dat same time e bactize jedus
3425,LUK,3,GUL,an wiles jedus da pray dey de sky open op
3426,LUK,3,GUL,an de holy sperit tek shape like a dob an come light pon jedus
3427,LUK,3,GUL,den a boice fom heaben say ya me son wa a lob
3428,LUK,3,GUL,a sho please wid ya
3429,LUK,3,GUL,jedus been bout tirty yeah ole wen e staat fa do e wok wa god sen um fa do mongst de people
3430,LUK,3,GUL,an de people beena tink say joseph been jedus fada
3431,LUK,3,GUL,joseph fada been name heli
3432,LUK,3,GUL,heli fada been name matthat
3433,LUK,3,GUL,matthat fada been name levi
3434,LUK,3,GUL,levi fada been name melchi
3435,LUK,3,GUL,melchi fada been name jannai
3436,LUK,3,GUL,jannai fada been name joseph
3437,LUK,3,GUL,joseph fada been name mattathias
3438,LUK,3,GUL,mattathias fada been name amos
3439,LUK,3,GUL,amos fada been name nahum
3440,LUK,3,GUL,nahum fada been name esli
3441,LUK,3,GUL,esli fada been name naggai
3442,LUK,3,GUL,naggai fada been name maath
3443,LUK,3,GUL,maath fada been name mattathias
3444,LUK,3,GUL,mattathias fada been name semein
3445,LUK,3,GUL,semein fada been name josech
3446,LUK,3,GUL,josech fada been name joda
3447,LUK,3,GUL,joda fada been name joanan
3448,LUK,3,GUL,joanan fada been name rhesa
3449,LUK,3,GUL,rhesa fada been name zerubbabel
3450,LUK,3,GUL,zerubbabel fada been name shealtiel
3451,LUK,3,GUL,shealtiel fada been name neri
3452,LUK,3,GUL,neri fada been name melchi
3453,LUK,3,GUL,melchi fada been name addi
3454,LUK,3,GUL,addi fada been name cosam
3455,LUK,3,GUL,cosam fada been name elmadam
3456,LUK,3,GUL,elmadam fada been name er er fada been name joshua
3457,LUK,3,GUL,joshua fada been name eliezer
3458,LUK,3,GUL,eliezer fada been name jorim
3459,LUK,3,GUL,jorim fada been name matthat
3460,LUK,3,GUL,matthat fada been name levi
3461,LUK,3,GUL,levi fada been name simeon
3462,LUK,3,GUL,simeon fada been name judah
3463,LUK,3,GUL,judah fada been name joseph
3464,LUK,3,GUL,joseph fada been name jonam
3465,LUK,3,GUL,jonam fada been name eliakim
3466,LUK,3,GUL,eliakim fada been name melea
3467,LUK,3,GUL,melea fada been name menna
3468,LUK,3,GUL,menna fada been name mattatha
3469,LUK,3,GUL,mattatha fada been name nathan
3470,LUK,3,GUL,nathan fada been name david
3471,LUK,3,GUL,david fada been name jesse
3472,LUK,3,GUL,jesse fada been name obed
3473,LUK,3,GUL,obed fada been name boaz
3474,LUK,3,GUL,boaz fada been name salmon
3475,LUK,3,GUL,salmon fada been name nahshon
3476,LUK,3,GUL,naasson fada been name amminadab
3477,LUK,3,GUL,amminadab fada been name aram
3478,LUK,3,GUL,aram fada been name hezron
3479,LUK,3,GUL,hezron fada been name perez
3480,LUK,3,GUL,perez fada been name judah
3481,LUK,3,GUL,judah fada been name jacob
3482,LUK,3,GUL,jacob fada been name isaac
3483,LUK,3,GUL,isaac fada been name abraham
3484,LUK,3,GUL,abraham fada been name terah
3485,LUK,3,GUL,terah fada been name nahor
3486,LUK,3,GUL,nahor fada been name serug
3487,LUK,3,GUL,serug fada been name reu
3488,LUK,3,GUL,reu fada been name peleg
3489,LUK,3,GUL,peleg fada been name eber
3490,LUK,3,GUL,eber fada been name shelah
3491,LUK,3,GUL,shelah fada been name cainan
3492,LUK,3,GUL,cainan fada been name arphaxad
3493,LUK,3,GUL,arphaxad fada been name shem
3494,LUK,3,GUL,shem fada been name noah
3495,LUK,3,GUL,noah fada been name lamech
3496,LUK,3,GUL,lamech fada been name methuselah
3497,LUK,3,GUL,methuselah fada been name enoch
3498,LUK,3,GUL,enoch fada been name jared
3499,LUK,3,GUL,jared fada been name mahalaleel
3500,LUK,3,GUL,mahalaleel fada been name cainan
3501,LUK,3,GUL,cainan fada been name enos
3502,LUK,3,GUL,enos fada been name seth
3503,LUK,3,GUL,seth fada been name adam
3504,LUK,3,GUL,adam fada been god
3505,LUK,4,GUL,jedus come back fom de jerden riba an e been full op wid de holy sperit
3506,LUK,4,GUL,de sperit lead um eenta de wildaness
3507,LUK,4,GUL,jedus been dey foty day
3508,LUK,4,GUL,an all dat time de debil beena try fa mek um do some ebil ting
3509,LUK,4,GUL,jedus ain nyam nottin jurin dat time
3510,LUK,4,GUL,so wen dem foty day done pass e been hongry down
3511,LUK,4,GUL,de debil tell um say since ya god son mek dis rock yah ton ta bread
3512,LUK,4,GUL,jedus ansa um say dey write down een god book say people ain able fa lib fa true lessin dey got mo den sompin fa nyam
3513,LUK,4,GUL,dey lib by ebry wod wa god gim
3514,LUK,4,GUL,de debil tek jedus op a high place an show um all de country een de wol at one time
3515,LUK,4,GUL,e tell jedus say a gwine gii ya powa fa rule oba all dem country yah an all de good ting dem dey wa mek people too heppy
3516,LUK,4,GUL,cause all dem ting yah blongst ta me now an a able fa gim ta anybody a wahn
3517,LUK,4,GUL,a gwine gii ya all dem ting ef ya bow down an woshup me op
3518,LUK,4,GUL,jedus ansa um say dey write down een god book say mus woshup de lawd ya god an mus dohn saab nobody cep um
3519,LUK,4,GUL,de debil tek jedus ta jerusalem an set um op pon de mos high paat ob god house
3520,LUK,4,GUL,e tell jedus say since ya god son shrow yasef down fom yah
3521,LUK,4,GUL,cause dey write down een god book say god gwine gii orda ta e angel dem tell um fa tek cyah ob ya so dat nottin ain gwine haam ya
3522,LUK,4,GUL,an e say too de angel dem gwine tote ya een dey han so dat ya ain gwine hut eben ya foot pon a rock
3523,LUK,4,GUL,jedus ansa um dey write down een god book say mus dohn tempt de lawd ya god fa jes do wa ya wahn
3524,LUK,4,GUL,wen de debil done try fa mek jedus do ebil een all kind ob way an e ain able fa tempt um e gone an lef jedus fa leetle wile
3525,LUK,4,GUL,jedus gone back ta galilee wid de powa ob god sperit an de nyews bout jedus git roun ebryweh een de whole arie
3526,LUK,4,GUL,jedus beena laan de people een all dey meetin house an ebrybody praise um
3527,LUK,4,GUL,jedus gone ta nazareth weh e lib fom de time e been a leetle chile til e git big
3528,LUK,4,GUL,wen de jew woshup day come e gone ta de meetin house like done all de time an e stanop fa read god book ta de people
3529,LUK,4,GUL,dey gim de book wa de prophet isaiah been write
3530,LUK,4,GUL,so den jedus open de book ta de place weh isaiah write say de sperit ob de lawd pon me
3531,LUK,4,GUL,e done pick me fa tell de good nyews ta de po people
3532,LUK,4,GUL,e done sen me fa tell dem wa ain free say oona gwine be free
3533,LUK,4,GUL,e sen me fa tell de bline people say oona gwine see gin
3534,LUK,4,GUL,e sen me fa free dem wa da suffa
3535,LUK,4,GUL,an e sen me fa tell de people say de time done come wen de lawd gwine sabe e people
3536,LUK,4,GUL,den jedus shet de book an gim ta de man wa tek cyah ob de book an e seddown
3537,LUK,4,GUL,ebrybody een de meetin house fasten e eye pon um
3538,LUK,4,GUL,an jedus tell um say taday dis paat ob god book done come true same time oona yeh um
3539,LUK,4,GUL,de people dem all taak good bout jedus
3540,LUK,4,GUL,dey stonish cause e know how fa pit e wod jes so
3541,LUK,4,GUL,an dey say ain dis joseph boy
3542,LUK,4,GUL,an jedus tell um say fa sho oona gwine tell me dat ole wise wod say docta mek yasef well oona gwine say all dem miracle wa we yeh say ya done een capernaum ya mus do de same ting yah weh ya raise op
3543,LUK,4,GUL,an jedus say a da tell oona fa true ain no prophet wa eba git hona weh e raise op
3544,LUK,4,GUL,fa true de time wen elijah been een israel e ain rain fa shree yeah an six mont
3545,LUK,4,GUL,dey been a dry drought an de people beena staab een de whole country
3546,LUK,4,GUL,an fa sho plenty wida ooman been dey een israel
3547,LUK,4,GUL,stillyet god ain sen elijah ta none dem wida ooman een israel
3548,LUK,4,GUL,steada dat e jes sen um ta one wida wa lib een zarephath town een de arie call sidon
3549,LUK,4,GUL,an de time wen elisha de prophet beena tell god wod een israel plenty people wid leposy been dey bot elisha ain mek none dem clean cep fa naaman wa come fom syria
3550,LUK,4,GUL,wen de people een de meetin house yeh dat dey all been mad down
3551,LUK,4,GUL,dey jomp op an chunk jedus outta de town
3552,LUK,4,GUL,dey tek um ta de top ob de hill weh dey town been build fa shrow um oba de edge ob de hill
3553,LUK,4,GUL,bot jedus waak shru de middle ob de people an gone pon e way
3554,LUK,4,GUL,jedus gone down ta capernaum a town een galilee
3555,LUK,4,GUL,e beena laan de people dey ebry jew woshup day
3556,LUK,4,GUL,an dey been stonish wen dey yeh um cause e laan um wid tority fa true
3557,LUK,4,GUL,one ebil sperit been een a man dey een de jew meetin house an e holla loud say leh we be jedus fom nazareth wa bidness ya got wid we
3558,LUK,4,GUL,ya come fa stroy we
3559,LUK,4,GUL,a know who ya da
3560,LUK,4,GUL,ya blongst ta god fa true jedus chaage dat ebil sperit say dohn crack ya teet come out fom eenside dis man de ebil sperit shrow de man ta de groun fo all de people an e lef um
3561,LUK,4,GUL,an e ain done de man no haam
3562,LUK,4,GUL,all de people been stonish an dey tell one noda say wa kind ob wod dis man nyuse
3563,LUK,4,GUL,e da taak scrong wid tority an e da gii orda ta de ebil sperit an dey come out an de nyews git roun all de town an settlement close by bout wa jedus da do
3564,LUK,4,GUL,jedus git op an lef de meetin house an gone ta simon house
3565,LUK,4,GUL,simon wife modda been bad off sick wid a high feba so dey aks jedus fa hep de sick ooman
3566,LUK,4,GUL,jedus gone stanop close ta e bed an e buke de feba an de feba lef um
3567,LUK,4,GUL,same time de ooman git op an staat fa fix sompin fa dem fa nyam
3568,LUK,4,GUL,bout fus daak all de people bring all kind ob sick people ta jedus
3569,LUK,4,GUL,e pit e two han pon um an all dem been heal
3570,LUK,4,GUL,fodamo ebil sperit dem come outta a heapa people
3571,LUK,4,GUL,dem sperit holla say ya god son jedus chaage um say mus dohn open oona mout cause de ebil sperit been know jedus de messiah
3572,LUK,4,GUL,wen day clean jedus lef de town an gone ta a place weh dey ain been no people an de crowd saach fa um
3573,LUK,4,GUL,wen dey find um dey try fa keep um dey wid um
3574,LUK,4,GUL,bot jedus tell um say a haffa go ta all de oda town dem too fa tell de people de good nyews bout how god da rule cause dat wa god sen me fa do
3575,LUK,4,GUL,an jedus gone an preach een de jew meetin house dem een judea
3576,LUK,5,GUL,one day jedus beena stanop pon de sho ta lake gennesaret
3577,LUK,5,GUL,all de people crowd bout um fa yeh god wod
3578,LUK,5,GUL,e see two boat dey pull op pon de sho
3579,LUK,5,GUL,de fishaman dem done lef um an beena wash dey net
3580,LUK,5,GUL,jedus git een a boat wa blongst ta simon an e tell um say shob off a leetle piece fom de sho
3581,LUK,5,GUL,den jedus seddown een de boat an e laan de people wa beena stanop pon de sho
3582,LUK,5,GUL,wen e git shru de taak e tell simon say mus go out ta de deep wata
3583,LUK,5,GUL,ya an ya paatna dem mus cyas oona net fa ketch fish
3584,LUK,5,GUL,simon ansa um say massa we done try all night an we ain ketch nottin
3585,LUK,5,GUL,bot cause ya say fa do um a gwine cyas de net gin
3586,LUK,5,GUL,wen simon dem been shru cyas dey net dey ketch sommuch fish til dey net staat fa teah
3587,LUK,5,GUL,dey mek sign ta dey paatna dem een de oda boat fa come an hep um
3588,LUK,5,GUL,dey come an full op all two de boat dem til dey boat staat fa sink
3589,LUK,5,GUL,wen simon peter see dat e git down pon e knee fo jedus tell um say lawd mus go way fom me cause a a sinna man cause simon dem been stonish wen dey ketch sommuch fish
3590,LUK,5,GUL,same fashion e paatna dem james an john zebedee son dey been stonish
3591,LUK,5,GUL,jedus tell simon say mus dohn feah
3592,LUK,5,GUL,ya beena ketch fish bot tareckly a gwine laan ya fa ketch people fa me
3593,LUK,5,GUL,den dey lan dey boat
3594,LUK,5,GUL,dey lef ebryting an gone long wid jedus fa folla um fa be e ciple
3595,LUK,5,GUL,one time wen jedus been ta one town a man been dey wa been kiba wid leposy
3596,LUK,5,GUL,wen e see jedus e git down pon de groun fo um
3597,LUK,5,GUL,e beg um say sah ef ya gree fa do um ya able fa heal me jedus scretch out e han an tetch um say a wahn fa do um
3598,LUK,5,GUL,a mek ya well an clean same time de leposy lef an de man been well
3599,LUK,5,GUL,jedus chaage um say mus dohn tell nobody bout dis
3600,LUK,5,GUL,mus go sho yasef ta de jew priest an offa de sacrifice wa moses done chaage de people fa mek
3601,LUK,5,GUL,dat gwine mek ebrybody know ya all well now fa sho
3602,LUK,5,GUL,bot mo an mo de people cyaa de nyews roun consaanin jedus
3603,LUK,5,GUL,an plenty crowd come geda roun fa yeh um an fa hab um heal um
3604,LUK,5,GUL,bot jedus lef um an gone off by esef weh dey ain no people fa pray ta god
3605,LUK,5,GUL,one day wen jedus beena laan de people some pharisee an jew law teacha dem beena seddown dey
3606,LUK,5,GUL,dey been come fom ebry town een galilee an judea an fom jerusalem
3607,LUK,5,GUL,an de powa ob de lawd god been wid jedus fa heal de sick
3608,LUK,5,GUL,some man dem come long da tote one man wa cripple op an ain able fa moob
3609,LUK,5,GUL,dey beena tote um pon a sleep mat an dey done try fa gone een de house fa lay de man pon de flo fo jedus
3610,LUK,5,GUL,bot sommuch people been dey de man dem ain able fa git shru de crowd
3611,LUK,5,GUL,dey climb pontop de house wid de sick man pull off some de roof tile an open op a hole een de house top
3612,LUK,5,GUL,den dey leddown dat sick man pon e sleep mat eenta de middle ob de people dey fo jedus
3613,LUK,5,GUL,wen jedus see dat dey bleebe fa true dat e gwine heal de man e tell de sick man say me fren ya sin done been paadon
3614,LUK,5,GUL,de law teacha an de pharisee dem staat fa study bout dat tink say who dis yah wa da hole god cheap
3615,LUK,5,GUL,ain nobody able fa paadon sin
3616,LUK,5,GUL,jes god kin do dat jedus know wa dey beena tink so e say wa mek oona da tink dat wa a do ain right
3617,LUK,5,GUL,fa sho e mo easy fa tell dis cripple op man say ya sin done been paadon den fa chaage um say git op an waak ainty dough
3618,LUK,5,GUL,a gwine show oona dat de man wa come fom god hab tority een dis wol fa paadon people sin
3619,LUK,5,GUL,so jedus tell de man wa cripple op say git op tek ya sleep mat an go on home all ob a sudden de man git op right een front ob ebrybody
3620,LUK,5,GUL,e tek e mat wa e beena leddown pon an e gone home
3621,LUK,5,GUL,e beena praise god cause e done been heal
3622,LUK,5,GUL,all de people been stonish an dey praise god
3623,LUK,5,GUL,dey been cyaa way an dey say we done see sompin yah taday dat we ain neba been see atta jedus done heal de man e gone outta dey
3624,LUK,5,GUL,an e see one man name levi wa da geda tax seddown een e office
3625,LUK,5,GUL,jedus tell um say come folla me fa be me ciple
3626,LUK,5,GUL,levi git op
3627,LUK,5,GUL,e lef ebryting dey an e gone folla jedus
3628,LUK,5,GUL,levi mek a big feas een e house fa jedus
3629,LUK,5,GUL,plenty people wa da geda tax been dey an some oda people been dey een de house too an all dem beena seddown da nyam
3630,LUK,5,GUL,some pharisee long wid some dem own law teacha been dey an dey beena grumble ta jedus ciple dem say wa mek oona nyam an drink longside dem people wa da geda tax an dem oda people wa ain fit fa mix wid jew people
3631,LUK,5,GUL,jedus ansa um say dem wa well ain need no docta
3632,LUK,5,GUL,dem wa sick need um
3633,LUK,5,GUL,a ain come fa call dem wa tink dey da waak scraight wid god
3634,LUK,5,GUL,a come fa call de sinna dem
3635,LUK,5,GUL,some people come ta jedus say john ciple dem da fast plenty time fa woshup god an pray
3636,LUK,5,GUL,de pharisee ciple dem do dat too
3637,LUK,5,GUL,bot ya own ciple dem jes da nyam an drink an ain fast
3638,LUK,5,GUL,jedus ansa um say wen oona call people fa come ta marry feas oona cyahn keep um fom nyam ainty
3639,LUK,5,GUL,bot de time gwine come wen de groom gwine be tek way fom mongst um
3640,LUK,5,GUL,dat de time wen dey gwine fast
3641,LUK,5,GUL,jedus tell um a paable e say nobody gwine teah piece fom nyew cloes fa patch e ole cloes
3642,LUK,5,GUL,ef e do dat e gwine mek e nyew cloes look bad cause ob de teah
3643,LUK,5,GUL,pontop ob dat e ole cloes gwine look bad cause de piece wa e teah fom de nyew cloes ain gwine match de ole cloes
3644,LUK,5,GUL,an nobody gwine tek ole bottle an pit een nyew wine wa still da wok
3645,LUK,5,GUL,cause ef e do dat wiles de nyew wine da wok dat wine gwine buss open de ole bottle
3646,LUK,5,GUL,de wine gwine waste an de bottle gwine ruint too
3647,LUK,5,GUL,steada dat dey mus pit nyew wine een nyew bottle wa ain gwine broke op
3648,LUK,5,GUL,an wen people done drink ole wine dey ain gwine wahn fa drink nyew wine cause dey gwine say de ole wine a heap mo betta
3649,LUK,6,GUL,one jew woshup day jedus dem beena waak shru de wheat fiel an e ciple dem pick some de yea ob de wheat
3650,LUK,6,GUL,dey shook um een dey han an nyam um
3651,LUK,6,GUL,some pharisee dem aks um say hoccome oona da do dat
3652,LUK,6,GUL,fa sho dat ginst wa we jew law say fa do pon de woshup day ainty
3653,LUK,6,GUL,jedus ansa um say a mos sho oona done read wa king david done wen e an e man dem been hongry ainty
3654,LUK,6,GUL,david gone eenside god house an e tek de bread dat de jew priest dem done gii ta god
3655,LUK,6,GUL,david nyam some ob dat bread an gim ta dem wa been wid um fa nyam
3656,LUK,6,GUL,stillyet we law say nobody mus nyam dat bread cep de priest dem
3657,LUK,6,GUL,jedus tell um say de man wa come fom god hab chaage oba de woshup day
3658,LUK,6,GUL,noda jew woshup day jedus gone eenside de jew meetin house an laan de people
3659,LUK,6,GUL,one man been dey wa hab right han dat been flicted
3660,LUK,6,GUL,some jew law teacha an pharisee dem been wahn fa cuse jedus say e da do wrong
3661,LUK,6,GUL,so dey fasten dey eye pon um fa see ef e gwine heal de man han pon de woshup day
3662,LUK,6,GUL,bot jedus know wa dey beena tink so e tell de man wa han been flicted say git op an come stan yah fo all de people
3663,LUK,6,GUL,de man git op an gone stan dey
3664,LUK,6,GUL,jedus say ta dem wa watch um leh me aks oona sompin
3665,LUK,6,GUL,wa we law leh we do pon we woshup day
3666,LUK,6,GUL,we spose fa do good or we spose fa do ebil
3667,LUK,6,GUL,we spose fa sabe life or we spose fa stroy um
3668,LUK,6,GUL,jedus look roun pon all dem
3669,LUK,6,GUL,e tell de man wa han been flicted say scretch out ya han de man do wa jedus tell um an e han git well gin
3670,LUK,6,GUL,de law teacha an de pharisee dem been mad down
3671,LUK,6,GUL,dey aks one noda say wa we kin do ta jedus
3672,LUK,6,GUL,jurin dat time jedus gone op a hill fa pray
3673,LUK,6,GUL,e beena pray ta god all shru de night
3674,LUK,6,GUL,wen day clean e call e ciple dem fa come ta um an e pick tweb dem
3675,LUK,6,GUL,e gim name postle dat mean e gwine sen um out fa do e wok
3676,LUK,6,GUL,e pick simon wa e gii name peter an e broda andrew james an john philip an bartholomew matthew an thomas james wa been alphaeus boy an simon wa been call de patrot an judas wa been james boy an judas iscariot wa ton jedus een fa money
3677,LUK,6,GUL,an jedus come down de hill wid e postle dem
3678,LUK,6,GUL,e gone an stan weh de groun been lebel an plenty oda e ciple dem been wid um
3679,LUK,6,GUL,an a whole heapa people geda dey
3680,LUK,6,GUL,dey come fom all oba judea an fom jerusalem an some come fom dem town close ta de sho een tyre an sidon
3681,LUK,6,GUL,dey come fa yeh jedus an fa hab um heal um
3682,LUK,6,GUL,fodamo dem wa hab ebil sperit come an git heal
3683,LUK,6,GUL,ebrybody beena try fa tetch jedus cause powa beena come out fom um
3684,LUK,6,GUL,an dat powa heal all ob um
3685,LUK,6,GUL,jedus look at e ciple dem an tell um say oona bless fa true oona po people cause god da rule oba oona
3686,LUK,6,GUL,oona bless fa true oona wa hongry now cause god gwine gii oona all oona wahn fa nyam
3687,LUK,6,GUL,oona bless fa true oona wa da cry now cause oona gwine laugh later on
3688,LUK,6,GUL,oona bless fa true wen people hate oona wen dey ain wahn hab nottin fa do wid oona an hole oona cheap wen dey say oona ebil
3689,LUK,6,GUL,oona bless fa true wen dey do all dat cause oona da folla de man wa come fom god
3690,LUK,6,GUL,mus be heppy wen de time come wen de people do oona dat way
3691,LUK,6,GUL,jomp op wid joy den cause oona gwine git a whole heapa good ting dat god da keep fa oona een heaben
3692,LUK,6,GUL,mus memba dat de people wa gwine mek oona suffa dem ting yah dey ole people done done de same ting ta dem wa god been sen fa gii e wod
3693,LUK,6,GUL,bot e gwine be a haad time fa oona wa got plenty now cause oona done hab ebryting easy een dis life yah
3694,LUK,6,GUL,e gwine be a haad time fa oona wa da nyam all wa oona wahn now cause de time gwine come wen oona gwine be hongry
3695,LUK,6,GUL,e gwine be a haad time fa oona wa da laugh now cause oona gwine be too saary an cry
3696,LUK,6,GUL,e gwine be a haad time fa oona wen ebrybody da praise oona
3697,LUK,6,GUL,dat de same ting oona ole people done done ta dem wa say dey god prophet bot dey ain been fa true
3698,LUK,6,GUL,bot a da tell oona wa yeh wa a say mus lob ya enemy dem
3699,LUK,6,GUL,mus do good ta dem wa hate ya
3700,LUK,6,GUL,mus aks god fa bless dem wa cuss ya an mus pray fa dem wa do ya bad
3701,LUK,6,GUL,ef anybody knock one side ob ya face mus ton de oda side an leh um knock dat side too
3702,LUK,6,GUL,ef somebody tek ya coat mus gim ya shat too
3703,LUK,6,GUL,ef somebody aks ya fa sompin mus gim
3704,LUK,6,GUL,an ef somebody tief sompin wa blongst ta ya mus dohn aks um fa gim back
3705,LUK,6,GUL,oona mus do ta ebrybody jes like oona wahn dem fa do ta oona
3706,LUK,6,GUL,ef ya jes lob dem wa lob ya ya ain done nottin fa git praise fa ainty
3707,LUK,6,GUL,cause eben dem people wa ain try fa do wa god say dey lob people wa lob dem an ef ya do good jes ta dem wa do good ta ya ya ain done nottin fa git praise fa ainty
3708,LUK,6,GUL,cause same fashion eben dem wa ain try fa do wa god say dey da do dat too ef ya lend ting jes ta dem wa ya spect gwine pay ya back ya ain done nottin fa git praise fa ainty
3709,LUK,6,GUL,cause same fashion eben dem wa ain try fa do wa god say dey lend ting an spect fa git um back bot ya mus lob ya enemy dem
3710,LUK,6,GUL,mus do um good
3711,LUK,6,GUL,wen ya da lend ya enemy sompin mus dohn spect fa git payback
3712,LUK,6,GUL,wen ya ain look fa payback ya gwine git payback wid big blessin an ya gwine be chullun ob de mos high god
3713,LUK,6,GUL,cause god good ta eben dem wa ain preciate nottin an dem wa lib wickity
3714,LUK,6,GUL,mus hab mussy pon all people jes like god oona fada e hab mussy pon ebrybody
3715,LUK,6,GUL,oona mus dohn jedge oda people
3716,LUK,6,GUL,den god esef ain gwine jedge oona
3717,LUK,6,GUL,mus dohn condemn
3718,LUK,6,GUL,den god esef ain gwine condemn oona
3719,LUK,6,GUL,mus fagib oda people
3720,LUK,6,GUL,den god esef gwine fagib oona
3721,LUK,6,GUL,mus gii ta oda people
3722,LUK,6,GUL,den god esef gwine gii ta oona
3723,LUK,6,GUL,e gwine gii ya plenty jes like wen people full op a basket wid sompin an dey mash um down
3724,LUK,6,GUL,dey shake um bout an pile um op til e ron oba de top ob de basket
3725,LUK,6,GUL,so ef ya gii plenty god gwine gii ya plenty
3726,LUK,6,GUL,ef ya ain gii plenty god ain gwine gii ya plenty
3727,LUK,6,GUL,jedus tell um a paable say a bline poson ain able fa sho oda bline poson de road ainty
3728,LUK,6,GUL,cause den dey all two gwine faddown eenta de ditch
3729,LUK,6,GUL,anybody wa da laan ain mo betta den de one wa da laan um
3730,LUK,6,GUL,bot anybody wa laan good ebryting wa e fa laan e gwine know all jes like de one wa laan um
3731,LUK,6,GUL,wa mek ya see de leetle splinta ob wood een ya broda eye bot ya ain pay no mind ta de big log een ya own eye
3732,LUK,6,GUL,how ya gwine tell ya broda say broda leh me tek dat leetle splinta out ya eye wen ya ain eben pay no mind ta de big log een ya own eye
3733,LUK,6,GUL,oona hypicrit fus mus tek de big log outta ya own eye
3734,LUK,6,GUL,den ya kin see plain fa tek dat leetle splinta outta ya broda eye
3735,LUK,6,GUL,a tree wa da grow good ain beah no bad fruit an a tree wa ain da grow good ain beah no good fruit
3736,LUK,6,GUL,oona gwine know ef de tree good or bad by de fruit wa e da beah
3737,LUK,6,GUL,oona ain gwine geda fig fom de briah patch an oona ain gwine pick grape fom a bramble bush
3738,LUK,6,GUL,de same way so a good poson da do good cause e hab plenty good ting een e haat an a bad poson da do bad cause e hab plenty bad ting een e haat
3739,LUK,6,GUL,de wod wa come out oona mout come fom all dem ting wa pile op een oona haat wa oona da study bout all de time
3740,LUK,6,GUL,oona ain do wa a tell oona fa do so hoccome oona da call me lawd lawd
3741,LUK,6,GUL,anybody wa come ta me an yeh me wod an do wa a tell um a gwine show oona how e stan
3742,LUK,6,GUL,e stan jes like a man wa da build a house
3743,LUK,6,GUL,e dig way down een de groun til e find de rock an lay de foundation pontop ob dat rock
3744,LUK,6,GUL,wen de flood come a whole heapa wata hit dat house bot de house ain moob
3745,LUK,6,GUL,nottin happen ta um cause de man done build um pon de rock
3746,LUK,6,GUL,bot anybody wa yeh me wod an ain do wa a tell um fa do stan jes like a man wa build e house pontop ob de groun
3747,LUK,6,GUL,e ain dig down fa lay de foundation
3748,LUK,6,GUL,soon as de flood hit dat house e faddown
3749,LUK,6,GUL,bam e smash op
3750,LUK,7,GUL,atta jedus done tell de people all dis e gone ta de town name capernaum
3751,LUK,7,GUL,one sodja high op een de roman aamy been dey
3752,LUK,7,GUL,e hab saabant wa e like a whole heap bot dat saabant been sick til e mos dead
3753,LUK,7,GUL,wen dat offisa yeh bout jedus e sen some ob de jew leada dem ta jedus fa beg um fa come heal e saabant
3754,LUK,7,GUL,de leada dem gone ta jedus an beg um wid all dey haat fa come heal de saabant ob de sodja
3755,LUK,7,GUL,dey tell um say dis sodja a good man an e good fa hep um
3756,LUK,7,GUL,cause e lob de jew people an e de one wa done build de jew meetin house fa we yah
3757,LUK,7,GUL,so jedus gone long wid um
3758,LUK,7,GUL,wen e git close ta de house de sodja sen e fren dem wid a message fa jedus
3759,LUK,7,GUL,e tell um say sah mus dohn bodda yasef fa come yah cause a ain fit fa hab ya come eenta me house
3760,LUK,7,GUL,cause ob dat a ain tink a fit fa come ta ya needa
3761,LUK,7,GUL,bot do please say de wod an me saabant gwine git well
3762,LUK,7,GUL,a mesef a man onda tority ob offisa oba me an a hab tority oba oda sodja dem wa onda me
3763,LUK,7,GUL,a tell one say mus go an e gone
3764,LUK,7,GUL,an a tell noda one say mus come an e come
3765,LUK,7,GUL,an a tell me saabant say mus do dis wok an e do um
3766,LUK,7,GUL,wen jedus yeh wa de offisa done say e been stonish
3767,LUK,7,GUL,e ton roun ta de crowd wa beena gone long wid um an e say a da tell oona a ain neba see nobody eben yah een israel wa bleebe een god sommuch like dis roman sodja bleebe wen dem wa bring de message git back ta de sodja house dey find dat de saabant done git well
3768,LUK,7,GUL,de day atta dat jedus gone ta one town wa dey call nain an e ciple dem an a heapa oda people gone long wid um
3769,LUK,7,GUL,wen dey git ta de gate ob de wall wa go roun de town dey meet plenty people gwine fa bury a man
3770,LUK,7,GUL,dat man wa dead been e modda onliest son
3771,LUK,7,GUL,e been a wida ooman an a whole crowd ob people fom de town been long wid um
3772,LUK,7,GUL,wen de lawd see de ooman e haat been hebby fa um an e tell um say mus dohn cry e gone oba an tetch de coffin an de man dem wa beena tote de coffin dey stop
3773,LUK,7,GUL,jedus tell de dead man say nyoung man a da tell ya say mus git op
3774,LUK,7,GUL,de nyoung man wa been dead e set op an staat fa taak
3775,LUK,7,GUL,an jedus gim ta e modda
3776,LUK,7,GUL,all de people been scruck an stonish an dey praise god say we done see one prophet mongst we an dey say god done come fa hep e people dis nyews bout jedus git roun shru judea an all de arie close by
3777,LUK,7,GUL,john ciple dem gone tell um bout all dem ting
3778,LUK,7,GUL,john call two ob e ciple dem sen um ta de lawd jedus fa aks um say ya de one wa been gwine fa come or we spose fa look fa somebody else
3779,LUK,7,GUL,wen de man dem git ta jedus dey tell um say john wa bactize sen we fa aks ya ef ya de one wa been gwine fa come or we spose fa look fa somebody else
3780,LUK,7,GUL,dat same time jedus beena heal plenty people
3781,LUK,7,GUL,e heal dem wa sick an e dribe out ebil sperit wa been een some ob de people an e mek a heapa bline people see
3782,LUK,7,GUL,so jedus ansa dem wa john sen say mus go back tell john wa oona done see an wa oona done yeh
3783,LUK,7,GUL,de people wa been bline dey kin see
3784,LUK,7,GUL,de cripple op people da waak
3785,LUK,7,GUL,dem wa hab leposy dey git clean
3786,LUK,7,GUL,de deef people able fa yeh an dem wa done dead git op an lib gin
3787,LUK,7,GUL,an de po people da yeh de good nyews
3788,LUK,7,GUL,de one wa ain got no doubt bout me e bless fa true now wen dem wa john sen done gone back jedus tell de great crowd bout john
3789,LUK,7,GUL,e say wen oona gone ta john een de wildaness wa oona been spect fa see
3790,LUK,7,GUL,oona spect fa see a piece ob grass wa da bend down wen de breeze da blow
3791,LUK,7,GUL,no oona ain gone fa see dat
3792,LUK,7,GUL,den wa oona gone fa see
3793,LUK,7,GUL,oona gone fa see a man dress op een fine cloes
3794,LUK,7,GUL,no oona ain gone fa see dat
3795,LUK,7,GUL,cause dem wa rich an dress op een fine cloes dey lib een house wa blongst ta king dem
3796,LUK,7,GUL,bot fa true wa oona gone fa see
3797,LUK,7,GUL,oona gone fa see a prophet ainty
3798,LUK,7,GUL,an a da tell oona de trute oona done see de man wa a heap mo greata den de oda prophet dem
3799,LUK,7,GUL,john de one dey been write bout een god wod say a gwine sen me messenja fa go head ob ya fa cleah de road an mek um ready fa ya
3800,LUK,7,GUL,a da tell oona say john mo greata den all de people wa eba lib
3801,LUK,7,GUL,stillyet de poson wa leas ob all dem people wa god da rule dat poson mo greata den john wen all de people eben dem wa da geda tax yeh jedus dey gree wid um say dat god way e right
3802,LUK,7,GUL,cause dey done hab john bactize um
3803,LUK,7,GUL,bot de pharisee dem an de jew law teacha dem dey ain gree fa do wa god wahn um fa do cause dey ain hab john bactize um
3804,LUK,7,GUL,jedus say de people dat lib een dis day yah wa kin a say dey like
3805,LUK,7,GUL,how dey stan
3806,LUK,7,GUL,dem people stan like chullun wa da seddown ta de maakut
3807,LUK,7,GUL,an dey da holla ta oda chullun say we done play music fa oona bot oona ain dance we done sing sompin saaful bot oona ain cry wen john wa bactize come e fast fa woshup god an e ain drink no wine
3808,LUK,7,GUL,bot oona say a ebil sperit een john
3809,LUK,7,GUL,now wen de man wa come fom god come e da nyam an drink
3810,LUK,7,GUL,an oona say look dis man yah da pack e gut an e a dronka dem people wa da geda tax an dem oda people wa ain fit fa mix wid jew people dem e fren stillyet dem wa da do wa god tell um fa do dey gwine show dat god wise fa true
3811,LUK,7,GUL,one pharisee come aks jedus fa nyam wid um
3812,LUK,7,GUL,jedus gree an gone wid de pharisee ta e house an seddown fa nyam
3813,LUK,7,GUL,a ooman been dey een dat town wa beena lib loose life
3814,LUK,7,GUL,wen de ooman yeh say jedus beena nyam ta de pharisee house e cyaa a white stone bottle dat been full op wid spensiz pafume an e gone ta de house
3815,LUK,7,GUL,de ooman stanop hine jedus close ta e foot
3816,LUK,7,GUL,e staat fa cry an e cry sommuch til de wata outta e eye wet op jedus foot
3817,LUK,7,GUL,so den e dry jedus foot wid e hair
3818,LUK,7,GUL,e kiss e foot an e tek de pafume an rub um pon jedus foot
3819,LUK,7,GUL,wen de pharisee wa aks jedus fa come fa nyam wid um see dat e tink say ef dis yah man been a prophet fa true e been gwine know wa kinda ooman dis yah wa da tetch um an rub um wid pafume
3820,LUK,7,GUL,cause dis ooman da lib a loose life
3821,LUK,7,GUL,jedus ansa de pharisee say simon a got sompin fa tell ya
3822,LUK,7,GUL,de pharisee say wa dat teacha
3823,LUK,7,GUL,jedus say dey been two man wa beena owe a man wa lend people money
3824,LUK,7,GUL,one man owe um fibe hundud silba coin an de oda owe um fifty silba coin
3825,LUK,7,GUL,bot all two ob dem ain been able fa pay um back
3826,LUK,7,GUL,so de man wa lend de money tell dem bof say ya ain haffa pay me back de money
3827,LUK,7,GUL,now den wish one ob dem two gwine lob dat man mo
3828,LUK,7,GUL,simon ansa jedus say a spose de man wa owe um mo money
3829,LUK,7,GUL,jedus tell um ya done jedge right
3830,LUK,7,GUL,den jedus ton ta da ooman an e still beena taak ta simon
3831,LUK,7,GUL,e say ya see dis ooman yah
3832,LUK,7,GUL,wen a come eenta ya house ya ain gii me no wata fa wash me foot
3833,LUK,7,GUL,bot dis ooman yah done cry pon me foot til me foot wet an e done dry um wid e hair
3834,LUK,7,GUL,wen a come eenta ya house ya ain welcome me wid one kiss bot eba since a been yah dis ooman beena kiss me foot
3835,LUK,7,GUL,ya ain rub no olib oll pontop me head fa mek me feel betta bot dis ooman done rub spensiz pafume pon me foot
3836,LUK,7,GUL,cause ob dat a da tell ya say de ting wa dis ooman done show e lob me a whole heap
3837,LUK,7,GUL,dat show god done paadon e sin an dey been a whole heap
3838,LUK,7,GUL,bot wen god paadon a poson wa ain sin a whole heap dat poson gwine lob me jes a leetle bit
3839,LUK,7,GUL,jedus tell de ooman say ya sin done been paadon
3840,LUK,7,GUL,de oda people dat beena nyam wid jedus staat fa say ta one noda who dis man yah
3841,LUK,7,GUL,e eben paadon people fa dey sin jedus tell de ooman cause ya bleebe een me god done sabe ya
3842,LUK,7,GUL,ya kin go now an hab peace een ya haat
3843,LUK,8,GUL,soon atta dat jedus an de tweb ciple dem gone fom one town an settlement ta noda da tell all de people de good nyews bout how god rule oba people
3844,LUK,8,GUL,some ooman wa jedus done heal gone long wid jedus dem too
3845,LUK,8,GUL,some dem done been sick an some done been hab ebil sperit
3846,LUK,8,GUL,mary wa dey call magdalene been dey
3847,LUK,8,GUL,jedus done dribe out seben ebil sperit outta um
3848,LUK,8,GUL,an joanna chuza wife been dey
3849,LUK,8,GUL,dat de chuza wa tek cyah ob king herod place
3850,LUK,8,GUL,an susanna an plenty oda ooman all gone long wid jedus dem an gim dey own money an ting fa hep um
3851,LUK,8,GUL,de people beena come out fom all de town dem fa yeh jedus
3852,LUK,8,GUL,an wen a big crowd done geda jedus tell um one paable
3853,LUK,8,GUL,e say one faama gone ta e fiel fa plant seed
3854,LUK,8,GUL,wiles e beena scatta de seed some fall long de pat
3855,LUK,8,GUL,people waak pontop ob um an de bod dem nyam um op
3856,LUK,8,GUL,some seed fall pontop ob groun full op wid rock
3857,LUK,8,GUL,de seed sprout an staat fa grow bot dey wilta cause dey ain git no wata dey pon de rock
3858,LUK,8,GUL,some seed fall eenta de briah
3859,LUK,8,GUL,de briah choke um til de seed cyahn grow
3860,LUK,8,GUL,an some seed fall pon good groun
3861,LUK,8,GUL,dey grow good crop a hundud time mo den wa e staat wid
3862,LUK,8,GUL,wen jedus done tell de paable e say oona got yea fa yeh ainty
3863,LUK,8,GUL,den oona mus yeh wa a da say jedus ciple dem aks um wa dat paable mean
3864,LUK,8,GUL,jedus ansa um say god gii oona de chance fa ondastan dem secret bout how e da rule
3865,LUK,8,GUL,bot fa de oda people a da tell paable so dat dey kin look bot eben dough dey look dey ain gwine see
3866,LUK,8,GUL,dey kin yeh bot dey ain gwine ondastan
3867,LUK,8,GUL,dis yah wa de paable bout de seed mean de seed dat god wod
3868,LUK,8,GUL,de seed wa fall long de pat dat like people wa yeh god wod bot den de debil come long an tek way de wod fom dey haat
3869,LUK,8,GUL,so dey ain bleebe um an dey ain git sabe needa
3870,LUK,8,GUL,de seed wa faddown pontop de groun wa full ob wid rock dat like de people wa yeh god wod an dey heppy fa yeh um
3871,LUK,8,GUL,bot dey ain bleebe um een dey haat fa true
3872,LUK,8,GUL,dey like de seed pontop de rock dat staat fa grow bot e ain hab no root
3873,LUK,8,GUL,dem people bleebe jes a leetle wile
3874,LUK,8,GUL,wen de debil test um dey ain bleebe god wod no mo
3875,LUK,8,GUL,an dem seed wa fall eenta de briah dat like de people wa yeh god wod bot leetle by leetle dey staat fa fret bout de ting dem dey got
3876,LUK,8,GUL,dey fret all de time bout dey plenty money an ting an dey pledja een dis wol
3877,LUK,8,GUL,dem ting choke out god wod een dey haat an dey crop ain mount ta nottin
3878,LUK,8,GUL,bot de seed wa fall pon de good groun dat like de people wa yeh god wod an hole um een dey haat
3879,LUK,8,GUL,dey da do wa god wod say
3880,LUK,8,GUL,dey ain stop fa bleebe an dey hep plenty oda people bleebe
3881,LUK,8,GUL,dey mek good crop
3882,LUK,8,GUL,ain nobody gwine light a lamp an den kiba um op wid a bowl needa pit um ondaneet de bed
3883,LUK,8,GUL,e da pit um pontop de table so dat dem wa come een de house kin see
3884,LUK,8,GUL,dey ain nottin wa been hide wa ain gwine come out een de open
3885,LUK,8,GUL,an ain nottin wa been done een de daak wa ain gwine come out ta de light fa people fa yeh bout um
3886,LUK,8,GUL,so den oona mus watch out how oona listen
3887,LUK,8,GUL,cause fa dem wa got sompin god gwine gim mo
3888,LUK,8,GUL,an dem wa ain got nottin god gwine tek way eben dat leetle bit wa dey tink dey got
3889,LUK,8,GUL,jedus modda an e broda dem come ta um
3890,LUK,8,GUL,bot dey ain been able fa git weh e been cause sommuch people been dey
3891,LUK,8,GUL,somebody tell jedus say ya modda an ya broda dem da stan outside de house
3892,LUK,8,GUL,dey wahn fa see ya
3893,LUK,8,GUL,jedus ansa um say dem wa yeh god wod an do wa e say dem me modda an me broda dem
3894,LUK,8,GUL,one day jedus tell e ciple dem say leh we go cross ta de oda side de lake
3895,LUK,8,GUL,so dey git eenta a boat an cyas off
3896,LUK,8,GUL,wiles dey beena sail jedus drop da sleep een de boat
3897,LUK,8,GUL,jes den a big wind come an blow oba de lake
3898,LUK,8,GUL,e mek de wata come een de boat til e mos sink
3899,LUK,8,GUL,dey been een a fix
3900,LUK,8,GUL,de ciple dem gone an wake jedus op
3901,LUK,8,GUL,dey holla say massa massa we all gwine git drown jedus wake op
3902,LUK,8,GUL,e buke de big wind an de swellin wata
3903,LUK,8,GUL,e tell um fa stan still
3904,LUK,8,GUL,dat big wind stop blow jes den an de swellin wata gone down
3905,LUK,8,GUL,ebryting calm right down
3906,LUK,8,GUL,jedus tell e ciple dem say hoccome oona ain got no fait een me
3907,LUK,8,GUL,dey been stonish an scaid
3908,LUK,8,GUL,dey aks one noda say who dis man yah
3909,LUK,8,GUL,e da chaage eben de wind an de wata tell um wa fa do an dey do um jedus an e ciple dem sail een de boat cross oba ta de arie weh de gadarene people lib
3910,LUK,8,GUL,dis been ta de oda side ob de lake fom galilee
3911,LUK,8,GUL,wen dey git dey jedus git outta de boat
3912,LUK,8,GUL,an same time a man fom de town come meet um
3913,LUK,8,GUL,dis man hab some ebil sperit dat beena lib eenside um fa a long time
3914,LUK,8,GUL,e been nekid an e ain stay een no house
3915,LUK,8,GUL,e beena stay een de grabeyaad
3916,LUK,8,GUL,wen de man see jedus e holla loud an git down pon de groun fo jedus foot
3917,LUK,8,GUL,e holla say jedus ya de son ob de mos high god wa bidness ya got wid me
3918,LUK,8,GUL,a da beg ya do please dohn toment me de man taak so cause jedus done chaage de ebil sperit wa been eenside de man fa lef um
3919,LUK,8,GUL,plenty time de sperit beena tek hole ta de man an mek um ron way ta de desat
3920,LUK,8,GUL,eben dough people tie e han an e foot wid iron chain an gyaad um ebry time e buss de chain an de ebil sperit mek um ron way
3921,LUK,8,GUL,jedus aks um say wa ya name
3922,LUK,8,GUL,e ansa um a name plenty
3923,LUK,8,GUL,e say dat cause plenty ebil sperit been dey eenside um
3924,LUK,8,GUL,dem ebil sperit beena beg jedus oba an oba say do dohn sen we ta dat deep hole wa ain got no bottom
3925,LUK,8,GUL,same time a heapa hog beena nyam pon a hill dey
3926,LUK,8,GUL,so de ebil sperit beg jedus say leh we go eenside de hog dem
3927,LUK,8,GUL,an jedus leh um
3928,LUK,8,GUL,wen de ebil sperit dem come outta de man an gone eenta de hog dem all de hog dem ron down de side ob de steep hill like sompin wile
3929,LUK,8,GUL,dey ron eenta de lake an git drown
3930,LUK,8,GUL,wen de people wa beena mind de hog dem see wa happen dey mek hace an gone ta de town an ta de whole arie an tell people de nyews
3931,LUK,8,GUL,den de people gone fa see wa been happen
3932,LUK,8,GUL,dey come ta jedus an dey see de man wa de ebil sperit dem been come outta da seddown ta jedus foot da listen ta um
3933,LUK,8,GUL,e hab on cloes an e been een e right mind
3934,LUK,8,GUL,wen de people see dat dey been scaid
3935,LUK,8,GUL,dem people wa been dey wen jedus dribe out de ebil sperit dem fom eenside dat man dey tell de oda people how jedus been heal de man
3936,LUK,8,GUL,den all dem fom dat arie weh da gadarene people lib been scaid down
3937,LUK,8,GUL,dey aks jedus fa go way fom dey
3938,LUK,8,GUL,so den jedus git eenta de boat an gone back ta de place weh e come fom
3939,LUK,8,GUL,bot wiles jedus still dey de man wa been hab de ebil sperit dem e beg jedus say leh me go long wid ya
3940,LUK,8,GUL,bot jedus ain leh um go wid um
3941,LUK,8,GUL,jedus tell de man say mus go back home an tell de people bout de great ting god done fa ya
3942,LUK,8,GUL,so de man gone all oba town da tell ebrybody bout de great ting wa jedus done fa um
3943,LUK,8,GUL,wen jedus git ta de oda side ob de lake gin de people glad fa shim an dey come meet um
3944,LUK,8,GUL,dey all beena wait fa um
3945,LUK,8,GUL,den one man wa been leada een de jew meetin house e come
3946,LUK,8,GUL,e name jairus an e come git down ta jedus foot
3947,LUK,8,GUL,e beg um say do please come ta me house wid me
3948,LUK,8,GUL,cause jairus onliest daughta been mos dead
3949,LUK,8,GUL,de gyal been bout tweb yeah ole
3950,LUK,8,GUL,jedus gone wid jairus
3951,LUK,8,GUL,same time jedus beena gwine sommuch people gone wid um dey beena push ginst um pon ebry side
3952,LUK,8,GUL,one ooman been dey wa been sick tweb yeah
3953,LUK,8,GUL,all dat time e beena bleed
3954,LUK,8,GUL,e done pay docta all e money an ting bot ain nobody been able fa hep um
3955,LUK,8,GUL,dat ooman ketch op wid jedus come hine um an e tetch de edge ob jedus cloes
3956,LUK,8,GUL,de same time e tetch um e git heal
3957,LUK,8,GUL,de bleedin stop bam jedus aks de people say who dat done tetch me
3958,LUK,8,GUL,ebrybody tell um say a ain tetch ya
3959,LUK,8,GUL,den peter an dem wa been long wid um say massa all de crowd yah roun ya da push ginst ya
3960,LUK,8,GUL,wa mek ya aks who dat tetch ya
3961,LUK,8,GUL,bot jedus say somebody done tetch me
3962,LUK,8,GUL,a know cause powa done gone outta me
3963,LUK,8,GUL,de ooman wa tetch jedus cloes find out dat e ain able fa hide
3964,LUK,8,GUL,e staat fa tremble an e come git down pon de groun ta jedus foot
3965,LUK,8,GUL,fo all de people dat ooman tell jedus hoccome e been tetch um an how dat same time wen e tetch um e done git heal
3966,LUK,8,GUL,jedus tell de ooman say me daughta cause ya bleebe ya done git heal
3967,LUK,8,GUL,ya kin go wid peace een ya haat
3968,LUK,8,GUL,wiles jedus beena taak a man come fom jairus house tell jairus say ya daughta done dead
3969,LUK,8,GUL,ya ain need fa bodda de teacha no mo
3970,LUK,8,GUL,jedus yeh um say de chile done dead an e tell jairus say mus dohn feah
3971,LUK,8,GUL,jes bleebe an ya chile gwine lib gin
3972,LUK,8,GUL,e gwine be heal
3973,LUK,8,GUL,an dey gone long ta jairus house
3974,LUK,8,GUL,wen dey git ta de house jedus ain leh nobody go een wid um cep peter john james an de chile fada an e modda
3975,LUK,8,GUL,ebrybody beena weep an wail fa de chile
3976,LUK,8,GUL,jedus tell um say mus dohn weep cause e ain dead
3977,LUK,8,GUL,e da sleep de people dem laugh at um cause dey know de chile dead fa true
3978,LUK,8,GUL,bot jedus tek de chile han an call um say chile git op life come back eenta de chile an jes den e git op
3979,LUK,8,GUL,den jedus tell um fa gii de chile sompin fa nyam
3980,LUK,8,GUL,de chile modda an e fada been stonish
3981,LUK,8,GUL,bot jedus chaage um mus dohn tell nobody wa been happen
3982,LUK,9,GUL,jedus call e tweb ciple dem an e gim powa an tority fa dribe out all de ebil sperit dem an fa heal dem wa sick
3983,LUK,9,GUL,den e sen um fa go all roun fa tell bout how god da rule an fa mek de sick people well
3984,LUK,9,GUL,fo dey gone jedus tell um say wen oona da trabel so mus dohn tote nottin long wid ya
3985,LUK,9,GUL,mus dohn cyaa no stick fa waak needa no bag fa cyaa ting een needa no bread an no money
3986,LUK,9,GUL,dohn eben cyaa no extry shat
3987,LUK,9,GUL,wen ya go een somebody house an dey gree fa leh ya stay dey ya mus stay wid dem til ya ready fa lef dat town
3988,LUK,9,GUL,ef ya go ta a town an de people ain heppy fa hab ya stay dey mus lef dat town
3989,LUK,9,GUL,wiles ya da gwine mus shake de dort fom off ya foot fa leh um know god ain please wid de way dey done an e gwine hole dat ginst um
3990,LUK,9,GUL,den de ciple dem lef jedus an dey gone fom settlement ta settlement da tell ebrybody de good nyews an heal people ebryweh
3991,LUK,9,GUL,herod wa beena rule een galilee yeh bout all wa happen
3992,LUK,9,GUL,e been all mix op een e head cause some ob de people beena taak say dat john wa bactize wa done come back fom de dead
3993,LUK,9,GUL,an some people beena say dat de prophet elijah come back
3994,LUK,9,GUL,oda people say dat one ob dem prophet fom way back done come back fom de dead
3995,LUK,9,GUL,herod say a done hab john head cut off
3996,LUK,9,GUL,bot who dis yah a da yeh susha ting bout
3997,LUK,9,GUL,so e beena try fa see jedus
3998,LUK,9,GUL,wen de postle dem come back dey tell jedus all wa dey done done
3999,LUK,9,GUL,jedus tek um an gone way fom de oda people
4000,LUK,9,GUL,dey gone ta a town name bethsaida
4001,LUK,9,GUL,wen de crowd yeh say jedus gone ta bethsaida dey gone folla um dey
4002,LUK,9,GUL,jedus glad fa shim
4003,LUK,9,GUL,e tell um bout how god da rule an e heal dem wa been need fa be heal
4004,LUK,9,GUL,wen e been mos fus daak de tweb ciple dem come ta jedus say nobody ain lib ta dis place yah
4005,LUK,9,GUL,mus sen way de crowd
4006,LUK,9,GUL,mek um go ta some ob de settlement an faam dem roun bout yah an find sompin fa nyam an a place fa stay
4007,LUK,9,GUL,jedus tell um say oona mus gim sompin fa nyam
4008,LUK,9,GUL,dey ansa um we ain got nottin bot fibe loaf ob bread an two fish
4009,LUK,9,GUL,we ain able fa go buy sompin fa all dem people yah ainty
4010,LUK,9,GUL,bout fibe tousan man been dey
4011,LUK,9,GUL,jedus tell e ciple dem say mek de people all seddown an wide um op bout fifty head een ebry bunch
4012,LUK,9,GUL,de ciple dem mek de people all seddown like how jedus tell um fa do
4013,LUK,9,GUL,jedus tek de fibe loaf ob bread an de two fish
4014,LUK,9,GUL,e look op ta heaben an e tell god tankya fa de bread an de fish
4015,LUK,9,GUL,den e broke de bread an de fish an gim ta e ciple dem fa saab de crowd
4016,LUK,9,GUL,ebrybody nyam til dey been sattify
4017,LUK,9,GUL,an de ciple dem geda tweb basket ob lef oba bread an fish
4018,LUK,9,GUL,one day jedus been ta esef an e beena pray
4019,LUK,9,GUL,wen e ciple dem come jine um e aks um say who de people say a da
4020,LUK,9,GUL,dey ansa um say some people say ya john wa bactize
4021,LUK,9,GUL,oda people say ya elijah
4022,LUK,9,GUL,an some say ya one dem prophet fom way back wa done come back fom de dead
4023,LUK,9,GUL,den jedus aks e ciple dem say well den who oona say a da
4024,LUK,9,GUL,peter tell um say ya de messiah
4025,LUK,9,GUL,jedus gii e ciple dem scrick orda say mus dohn tell nobody who a da
4026,LUK,9,GUL,e tell um de man wa come fom god haffa suffa a whole heap
4027,LUK,9,GUL,dem jew head leada an de leada dem ob de priest dem an de law teacha dem ain gwine hab nottin fa do wid um
4028,LUK,9,GUL,de people gwine kill um bot atta shree day e gwine git op fom mongst de dead an lib gin
4029,LUK,9,GUL,jedus tell um all say ef a poson wahn fa come wid me e mus dohn do jes wa e wahn fa do no mo
4030,LUK,9,GUL,e haffa tote e cross an folla me ebry day
4031,LUK,9,GUL,de poson wa da try fa sabe e life e gwine loss e true life
4032,LUK,9,GUL,bot de poson wa loss e life cause ob me e gwine git de true life
4033,LUK,9,GUL,wa good e do a man ef e git ebryting een de whole wol an e gone ta hell wen e dead
4034,LUK,9,GUL,e done loss e true life ainty
4035,LUK,9,GUL,ef anybody da shame ob me an wa a done laan um de man wa come fom god gwine be shame ob dat poson wen e come like a king
4036,LUK,9,GUL,e gwine come wid great powa an light wa come out fom heaben an shine pon um
4037,LUK,9,GUL,dat de same light wa da shine pon me fada god an pon god angel dem wa gwine come wid um
4038,LUK,9,GUL,a da tell oona fa true some ob dem wa da stanop yah now dey ain gwine dead til dey done see god da rule oba de wol a king fa true
4039,LUK,9,GUL,wen bout eight day done pass atta e say dat jedus call peter john an james fa go long wid um
4040,LUK,9,GUL,dey gone pontop a high hill fa pray
4041,LUK,9,GUL,wiles jedus beena pray e face change
4042,LUK,9,GUL,e cloes change too
4043,LUK,9,GUL,dey ton pure white an beena shine like shaap lightnin
4044,LUK,9,GUL,all ob a sudden two man appeah da taak wid jedus
4045,LUK,9,GUL,dem man been moses an elijah an a bright light beena shine all roun um
4046,LUK,9,GUL,dey beena taak wid jedus bout wen e gwine haffa dead een jerusalem fa finish wa god done plan
4047,LUK,9,GUL,peter dem been een a haad sleep
4048,LUK,9,GUL,bot dey wake op an see dat bright light roun jedus an de two man dem wa beena stan wid um
4049,LUK,9,GUL,wen moses an elijah staat fa lef jedus peter tell jedus say massa e a good ting we yah leh we mek shree bush aaba one fa ya one fa moses an one fa elijah
4050,LUK,9,GUL,bot peter ain beena ondastan wa e beena taak bout
4051,LUK,9,GUL,wiles peter beena taak a cloud come an cyas a shada oba um
4052,LUK,9,GUL,wen de cloud kiba um de ciple dem been scaid
4053,LUK,9,GUL,dey yeh a boice wa come outta de cloud
4054,LUK,9,GUL,an e tell um say dis me son wa a lob a whole heap
4055,LUK,9,GUL,mus listen ta wa e tell oona wen de boice git shru ain nobody been dey cep jedus
4056,LUK,9,GUL,atta dat de ciple dem ain crack dey teet bout wa dey been see dat day
4057,LUK,9,GUL,dey ain tell nobody jurin dat time
4058,LUK,9,GUL,de day atta dat wen jedus dem come down fom de hill a whole crowd ob people come fa meet jedus
4059,LUK,9,GUL,one man een de crowd holla teacha a da beg ya do please come look at me son cause e de onliest chile a got
4060,LUK,9,GUL,a ebil sperit tek hole ta um
4061,LUK,9,GUL,dat sperit mek um holla all ob a sudden
4062,LUK,9,GUL,e ketch fits an e da foam out de mout
4063,LUK,9,GUL,de sperit keep on da bruise um op
4064,LUK,9,GUL,ain haadly eba lef um off
4065,LUK,9,GUL,a beena beg ya ciple dem fa dribe dat sperit out bot dey ain been able fa do um
4066,LUK,9,GUL,jedus mek ansa say oona people yah wa lib een dis time ain got no fait oona ain ondastan nottin
4067,LUK,9,GUL,hommuch mo longa a gwine haffa pit op wid oona
4068,LUK,9,GUL,den e tell de man say bring ya son yah
4069,LUK,9,GUL,wiles de boy beena come ta jedus de ebil sperit shrow um down ta de groun wid fits
4070,LUK,9,GUL,bot jedus gii orda ta dat ebil sperit fa come outta de boy an de boy been heal
4071,LUK,9,GUL,den jedus gim back ta e fada
4072,LUK,9,GUL,all de people been stonish fa see de great powa ob god
4073,LUK,9,GUL,ebrybody beena wonda at all de ting dem wa jedus beena do
4074,LUK,9,GUL,an e taak ta e ciple dem
4075,LUK,9,GUL,e tell um say a wahn oona fa listen good ta wa a gwine tell oona
4076,LUK,9,GUL,dey gwine han um oba
4077,LUK,9,GUL,dey gwine ton de man wa come fom god een ta dem wa een chaage yah
4078,LUK,9,GUL,de ciple dem ain ondastan wa jedus mean
4079,LUK,9,GUL,cause god done hide de meanin fom um so dey ain know yet wa been gwine happen
4080,LUK,9,GUL,dey been scaid fa aks jedus wa e mean wen e say dat
4081,LUK,9,GUL,de ciple dem staat fa aagy bout wish one dem been gwine be great de mos
4082,LUK,9,GUL,jedus know wa dey beena tink so e tek a leetle chile an stan um op by e side
4083,LUK,9,GUL,e tell e ciple dem say anybody wa tek een a leetle chile like dis one yah een me name dat poson done tek me een
4084,LUK,9,GUL,an anybody wa tek me een e done tek een de one wa sen me
4085,LUK,9,GUL,de poson wa tink e ain nottin mongst oona e de one wa sompin fa sho
4086,LUK,9,GUL,john tell jedus say massa we done see one man da dribe out ebil sperit by de powa ob ya name
4087,LUK,9,GUL,we tell um fa stop dat cause dat man ain one ob we
4088,LUK,9,GUL,jedus say mus dohn tell de man fa stop cause ef anybody ain ginst oona e fa oona
4089,LUK,9,GUL,wen de time mos come wa god done set fa tek jedus op ta heaben jedus set e mind fa go ta jerusalem
4090,LUK,9,GUL,e sen messenja dem fa go head ob um fo e staat off
4091,LUK,9,GUL,de messenja dem gone een a samaria settlement fa git ebryting ready fa jedus
4092,LUK,9,GUL,bot de people een dat settlement ain wahn jedus fa stop dey cause dey been know e done set e mind fa go on ta jerusalem
4093,LUK,9,GUL,wen james an john e ciple dem see dat de people een dat settlement ain wahn jedus fa stop dey dey aks jedus say lawd ya wahn we fa aks god fa sen fire down fom heaben fa bun op dem people
4094,LUK,9,GUL,jedus ton roun ta james an john an e buke um
4095,LUK,9,GUL,e say oona ain know wa kind ob sperit dey een oona haat
4096,LUK,9,GUL,cause de man wa come fom god ain come fa tek way people life
4097,LUK,9,GUL,e come fa sabe um den jedus an e ciple dem gone long ta noda settlement
4098,LUK,9,GUL,wiles jedus an e ciple dem gone long de road one man tell jedus say a gwine folla ya wehsoneba ya go
4099,LUK,9,GUL,jedus ansa um say de fox got hole een de groun an de bod wa fly roun op een de air dey got nes
4100,LUK,9,GUL,bot de man wa come fom god ain got noweh fa lay e head
4101,LUK,9,GUL,jedus tell noda man say come folla me bot de man ansa um say sah fus leh me go an bury me fada
4102,LUK,9,GUL,jedus ansa leh dem wa dead bury dey own dead
4103,LUK,9,GUL,bot ya yasef go tell oda people bout god rule
4104,LUK,9,GUL,an noda man tell jedus say sah a gwine folla ya bot fus leh me go tell me fambly a da gwine
4105,LUK,9,GUL,jedus ansa um say de poson wa staat fa plow groun an e keep on da look back hine um e ain fit fa lib onda god rule
4106,LUK,10,GUL,atta dis de lawd pick sebenty oda man
4107,LUK,10,GUL,e sen um out two by two fa go eenta ebry town an settlement weh jedus esef been bout fa go
4108,LUK,10,GUL,fo de man dem gone jedus tell um say de crop done ready fa haabis bot dey ain nuff han fa geda um
4109,LUK,10,GUL,mus pray ta de lawd ob de crop fa sen out mo han fa geda de crop
4110,LUK,10,GUL,now go a da sen oona out jes like lamb mongst wolf
4111,LUK,10,GUL,wiles oona gwine long so mus dohn cyaa no money
4112,LUK,10,GUL,mus dohn cyaa no bag or no shoe
4113,LUK,10,GUL,mus dohn waste time da taak wid people long de road
4114,LUK,10,GUL,wasoneba house ya go een mus fus say god bless all oona een dis house
4115,LUK,10,GUL,ef dey a peaceable poson dey e gwine hab de blessin dat ya done pray fa um fa git
4116,LUK,10,GUL,bot ef dey ain no peaceable poson dey dat blessin wa ya done gim gwine come back ta ya
4117,LUK,10,GUL,de fus house weh ya gone een weh dey gree fa leh ya stay mus stay een dat house all de time ya dey een dat place
4118,LUK,10,GUL,mus nyam an drink wasoneba dey gii ya cause ebrybody wa wok oughta git pay
4119,LUK,10,GUL,mus dohn moob fom one house ta noda
4120,LUK,10,GUL,wensoneba ya go een a town an de people glad ya come ya mus nyam wasoneba dey gii ya
4121,LUK,10,GUL,mus heal de sick een dat town an mus tell de people dey say time fa god fa rule oba oona da come
4122,LUK,10,GUL,wensoneba ya go een a town an de people ain glad ya come mus go out een de screet an taak ta um
4123,LUK,10,GUL,tell um say we da shake off eben de dort ob oona town fom off we foot fa waan ya dat ya done bad
4124,LUK,10,GUL,de time da come wen god gwine rule oba oona
4125,LUK,10,GUL,jedus say a da tell oona fa true wen de jedgiment day come dem een dat town gwine suffa mo den de people ob sodom jedus say e gwine be a haad time fa oona wa lib een chorazin an een bethsaida
4126,LUK,10,GUL,cause ef de people wa lib een tyre an sidon been see dem miracle wa a beena do fa oona dey been gwine change dey sinful way
4127,LUK,10,GUL,dey been gwine weah croka sack an rub ashesh pon dey head an seddown fa leh ebrybody know dey done change dey way wen de jedgiment day come an god da jedge all de people een de wol oona gwine suffa mo den dem people een tyre an sidon oona wa lib dey een capernaum oona tink say oona gwine git lif op ta heaben ainty
4128,LUK,10,GUL,no oona gwine git chunk down ta hell jedus tell e ciple dem say anybody wa pay oona mind dat poson da pay me mind
4129,LUK,10,GUL,anybody wa ton way fom oona e done ton way fom me
4130,LUK,10,GUL,an anybody wa ton way fom me e done ton way fom de one wa sen me
4131,LUK,10,GUL,den de sebenty man dem come back ta jedus
4132,LUK,10,GUL,dey been full op wid joy an dey tell um say lawd eben de ebil sperit dem pay we mind wen we nyuse ya name jedus ansa um say a done see satan faddown come outta heaben like lightnin
4133,LUK,10,GUL,fa true a done gii oona powa oba de enemy an all de powa e got
4134,LUK,10,GUL,ef oona waak pon snake an scorpion dey ain gwine hut oona
4135,LUK,10,GUL,nottin ain gwine hut oona
4136,LUK,10,GUL,stillyet mus dohn be so glad cause de ebil sperit dem pay oona mind
4137,LUK,10,GUL,mus be glad cause oona name done been write down een heaben
4138,LUK,10,GUL,dat same time de holy sperit full jedus op wid joy
4139,LUK,10,GUL,jedus say fada ya de lawd
4140,LUK,10,GUL,ya da rule heaben an ya da rule dis wol a tank ya cause ya done show dese ting ta dem wa ain hab no laanin
4141,LUK,10,GUL,an ya done hide dese ting fom dem wa tink say dey wise an hab plenty laanin
4142,LUK,10,GUL,yeah fada e been ya good pledja fa do um like dis
4143,LUK,10,GUL,jedus tell de people say me fada done gii me powa oba ebryting
4144,LUK,10,GUL,nobody ain know who de son da cep fa de fada
4145,LUK,10,GUL,an ain nobody know who de fada da cep fa de son an dem wa de son pick fa mek um know de fada
4146,LUK,10,GUL,jedus ton ta e ciple dem
4147,LUK,10,GUL,e tell jes dem say fa true oona been bless cause ob wa oona da see a da tell oona plenty prophet an king done been wahn fa see dem ting wa oona da see bot dey ain shim
4148,LUK,10,GUL,dey wahn fa yeh wa oona da yeh bot dey ain yeh um
4149,LUK,10,GUL,one jew law teacha come op fa test jedus
4150,LUK,10,GUL,e aks jedus say teacha wa a haffa do fa git life wa las faeba
4151,LUK,10,GUL,jedus aks um say wa ting dey write down een de jew law book
4152,LUK,10,GUL,how ya tapetate wa e say
4153,LUK,10,GUL,de law teacha ansa jedus say de law say mus lob de lawd ya god wid all ya haat an wid all ya soul
4154,LUK,10,GUL,mus lob um wid all ya scrent an wid all ya mind
4155,LUK,10,GUL,an mus lob ya neighba de same way ya lob yasef
4156,LUK,10,GUL,jedus say ya ansa right fa true
4157,LUK,10,GUL,ef ya do dem ting ya gwine lib faeba
4158,LUK,10,GUL,de law teacha been wahn fa sho jedus e right fa taak wa e taak so e aks jedus say who dat me neighba
4159,LUK,10,GUL,jedus ansa um say one time a man beena gwine down fom jerusalem ta jericho
4160,LUK,10,GUL,wiles e beena gwine some robba layway um
4161,LUK,10,GUL,dey gang um an scrip off e cloes
4162,LUK,10,GUL,den dey beat um op til e been mos dead
4163,LUK,10,GUL,an dey gone an lef um dey een de road
4164,LUK,10,GUL,a jew priest come down de road
4165,LUK,10,GUL,wen e see de man pon de groun dey e cross oba ta de oda side ob de road an gone
4166,LUK,10,GUL,same fashion a levite a law teacha come ta de place weh de man been een de road
4167,LUK,10,GUL,wen de levite git dey an shim e cross oba ta de oda side ob de road an gone too
4168,LUK,10,GUL,bot one scranja wa come fom samaria beena trabel long dat road
4169,LUK,10,GUL,wen e git dey an e see de man wa de robba beat op e feel too saary fa um
4170,LUK,10,GUL,e gone oba ta de man
4171,LUK,10,GUL,e pour medicine oll an wine een de cut weh de robba done beat um op
4172,LUK,10,GUL,e wrop op de cut
4173,LUK,10,GUL,den e pit de man pon e own mule cyaa um ta a bodin house
4174,LUK,10,GUL,an e stay dey wid um an nuss um
4175,LUK,10,GUL,nex day wen de man fom samaria git ready fa go e call de man wa ron de bodin house
4176,LUK,10,GUL,e gim money two silba coin an e tell um say mus tek cyah ob dis man fa me
4177,LUK,10,GUL,wasoneba mo e cost a gwine pay ya wen a git back
4178,LUK,10,GUL,now den jedus aks de law teacha say wa ya tink
4179,LUK,10,GUL,wish one dem shree man show e been a neighba ta de man wa git rob
4180,LUK,10,GUL,de law teacha ansa jedus say de scranja fom samaria de one wa hab mussy pon de man wa been rob
4181,LUK,10,GUL,jedus tell um say mus go an do de same
4182,LUK,10,GUL,jedus an e ciple dem trabel long
4183,LUK,10,GUL,dey gone ta a settlement weh a ooman name martha beena lib
4184,LUK,10,GUL,e welcome jedus an eenbite um fa come een de house
4185,LUK,10,GUL,martha hab sista name mary an mary gone seddown close by jedus foot fa yeh wa ting jedus gwine laan um
4186,LUK,10,GUL,bot martha beena ton roun da fix sompin fa nyam an da git de house ready fa saab de compny
4187,LUK,10,GUL,e gone ta jedus an tell um say lawd ya ain saary fa me
4188,LUK,10,GUL,me sista lef me by mesef
4189,LUK,10,GUL,e ain hep me git nottin ready
4190,LUK,10,GUL,tell um fa come hep me jedus ansa um martha martha ya opsot an bodda bout tommuch ting
4191,LUK,10,GUL,ya ain need bot one ting
4192,LUK,10,GUL,ya see mary da seddown yah an a da laan um
4193,LUK,10,GUL,mary done pick de good ting an ain nobody gwine tek um fom um
4194,LUK,11,GUL,one day jedus beena pray dey een one place
4195,LUK,11,GUL,wen e git shru da pray one e ciple dem tell um say lawd laan we how fa pray jes like john laan e ciple dem
4196,LUK,11,GUL,jedus tell um say wen oona pray mus say we fada wa dey een heaben leh ebrybody hona ya name
4197,LUK,11,GUL,we pray dat soon ya gwine rule oba de wol
4198,LUK,11,GUL,wasoneba ting ya wahn leh um be so een dis wol same like dey een heaben gii we de food wa we need dis day yah an ebry day
4199,LUK,11,GUL,fagib we fa we sin cause we da fagib dem people wa do bad ta we
4200,LUK,11,GUL,leh we dohn hab haad test wen satan try we
4201,LUK,11,GUL,keep we fom ebil jedus tell e ciple dem say sposin one ob oona hab a good fren an ya gone ta e house een de middle ob de night
4202,LUK,11,GUL,ya call um say fren do lend me shree loaf ob bread
4203,LUK,11,GUL,a got a fren wa beena trabel an e done come by fa wisit me
4204,LUK,11,GUL,a ain got nottin fa gim fa nyam
4205,LUK,11,GUL,den e gwine ansa ya fom een de house an say mus dohn bodda me
4206,LUK,11,GUL,a done lock de door an me an me chullun done lay down een de bed fa de night
4207,LUK,11,GUL,a ain able fa git op an gii ya nottin
4208,LUK,11,GUL,sposin dat how e stan
4209,LUK,11,GUL,a da tell ya eben ef ya fren ain git op an gii ya nottin cause e ya fren ef ya ain shame fa keep on da aks um e gwine git op an e gwine gii ya wa ya need cause ya ain shame fa keep on da aks um
4210,LUK,11,GUL,a da tell oona say aks god an e gwine gii ya wa ya aks fa
4211,LUK,11,GUL,look ta god an ya gwine find wasoneba ya da look fa
4212,LUK,11,GUL,knock ta god door an e gwine open um ta ya
4213,LUK,11,GUL,cause de poson wa aks god gwine gim wa e aks fa
4214,LUK,11,GUL,de poson wa look ta god e gwine find wasoneba e da look fa
4215,LUK,11,GUL,an de poson wa knock ta god door god gwine open de door ta um
4216,LUK,11,GUL,oona wa fada ef ya son aks ya say fada gii me a piece ob bread ya ain gwine gim no rock ainty
4217,LUK,11,GUL,an ef ya son aks ya fa a piece ob fish ya ain gwine gim no snake ainty
4218,LUK,11,GUL,an ef ya son aks ya fa a egg fa sho ya ain gwine gim no scorpion ef oona wa ebil know how fa gii oona chullun good ting oona fada een heaben know mo den dat how fa gii de holy sperit ta dem wa aks um jedus beena dribe out a ebil sperit fom a man
4219,LUK,11,GUL,cause ob dat sperit de man ain been able fa taak
4220,LUK,11,GUL,wen jedus mek de ebil sperit come outta dat man de man staat fa taak
4221,LUK,11,GUL,all de people been stonish
4222,LUK,11,GUL,bot some dem people say dat de debil beelzebub de leada ob de ebil sperit dem wa da gii jedus de powa fa dribe um out
4223,LUK,11,GUL,oda people try fa test jedus
4224,LUK,11,GUL,dey tell um say mus do one dem miracle fa sho we dat ya hab god powa fa true
4225,LUK,11,GUL,jedus know wa dem people beena tink so e tell um say ef de people een a country da fight ginst one noda dat country ain gwine las
4226,LUK,11,GUL,same way so ef a fambly da fight mongst deysef dat fambly gwine paat
4227,LUK,11,GUL,an ef dem wa wok fa satan fight mongst deysef satan rule ain gwine las ainty
4228,LUK,11,GUL,a da say dat cause oona say beelzebub de head leada ob de ebil sperit dem e da gii me de powa fa dribe out de ebil sperit
4229,LUK,11,GUL,ef beelzebub da gii me de powa fa dribe ebil sperit who dat gii oona people de powa fa dribe um out
4230,LUK,11,GUL,no dem ting wa oona people deysef da do dey show oona ain right
4231,LUK,11,GUL,god esef da gii me de powa fa dribe out ebil sperit an dat show fa true dat god done staat fa rule mongst oona
4232,LUK,11,GUL,wen a scrong man hab all e weapon ready an e da gyaad e house den ain nobody gwine tief e ting dem
4233,LUK,11,GUL,bot wen a man wa mo scronga come ginst dat man an beat um op de one wa beat um op gwine tek all e weapon
4234,LUK,11,GUL,e gwine tek way all de ting dem wa dat man hab fa hep um fight cyaa um way an wide um op wid dem wa trabel long wid um
4235,LUK,11,GUL,now anybody wa ain fa me e ginst me
4236,LUK,11,GUL,an anybody wa ain hep me fa geda people bring dem ta me e da scatta um
4237,LUK,11,GUL,wen ebil sperit done come outta a man e da trabel shru dry place fa find a place fa res
4238,LUK,11,GUL,ef e ain able fa find no place e say ta esef a gwine back eenside de house weh a been
4239,LUK,11,GUL,wen dat ebil sperit come back eenside de man e find um jes like a house wa clean an scraighten op
4240,LUK,11,GUL,den de ebil sperit gone an git seben oda sperit way mo ebil den esef
4241,LUK,11,GUL,dey all come fa lib eenside dat man
4242,LUK,11,GUL,now dat man een a wossa shape den e been
4243,LUK,11,GUL,wen jedus say dis a ooman een de crowd tell um say dat sho a bless ooman wa bon ya an nuss ya jedus ansa um say yeh dat true bot de one wa bless fa true e de one wa yeh god wod an do wa god tell um fa do mo an mo people beena crowd op roun jedus an e taak ta um
4244,LUK,11,GUL,e say de people wa lib now dey wickity
4245,LUK,11,GUL,dey da aks me fa sho um a sign bot a ain gwine do um
4246,LUK,11,GUL,dey ain gwine see no sign cep de sign ob de prophet jonah
4247,LUK,11,GUL,jes like jonah been a sign ta de people een ninevah same way so de man wa come fom god gwine be a sign fa dem people wa da lib now
4248,LUK,11,GUL,wen jedgiment day come de queen wa nyuse fa rule een de sout e gwine stanop an taak ginst de people wa da lib now
4249,LUK,11,GUL,cause e been trabel haf way roun de wol fom e country clean ta weh solomon been
4250,LUK,11,GUL,e gone dey fa yeh de wise wod wa solomon say
4251,LUK,11,GUL,bot look yah somebody way mo den solomon dey yah now
4252,LUK,11,GUL,wen jedgiment day come de people wa nyuse fa lib een ninevah dey gwine taak ginst dem people wa da lib now
4253,LUK,11,GUL,cause wen de people ob ninevah done yeh wa de ole people prophet jonah say dey change dey sinful way an ain do um no mo
4254,LUK,11,GUL,an look yah somebody way mo den jonah dey yah now jedus say ain nobody gwine light a lamp an den hide um someweh weh dey cyahn shim
4255,LUK,11,GUL,needa e ain gwine pit de lamp ondaneet a bushel basket
4256,LUK,11,GUL,e gwine pit de lamp pontop ob a table so dem wa come een de house kin see de light
4257,LUK,11,GUL,ya eye like a lamp fa ya body
4258,LUK,11,GUL,ef ya got good eye all ya body full op wid light
4259,LUK,11,GUL,bot ef ya eye ain no good all ya body gwine be een de daak
4260,LUK,11,GUL,mus mek sho ya hab light steada daak een ya
4261,LUK,11,GUL,ef all ya body full op wid light an e ain hab no daak paat een um dat light wa dey een ya gwine shine all oba jes like a bright lamp wa da shine pon ya
4262,LUK,11,GUL,wen jedus git shru da taak one de pharisee dem eenbite um fa come nyam ta e house
4263,LUK,11,GUL,so jedus gone an seddown fa nyam
4264,LUK,11,GUL,de pharisee been stonish wen e see dat jedus done seddown fa nyam an e ain wash e han same way de pharisee dem beena wash dey han
4265,LUK,11,GUL,de lawd tell um say oona pharisee da wash de outside ob oona cup an plate bot eenside oona haat oona full op wid wickity an ebil ting
4266,LUK,11,GUL,oona ain got a bit ob sense god mek de outside an de eenside all two ainty
4267,LUK,11,GUL,mus gii de food wa eenside oona cup an oona plate ta dem wa ain got nottin an ebryting oona hab gwine be clean fa oona
4268,LUK,11,GUL,jedus tell um say e gwine be a haad time fa oona pharisee oona gii god a tent ob all de crop an ting oona git eben de leetle mint an rue an oda herb wa oona raise fa season oona food
4269,LUK,11,GUL,stillyet oona ain do right ta people an oona ain lob god
4270,LUK,11,GUL,fa true dese ting oona mus do
4271,LUK,11,GUL,an oona mus dohn lef off dem oda ting wa oona spose fa do
4272,LUK,11,GUL,e gwine be a haad time fa oona pharisee cause oona lob fa seddown een de bes seat een de jew meetin house so people kin see oona
4273,LUK,11,GUL,an wen oona een de maakut oona lob fa dem fa hail oona fa sho ebrybody dat oona sompin special
4274,LUK,11,GUL,e gwine be a haad time fa oona pharisee cause oona jes like grabe wa ain got no stone fa maak um
4275,LUK,11,GUL,people ain see dem grabe so dey waak pontop ob um
4276,LUK,11,GUL,an wen dey do dat dey ain eben know wa dey da do
4277,LUK,11,GUL,one ob de jew law teacha dem ansa jedus say teacha wen ya da taak like dat ya hole we cheap too
4278,LUK,11,GUL,jedus ansa um say e gwine be a haad time fa oona wa teach de jew law cause oona da tapetate de law so scrick an add sommuch ting ta um oona mek um hebby load fa tote
4279,LUK,11,GUL,bot oonasef ain pit eben one finga fa hep dem tote dat load
4280,LUK,11,GUL,oona say dey mus lib coddin ta dem whole heapa law bot oona ain do nottin fa hep mek um easy
4281,LUK,11,GUL,e gwine be a haad time fa oona oona build fine tomb fa memba de prophet dem
4282,LUK,11,GUL,dem de same prophet dat oona ole people done kill
4283,LUK,11,GUL,so den oona da show oona bleebe oona ole people done do right
4284,LUK,11,GUL,cause dey kill de prophet dem an oona build fine tomb fa memba dem prophet
4285,LUK,11,GUL,cause ob dat god wise wod tell we say a gwine sen me prophet dem an me messenja dem ta um
4286,LUK,11,GUL,bot dey gwine kill some ob dem an dey gwine mek some de oda res suffa
4287,LUK,11,GUL,so god gwine hole oona people yah wa lib now sponsable fa ebry one ob dem prophet wa oona ole people done kill eba since god mek de wol
4288,LUK,11,GUL,god gwine hole oona sponsable fa de prophet dem wa de ole people done kill fom abel all de way ta zechariah wa dey done kill dey tween god house an de alta weh dey mek sacrifice ta god
4289,LUK,11,GUL,fa true a da tell oona god gwine hole oona people sponsable wa lib now fa all dem wa oona ole people kill e gwine be a haad time fa oona law teacha cause oona done lock op de wod ob god de onliest place weh people kin go fa laan fa true
4290,LUK,11,GUL,an oona done tek de key so dey cyahn go een
4291,LUK,11,GUL,oona ain gone eenside an try fa laan an oona da stop de oda people dem wa da try fa gone een fa laan jedus staat fa go way fom dey an de law teacha an de pharisee dem staat fa cuse um tommuch an aks um queshon bout a whole heapa ting
4292,LUK,11,GUL,dey beena try fa mek jedus taak ginst moses law eeda ginst god name so dey kin bring chaage ginst um say e done wrong
4293,LUK,12,GUL,same time a whole heapa people come fa yeh jedus
4294,LUK,12,GUL,dey beena crowd op togeda so til dey beena step pontop one noda
4295,LUK,12,GUL,fus jedus laan e ciple dem
4296,LUK,12,GUL,e tell um say mus dohn be no hypicrit like dem pharisee
4297,LUK,12,GUL,mus dohn fool op wid dem hypicrit wa stan like yeast mix op een flour
4298,LUK,12,GUL,e all kiba op an e da spread all oba eenside de flour
4299,LUK,12,GUL,wasoneba kiba op gwine be onkiba
4300,LUK,12,GUL,wasoneba people do een secret ebrybody gwine know bout um
4301,LUK,12,GUL,wasoneba oona beena taak bout een de daak ob de night people gwine yeh ebryting oona done say
4302,LUK,12,GUL,dey gwine yeh um een de broad day light
4303,LUK,12,GUL,wasoneba oona beena taak bout ondaneet oona bret eenside a room een de house oona gwine yeh ebrybody da holla um da tote de nyews outside een de screet
4304,LUK,12,GUL,me fren a tell oona mus dohn be scaid ob people wa able fa stroy oona body cause dey ain able fa do no mo den dat
4305,LUK,12,GUL,dey cyahn do nottin tall bout oona soul
4306,LUK,12,GUL,so mus dohn be scaid ob dem people
4307,LUK,12,GUL,a gwine leh oona know head ob time who dat oona mus be scaid ob
4308,LUK,12,GUL,mus feah god
4309,LUK,12,GUL,cause wen e done mek somebody dead e hab powa fa punish um atta dat fa chunk dat poson soul eenta hell
4310,LUK,12,GUL,yeah fa true oona mus feah god de sparra wot leetle or nottin
4311,LUK,12,GUL,fibe ob dem cost bout two cent ainty
4312,LUK,12,GUL,eben so god dohn neba fagit bout none ob dem sparra none tall
4313,LUK,12,GUL,oona way mo walyable den a whole heapa sparra
4314,LUK,12,GUL,de lawd god done count ebry scran ob hair pon oona head an e know eben hommuch hair oona got
4315,LUK,12,GUL,so den mus dohn be scaid ob people
4316,LUK,12,GUL,god da tek cyah ob oona jedus tell um say fa true anybody wa tell people dat e blongst ta me de man wa come fom god gwine tell god angel dem say dat poson dey blongst ta me
4317,LUK,12,GUL,bot anybody wa tell people say e ain blongst ta me a gwine tell god angel dem say dat one dey ain blongst ta me de poson wa taak ginst de man wa come fom god god kin fagib um bot de poson wa say ebil ting ginst de holy sperit god ain neba gwine fagib um
4318,LUK,12,GUL,wen dey ketch oona fa jedge oona een de jew meetin house an dey cyaa oona een front ob de leada dem an tority dem mus dohn fret bout how oona gwine ansa dem or wa ting oona gwine say
4319,LUK,12,GUL,cause dat same time de holy sperit gwine tell oona wa ting oona spose fa say
4320,LUK,12,GUL,one man dey een de crowd tell jedus say teacha me fada done dead
4321,LUK,12,GUL,a wahn ya fa tell me broda fa wide wid me de propaty we fada lef fa we
4322,LUK,12,GUL,jedus ansa de man say look yah man ain nobody sen me fa be no jedge needa fa be de one fa wide op propaty tween oona
4323,LUK,12,GUL,den jedus tell all de people say a da tell oona head ob time mus dohn hab de big eye bout nottin
4324,LUK,12,GUL,cause we true life ain medja by de ting dem we got eben ef we got a whole heapa ting
4325,LUK,12,GUL,den jedus tell um a paable say one time one man hab a heapa ting
4326,LUK,12,GUL,e hab faam wa mek good crop
4327,LUK,12,GUL,e study e head e tink say wa a gwine do
4328,LUK,12,GUL,a hab sommuch crop a ain hab no place fa pit all ob um
4329,LUK,12,GUL,e tink say a know wa fa do
4330,LUK,12,GUL,a gwine teah down me ole baan an build um mo bigga
4331,LUK,12,GUL,a gwine pit all me grain an ting een dey
4332,LUK,12,GUL,wen a done do dat a gwine tell mesef say ya got plenty ting pit back all de good ting dem ya gwine need fa plenty yeah fa come
4333,LUK,12,GUL,now den ya ain need fa warry bout nottin
4334,LUK,12,GUL,mus jes nyam an drink an pledja yasef god tell de man say ya fool dis night yah a gwine tek ya life
4335,LUK,12,GUL,den who gwine git all dem ting yah dat ya beena pit back fa keep fa yasef
4336,LUK,12,GUL,dat how e stan fa de people wa jes da pile op plenty ting fa deysef
4337,LUK,12,GUL,dey sho ain rich een de ting dem dat count fa true wid god
4338,LUK,12,GUL,jedus tell e ciple dem say so den a da tell oona say mus dohn warry bout how ya gwine lib wa ya gwine nyam needa wa cloes ya gwine weah pon ya body
4339,LUK,12,GUL,cause ya life walyable way mo den sompin fa nyam an ya body walyable way mo den cloes
4340,LUK,12,GUL,now den leh we study bout dem crow
4341,LUK,12,GUL,dey ain plant no seed needa geda crop
4342,LUK,12,GUL,dey ain hab no conehouse needa no baan fa keep wa dey geda
4343,LUK,12,GUL,stillyet god da feed um oona way mo walyable den de bod an fa true ain nary one ob oona kin grow a bit talla cause e da warry bout um ainty
4344,LUK,12,GUL,ef ya ain able fa do leetle ting like dat hoccome ya da warry bout de oda res
4345,LUK,12,GUL,an leh we study bout de lily wa da grow wile
4346,LUK,12,GUL,dey ain wok needa mek cloes fa deysef
4347,LUK,12,GUL,now a da tell oona king solomon been too rich an e hab fine cloes
4348,LUK,12,GUL,stillyet eben solomon ain neba hab cloes fa dress purty an fine like dem lily wa da grow wile
4349,LUK,12,GUL,god de one dat gii cloes ta de wile grass mek um purty an fine
4350,LUK,12,GUL,an dat grass dey taday an e gone demarra
4351,LUK,12,GUL,people cut um down an nyuse um fa mek fire een dey oben
4352,LUK,12,GUL,ef god dress op de wile grass like dat fa true e gwine do way mo den dat fa mek sho oona hab cloes fa weah
4353,LUK,12,GUL,sho nuff oona ain bleebe god wid all oona haat mus dohn fret yasef bout wa ya gwine nyam an wa ya gwine drink
4354,LUK,12,GUL,mus dohn warry bout um tall
4355,LUK,12,GUL,de people dat ain bleebe pon god dey da warry all de time bout dem ting
4356,LUK,12,GUL,bot god oona fada an e know oona haffa hab sompin fa nyam an drink an cloes fa weah
4357,LUK,12,GUL,steada dat ya mus study bout how fa leh god rule een ya life
4358,LUK,12,GUL,den god gwine gii ya all dem oda ting too
4359,LUK,12,GUL,a de shephud an oona me leetle flock
4360,LUK,12,GUL,oona ain a whole heap bot mus dohn fret
4361,LUK,12,GUL,cause god oona fada e glad fa mek oona rule wid esef
4362,LUK,12,GUL,oona mus sell ebryting wa oona hab an gii ta de people wa ain got nottin
4363,LUK,12,GUL,dat how ya gwine git god good ting fa oonasef
4364,LUK,12,GUL,like money wa dohn neba ron out ya gwine hab ya tredja een heaben weh e gwine stan faeba
4365,LUK,12,GUL,cause tief ain able fa tief um dey an no mot kin stroy um
4366,LUK,12,GUL,cause wehsoneba ya tredja da dat weh ya haat gwine be too
4367,LUK,12,GUL,ya mus fix ya cloes so ya ready fa wok
4368,LUK,12,GUL,mus light ya lamp an mus dohn leh um go out
4369,LUK,12,GUL,oona mus stan like a wokman wa da wait fa de man e da wok fa fa come back fom a marry feas
4370,LUK,12,GUL,e da wait so dat wensoneba e massa come home an knock e ready an kin open de door fa um
4371,LUK,12,GUL,dem wokman gwine be bless fa true dat ready an ain sleep wen de man dey wok fa come home a da tell oona fa true de man dey wok fa gwine fix e cloes so e ready fa wok an e gwine call e wokman dem mek um come seddown ta de table
4372,LUK,12,GUL,e gwine saab um gim sompin fa nyam
4373,LUK,12,GUL,dem wokman gwine be bless fa true
4374,LUK,12,GUL,dey gwine be bless eben ef de man dey wok fa come een de middle ob de night or ef e come jes fo de roosta crow
4375,LUK,12,GUL,dey gwine be bless ef e find um ready oona mus know dat ef de man wa own a house been know wen de tief gwine come ta um dat man ain gwine sleep
4376,LUK,12,GUL,e ain gwine lef e house
4377,LUK,12,GUL,e gwine stay dey an de tief ain gwine broke een an go eenside
4378,LUK,12,GUL,same fashion oona too mus be ready all de time
4379,LUK,12,GUL,cause de man wa come fom god gwine come back ta dis wol wen oona da tink say e ain da come now
4380,LUK,12,GUL,peter aks jedus say lawd dis paable dat ya jes tell ya tell dat fa we or fa all de people
4381,LUK,12,GUL,de lawd ansa say who dat wokman wa got plenty sense an wa true ta de man e da wok fa
4382,LUK,12,GUL,e de one dat de bossman gwine gii chaage oba all dem een e house wen de bossman gwine off
4383,LUK,12,GUL,de bossman chaage dat wokman fa sho de oda wokman dem all de ting dem dey fa do
4384,LUK,12,GUL,an dat wokman een chaage gwine wide op de food fa dem fa nyam wen e spose
4385,LUK,12,GUL,dat wokman gwine be bless fa true wen de bossman come home ef e find um da do dem ting wa e done tell um fa do
4386,LUK,12,GUL,a da tell oona fa true de bossman gwine gim chaage oba all e propaty an ting
4387,LUK,12,GUL,bot wa gwine happen ef dat wokman een chaage tink say fa long time now me bossman ain come back
4388,LUK,12,GUL,den e staat fa beat op pon all dem man an ooman
4389,LUK,12,GUL,an de wokman een chaage jes da nyam an drink an git dronk
4390,LUK,12,GUL,ef dat wokman een chaage ain do wa e spose fa do an e treat de oda wokman dem bad one day e bossman gwine come back home wen dat wokman ain spect um
4391,LUK,12,GUL,de bossman gwine whip dat wokman too bad
4392,LUK,12,GUL,e gwine mek um suffa jes like de people dat ain bleebe god
4393,LUK,12,GUL,de wokman dat know wa e bossman wahn um fa do bot e ain git esef ready an e ain do um e gwine git whip good fashion
4394,LUK,12,GUL,bot de wokman dat ain know wa e bossman wahn um fa do an stillyet e do ting wa mek de bossman whip um e bossman ain gwine whip um bad
4395,LUK,12,GUL,god spect plenty fom de poson wa e done gii plenty ta
4396,LUK,12,GUL,e spect mo fom de poson wa e been gii mo ta
4397,LUK,12,GUL,jedus say a come fa bring fire dat gwine bun pon de eart an a wish wid ebryting een me dat e done staat fa bun now
4398,LUK,12,GUL,a haffa go shru a whole heapa suffrin
4399,LUK,12,GUL,a got a burden fa dis ting til a done oba dat
4400,LUK,12,GUL,oona tink say a come fa bring peace ta de people een de wol ainty
4401,LUK,12,GUL,no a da tell oona dat ain hoccome a come yah
4402,LUK,12,GUL,cause a come people ain gwine gree wid one noda
4403,LUK,12,GUL,dey gwine tek side ginst one noda an wide op
4404,LUK,12,GUL,fom now on a fambly wa got fibe people een um gwine fight ginst one noda an wide op
4405,LUK,12,GUL,shree people wid me gwine fight ginst de oda two een de fambly
4406,LUK,12,GUL,an two people wid me gwine fight ginst de oda shree
4407,LUK,12,GUL,dey gwine wide op
4408,LUK,12,GUL,de fada gwine fight ginst e son an de son gwine fight ginst e fada
4409,LUK,12,GUL,de modda gwine fight ginst e daughta an de daughta gwine fight ginst e modda
4410,LUK,12,GUL,de modaeenlaw gwine fight ginst e daughtaeenlaw an de daughtaeenlaw gwine fight ginst e modaeenlaw
4411,LUK,12,GUL,jedus tell de crowd say wen oona see de cloud dem da rise op oba yonda een de west tareckly oona know say e gwine be bad weda an e bad weda fa true
4412,LUK,12,GUL,an wen oona feel de sout wind da blow oona know say e gwine git hot an e git hot fa true
4413,LUK,12,GUL,oona hypicrit oona know how fa look ta de eart an ta de eliment an tapetate bout de weda
4414,LUK,12,GUL,den hoccome oona ain know wa dem ting mean bout me wa dey yah een dis wol now
4415,LUK,12,GUL,fa true oona ain wahn fa know ainty
4416,LUK,12,GUL,hoccome oona ain jedge fa oonasef wa right fa do
4417,LUK,12,GUL,ef anybody aagy wid one ob oona an e da tek ya ta court ya mus try fa settle wid um fo ya git dey
4418,LUK,12,GUL,cause ef ya ain able fa settle wid um e gwine drag ya ta de jedge
4419,LUK,12,GUL,an de jedge gwine gii ya ta de police an e gwine tek ya ta de jailhouse
4420,LUK,12,GUL,ef dat so e stan a da tell ya ya gwine stay een de jailhouse til ya done pay de las cent ob de fine wa ya owe
4421,LUK,13,GUL,dat same time some people wa been dey tell jedus bout dem people fom galilee wa pilate de roman gobna gii orda fa kill wiles dey beena offa op sacrifice fa woshup god
4422,LUK,13,GUL,jedus ansa um say oona tink dat dem galilee people wa pilate kill dey dead like dat cause dey done ebil mo den all de oda res ob de people een galilee ainty
4423,LUK,13,GUL,no a tell oona e ain so an ef oona dohn change oona sinful way oona gwine git kill op jes like dem
4424,LUK,13,GUL,an oona memba bout dem eighteen people ta siloam wa git kill op wen de towa fall pontop um
4425,LUK,13,GUL,wa oona tink bout dat
4426,LUK,13,GUL,oona tink dat dey dead like dat cause dey done ebil mo den de oda res wa lib een jerusalem ainty
4427,LUK,13,GUL,no a da tell oona ef oona dohn change oona sinful way oona gwine git kill op jes like dem
4428,LUK,13,GUL,jedus tell um a paable
4429,LUK,13,GUL,e say one man hab fig tree wa beena grow een e gyaaden
4430,LUK,13,GUL,ebry now an den e beena come look op een um fa find fig cep no fig ain neba been dey een dat tree
4431,LUK,13,GUL,so e tell e wokman say dis yeah mek shree yeah dat a beena come look op een dis tree fa find fig bot a ain neba find none dey
4432,LUK,13,GUL,e ain wot nottin
4433,LUK,13,GUL,mus chop um down ain mek no sense fa waste de groun
4434,LUK,13,GUL,bot de wokman beg um say sah do please lef de tree dey jes til nex yeah
4435,LUK,13,GUL,a gwine dig roun um an pit fertiliza ta um
4436,LUK,13,GUL,ef de tree beah fig nex yeah well an good
4437,LUK,13,GUL,bot ef e ain beah no fig ya kin tell me fa chop um down
4438,LUK,13,GUL,one jew woshup day jedus beena laan de people een one jew meetin house
4439,LUK,13,GUL,one ooman been dey wa hab a ebil sperit dat done mek um sick fa eighteen yeah
4440,LUK,13,GUL,cause ob dat de ooman been bend oba an e ain able fa stanop scraight
4441,LUK,13,GUL,wen jedus shim e call um fa come ta um
4442,LUK,13,GUL,e tell um say sista fom now on ya ain gwine be sick wid dis no mo jedus pit e two han pon dat ooman an tareckly e stanop
4443,LUK,13,GUL,e back scraighten op an de ooman praise god
4444,LUK,13,GUL,de leada ob de meetin house been mad down cause jedus mek de sick ooman well pon de woshup day
4445,LUK,13,GUL,e tell de people say six day we spose fa wok so oona oughta come pon one dem day fa hab jedus heal oona
4446,LUK,13,GUL,mus dohn come pon de woshup day de lawd ansa um say oona hypicrit pon da woshup day oona ontie oona ox or mule fom de stable tek um fa drink wata ainty
4447,LUK,13,GUL,dis ooman e one ob abraham chullun
4448,LUK,13,GUL,satan done bine um down sick dese las eighteen yeah
4449,LUK,13,GUL,ain a oughta heal dis ooman pon de woshup day too
4450,LUK,13,GUL,wen jedus tell um dis wa e say mek all dem wa been ginst um shame
4451,LUK,13,GUL,an all de oda res de people rejaice cause ob all de great ting dem jedus beena do
4452,LUK,13,GUL,jedus say wa e like wen god da rule
4453,LUK,13,GUL,wa ting a gwine tek fa sho how e stan
4454,LUK,13,GUL,wen god da rule e stan like one leeleetle mustard seed dat a man tek an plant een e gyaaden
4455,LUK,13,GUL,de seed grow til e ton ta a tree an de bod dem come an mek nes pon e limb
4456,LUK,13,GUL,jedus tell um gin say wa ting a gwine tek fa sho how e stan wen god da rule
4457,LUK,13,GUL,e stan like yeast wa a ooman tek an mix um wid a big sack ob flour til de whole dough rise op
4458,LUK,13,GUL,wiles jedus beena head fa jerusalem e beena laan de people een dem town an settlement weh e pass shru
4459,LUK,13,GUL,somebody aks jedus say lawd e jes a few people wa god gwine sabe
4460,LUK,13,GUL,den jedus laan um an de oda people
4461,LUK,13,GUL,e say de door ta de place weh god da rule e leeleetle fa true
4462,LUK,13,GUL,oona mus do de bes ya kin fa go shru um an go eenside
4463,LUK,13,GUL,cause a da tell oona say plenty people gwine try fa go eenside weh god da rule an dey ain gwine be able fa go shru de door
4464,LUK,13,GUL,de time gwine come wen de one wa de house blongst ta gwine git op an lock de door
4465,LUK,13,GUL,den oona gwine stanop outside de door an knock say lawd lawd do please open de door fa we de lawd gwine ansa say a ain know oona
4466,LUK,13,GUL,an a ain know weh oona come fom den oona gwine say we done nyam an drink longside ya
4467,LUK,13,GUL,ya done laan de people een de screet weh we lib at de lawd gwine ansa gin say a ain know oona
4468,LUK,13,GUL,a ain know weh oona come fom
4469,LUK,13,GUL,all oona wickity people git way fom me oona gwine see abraham isaac jacob an all de prophet dem eenside de place weh god da rule
4470,LUK,13,GUL,bot oona gwine cry an gnash ya teet cause dey gwine chunk oona out
4471,LUK,13,GUL,people gwine come fom all oba de wol fom de east an de west fom de nort an de sout
4472,LUK,13,GUL,dey gwine come ta de table fa feas een de place weh god da rule
4473,LUK,13,GUL,den fa true some dem wa las now dey gwine be fus an some dem wa fus now dey gwine be las
4474,LUK,13,GUL,same time some pharisee come ta jedus an tell um say ya mus go way fom yah cause herod da scheme fa kill ya
4475,LUK,13,GUL,jedus ansa um say dat man herod like a fox
4476,LUK,13,GUL,oona go tell um a say a da dribe out ebil sperit an heal sick people taday an demarra
4477,LUK,13,GUL,wen dat time done pass atta shree day a gwine be shru wid me wok yah
4478,LUK,13,GUL,stillyet a haffa be pon me way ta jerusalem taday an demarra an de nex day
4479,LUK,13,GUL,jerusalem weh dey da kill de prophet dem ainty
4480,LUK,13,GUL,o jerusalem jerusalem oona kill de prophet dem an chunk rock til oona kill dem wa god sen ta oona hommuch time a been wahn fa geda oona people togeda roun me jes like a hen geda e biddy dem ondaneet e wing bot oona people ain wahn me fa do dat so god gwine lef de place weh oona dey
4481,LUK,13,GUL,a da tell oona oona ain gwine see me gin til de time come wen oona gwine say god bless de one dat e done sen dat come een de lawd name
4482,LUK,13,GUL,
4483,LUK,14,GUL,one jew woshup day jedus gone fa nyam dinna ta one de pharisee leada dem house
4484,LUK,14,GUL,an de people wa been dey beena watch jedus fa see wa e gwine do
4485,LUK,14,GUL,one sick man come ta jedus wa hab de dropsy
4486,LUK,14,GUL,e han an e foot been swell op
4487,LUK,14,GUL,jedus aks de jew law teacha dem an de pharisee dem say de law say weza or no ya kin heal poson pon de woshup day
4488,LUK,14,GUL,bot de law teacha dem an de pharisee dem ain crack e teet
4489,LUK,14,GUL,jedus heal de sick man an sen um pon e way
4490,LUK,14,GUL,den jedus aks de leada dem say sposin one ob oona hab a mule eeda a ox wa fall een de well pon de woshup day
4491,LUK,14,GUL,wa ya gwine do
4492,LUK,14,GUL,ya gwine mek hace an pull um outta de well ainty
4493,LUK,14,GUL,dem leada ain been able fa say nottin ginst wa jedus tell um
4494,LUK,14,GUL,jedus see dat some de compny wa been aks fa come ta dinna been go ta de bes place ta de table fa nyam
4495,LUK,14,GUL,cause ob dat e tell um one paable
4496,LUK,14,GUL,e say wen dey eenbite one ob oona ta a marry feas ya mus dohn go ta de front ob de room fa nyam
4497,LUK,14,GUL,cause ef dat place been sabe fa somebody else een some mo high op position den ya wen dat poson come de poson wa been eenbite ya e gwine haffa come tell ya say mus git op leh dis man yah hab dat place den ya gwine be too shame an ya gwine haffa go tek a place een de back ob de room
4498,LUK,14,GUL,steada dat wen dey eenbite ya ta de marry feas go seddown een de back
4499,LUK,14,GUL,den wen de poson wa eenbite ya come ta ya e gwine tell ya say me fren moob on op ta de front weh e mo betta
4500,LUK,14,GUL,all dem oda people dey een de marry feas gwine see dat ya git hona
4501,LUK,14,GUL,cause dem wa pit deysef op high god gwine bring um down low fa mek um humble an dem wa humble god gwine hona dem mo den all
4502,LUK,14,GUL,den jedus tell de man wa eenbite um say wen ya hab dinna eeda a big feas mus dohn eenbite ya fren dem ya broda dem ya kin needa ya rich neighba dem
4503,LUK,14,GUL,cause den dey gwine eenbite ya back ta dey house fa nyam an wen dey eenbite ya back ya done git ya payback
4504,LUK,14,GUL,bot wen ya hab feas mus eenbite dem wa ain got much dem wa cripple op an dem wa ain able fa waak good an dem wa bline
4505,LUK,14,GUL,dem people ain able fa gii ya de payback fa de good ya done fa um
4506,LUK,14,GUL,bot god gwine bless ya fa dat good ya done
4507,LUK,14,GUL,e gwine gii ya de payback pon de day wen dem dat done wa god say gwine git op fom mongst de dead an lib gin
4508,LUK,14,GUL,one dem wa beena nyam ta de table wid jedus yeh wa e say
4509,LUK,14,GUL,dat man tell jedus say dem dat gwine be ta de big feas wen god da rule dey sho gwine be bless jedus ansa um say one time one man beena mek a big feas an e eenbite plenty compny fa come
4510,LUK,14,GUL,wen de time come dat de food been ready fa nyam e sen e wokman fa go ta dem people dat e been eenbite tell um say come ta de feas
4511,LUK,14,GUL,ebryting done ready now bot all dem staat fa mek scuse say dey ain able fa go nyam now
4512,LUK,14,GUL,de fus one say a jes buy a piece ob lan an a haffa go fa look um oba
4513,LUK,14,GUL,do please tell ya bossman a saary a ain able fa come nyam wid um
4514,LUK,14,GUL,noda one say a jes buy ten oxen an a da gwine fa try um fa see how dey da wok
4515,LUK,14,GUL,do please tell ya bossman a saary a ain able fa come nyam wid um
4516,LUK,14,GUL,noda say a jes git marry
4517,LUK,14,GUL,cause ob dat a ain able fa come nyam wid um
4518,LUK,14,GUL,de wokman gone back an tell e bossman all wa dey say
4519,LUK,14,GUL,de bossman been too bex an e tell e wokman say ron quick go ta de main screet an de back screet een de town
4520,LUK,14,GUL,bring yah de people wa ain got nottin de cripple op an dem wa ain able fa waak good an dem wa bline
4521,LUK,14,GUL,wen de wokman come back e tell e bossman say sah a done do all wa ya tell me fa do
4522,LUK,14,GUL,stillyet plenty room lef dey fa mo people
4523,LUK,14,GUL,de bossman tell um say go ta de main highway an de back road wa go ta dem settlement an mek de people dey come yah fa full op me house a da tell oona fa true ain none dem people dat a been eenbite fus fa come nyam wid me gwine taste one leetle bit ob de food wa a fix fa de feas plenty people beena trabel long wid jedus
4524,LUK,14,GUL,e ton roun an taak ta dem
4525,LUK,14,GUL,e tell um say whosoneba wahn fa be me ciple mus lob me mo den e lob e fada an e modda
4526,LUK,14,GUL,e mus lob me mo den e wife an e chullun e broda an e sista dem
4527,LUK,14,GUL,e mus lob me mo den e lob e own sef
4528,LUK,14,GUL,ef e ain lob me like dat e ain able fa be me ciple
4529,LUK,14,GUL,whosoneba dohn tote e own cross an come folla hine me dat poson cyahn be me ciple
4530,LUK,14,GUL,ef one ob oona wahn fa mek a towa fa nyuse fa watch oba ya fiel fus ya gwine seddown an figga hommuch e gwine cost
4531,LUK,14,GUL,ya gwine see ef ya got nuff money fa build all de towa
4532,LUK,14,GUL,ef ya ain do dat an ya lay de foundation an den ya ain able fa git shru build de towa den ebrybody gwine mek fun ob ya
4533,LUK,14,GUL,dey gwine say dis man staat fa mek e towa bot e ain able fa finish um an sposin one king hab ten tousan sodja an e gwine out fa fight noda king wa come ginst um wid twenty tousan
4534,LUK,14,GUL,dat king haffa fus seddown an figga ef e an e sodja dem scrong nuff fa fight dem twenty tousan
4535,LUK,14,GUL,ef e ain scrong nuff fa fight um fo de oda king an e sodja dem git close ta e country e gwine sen e messenja dem ta de oda king meet um an tell um say we ain wahn fa fight ginst oona
4536,LUK,14,GUL,leh we see how we kin settle dis ting
4537,LUK,14,GUL,den jedus say same fashion ain none ob oona kin be me ciple ef e ain hab de mind fa lef ebryting wa e got
4538,LUK,14,GUL,salt taste good een oona mout bot ef de salt done loss e taste ain no way oona kin mek um git e good taste back
4539,LUK,14,GUL,dat salt ain no good fa de groun needa fa mek fertiliza
4540,LUK,14,GUL,e ain good fa nottin bot fa chunk out
4541,LUK,14,GUL,oona got yea fa yeh ainty
4542,LUK,14,GUL,den oona mus yeh wa a da say
4543,LUK,15,GUL,a heapa people come geda roun jedus fa yeh wa e say
4544,LUK,15,GUL,dem wa geda tax come an dem oda jew people dat de jew dem ain neba mix op wid cause dey ain keep all de jew law
4545,LUK,15,GUL,dat mek de pharisee dem an de law teacha dem staat fa mek chaage say dis man jedus da mix op wid bad people an e eben da nyam wid um so jedus tell um one paable
4546,LUK,15,GUL,e say sposin a hundud sheep blongst ta one ob oona
4547,LUK,15,GUL,ef one ob dem sheep git loss wa ya fa do
4548,LUK,15,GUL,sho nuff ya gwine lef de ninetynine wa safe een de fiel an ya gwine saach fa de one wa loss til ya find um ainty
4549,LUK,15,GUL,wen ya done find um ya gwine be too glad so ya gwine pit um cross ya shoulda
4550,LUK,15,GUL,wen ya git home ya gwine hail ya fren dem an ya neighba dem geda um roun an say a been loss one ob me sheep an a saach fa um til now a done find um
4551,LUK,15,GUL,come we gwine rejaice an mek merry a da tell oona same fashion dem wa een heaben rejaice wensoneba eben jes one sinna change e way an do wa god wahn um fa do
4552,LUK,15,GUL,fa true dey gwine rejaice fa dat one mo den fa ninetynine oda res wa tink say dey ain haffa change dey way
4553,LUK,15,GUL,same way sposin a ooman hab ten piece ob silba money
4554,LUK,15,GUL,ef one ob dem git loss wa e gwine do
4555,LUK,15,GUL,sho nuff e gwine light de lamp an sweep de house good fashion
4556,LUK,15,GUL,e gwine saach ebryweh til e find um ainty
4557,LUK,15,GUL,den wen e done find um e gwine hail e fren an neighba dem
4558,LUK,15,GUL,e gwine tell um say a been hab ten piece ob silba money an a loss one
4559,LUK,15,GUL,a saach fa um til now a done find um
4560,LUK,15,GUL,come we gwine rejaice an mek merry a da tell oona fa true jes like dey all rejaice wen dat ooman find e money same fashion god angel dem da rejaice tommuch wen eben jes one sinna change e sinful way an do wa god wahn um fa do
4561,LUK,15,GUL,den jedus tell um say one man been hab two son
4562,LUK,15,GUL,de nyounga son say fada mus gii me me share ob de propaty wa a spose fa hab
4563,LUK,15,GUL,so de man wide op e propaty tween e two son dem
4564,LUK,15,GUL,ain long atta dat de nyounga son sell all e hab
4565,LUK,15,GUL,e tek e money an e gone ta a place way off
4566,LUK,15,GUL,e ron roun dey da lib loose life an e shrow way all e money
4567,LUK,15,GUL,atta e done spen all e hab a dry drought come shru oba all dat place an de people ain hab nottin fa nyam
4568,LUK,15,GUL,hongry come ta dat son doorstep
4569,LUK,15,GUL,e ain hab nottin
4570,LUK,15,GUL,so e gone fa wok fa a man een dat country an de man sen um ta e fiel fa mind de pig dem
4571,LUK,15,GUL,e been so hongry dat e been wahn fa nyam de pig slop
4572,LUK,15,GUL,bot nobody ain gim nottin fa nyam
4573,LUK,15,GUL,wen e come ta e sense e say ta esef all dem wa wok fa me fada hab mo den nuff food fa nyam an a yah da staab a gwine git op an go ta me fada an tell um say fada a done sin ginst god an ginst ya
4574,LUK,15,GUL,cause ob wa a done a ain fit fa ya fa call me ya son no mo
4575,LUK,15,GUL,ya mus treat me same like ya da treat ya wokman dem
4576,LUK,15,GUL,so de son git op an e gone back ta e fada
4577,LUK,15,GUL,e still been a long way off fom de house wen e fada shim
4578,LUK,15,GUL,e fada been too saary fa um an e ron quick gone an hug an kiss um
4579,LUK,15,GUL,e son tell um fada a done sin ginst god an ginst ya
4580,LUK,15,GUL,a ain fit fa ya fa call me ya son no mo
4581,LUK,15,GUL,bot e fada tell e wokman dem say mek hace an git de bes cloes fa me son fa weah
4582,LUK,15,GUL,pit a ring pon e finga an pit shoe pon e foot
4583,LUK,15,GUL,den oona gwine go git de bes calf an kill um so we kin hab a feas an mek merry
4584,LUK,15,GUL,cause dis son yah ob mine been dead bot now e da lib gin
4585,LUK,15,GUL,e been loss bot we done find um
4586,LUK,15,GUL,so dey staat fa hab a feas an mek merry
4587,LUK,15,GUL,same time de man fusbon son been een de fiel
4588,LUK,15,GUL,wen e git close ta de house e yeh music an de people da dance
4589,LUK,15,GUL,so e call one de wokman an aks um say wa gwine on yah
4590,LUK,15,GUL,de wokman tell um say ya broda done come home an ya fada kill e bes calf an hab feas cause e been git e son back
4591,LUK,15,GUL,ya broda been loss bot now e home safe an soun
4592,LUK,15,GUL,de big broda been so mad til e ain wahn eben fa go eenside de house
4593,LUK,15,GUL,so e fada gone out an beg um fa come een
4594,LUK,15,GUL,bot e ansa e fada say see yah all dese yeah a beena wok haad like a slabe fa ya an a da pay ya mind all de time
4595,LUK,15,GUL,stillyet ya ain neba gii me eben a leetle goat fa hab feas wid me fren dem
4596,LUK,15,GUL,bot dis yah son ya son wa waste all ya money an ron roun wid loose ooman wen e come home ya kill de bes calf fa um e fada tell um say me son ya dey yah wid me all de time an all wa a got blongst ta ya
4597,LUK,15,GUL,bot we right fa feas an mek merry cause ya broda done been dead an now e da lib gin
4598,LUK,15,GUL,e been loss bot we done find um
4599,LUK,15,GUL,
4600,LUK,16,GUL,jedus tell e ciple dem say one time a rich man hab one wokman een chaage ob e propaty
4601,LUK,16,GUL,dat rich man yeh say dat de wokman ain been scraight dat e beena loss e bossman money
4602,LUK,16,GUL,de rich man call de wokman an aks um say wa dis a yeh bout ya
4603,LUK,16,GUL,gii me de book weh ya da write all dat ya done tek een an all wa ya done spen
4604,LUK,16,GUL,cause ya ain gwine hab chaage oba me propaty no mo
4605,LUK,16,GUL,de wokman een chaage say ta esef wa a gwine do now
4606,LUK,16,GUL,me bossman ain gwine leh me wok fa um no mo
4607,LUK,16,GUL,a ain scrong nuff fa dig ditch an a too shame fa beg
4608,LUK,16,GUL,now den a know wa a gwine do so dat people gwine eenbite me ta dey house atta a done loss me job
4609,LUK,16,GUL,so de wokman sen an call fa all de people wa owe e bossman one atta de oda
4610,LUK,16,GUL,wen dey come e aks de fus one say hommuch ya owe me bossman
4611,LUK,16,GUL,e ansa say a hundud barrel ob olib oll
4612,LUK,16,GUL,de one een chaage tell um say yah ya bill
4613,LUK,16,GUL,seddown quick an change de one hundud wa done been write down dey ta fifty
4614,LUK,16,GUL,den de wokman een chaage aks noda one say hommuch ya owe me bossman
4615,LUK,16,GUL,dat one ansa a owe um one tousan bushel ob wheat
4616,LUK,16,GUL,de one een chaage tell um say yah ya bill
4617,LUK,16,GUL,change de one tousan wa write down dey ta eight hundud
4618,LUK,16,GUL,now den de bossman say de ceitful wokman een chaage hab heapa sense
4619,LUK,16,GUL,fa true de people wa tink all de time bout ting een dis wol dey da tink good how fa deal wid people like deysef
4620,LUK,16,GUL,dey tink bout dat mo betta den de people wa da waak een god light
4621,LUK,16,GUL,jedus tell e ciple dem say a da tell oona oona oughta spen money an ting een dis wol fa mek fren fa oonasef
4622,LUK,16,GUL,den wen de money an ting done gone god gwine welcome oona eenta ya ebalastin home een heaben
4623,LUK,16,GUL,de poson dat ya kin trus fa tek chaage oba leetle bit an do good dat de poson ya kin trus fa tek chaage an do good oba big ting
4624,LUK,16,GUL,an de poson dat ain scraight bout leetle ting ain gwine do right wid big ting
4625,LUK,16,GUL,so den ef dey ain able fa trus oona wid money an ting een dis wol ain nobody gwine trus oona wid ting dat walyable fa true ainty
4626,LUK,16,GUL,ef dey ain able fa trus oona wid oda poson propaty ain nobody gwine gii ya propaty fa ya own ainty dough
4627,LUK,16,GUL,one wokman ain able fa saab two massa
4628,LUK,16,GUL,ef e da try fa do dat e gwine hate one an lob de oda one
4629,LUK,16,GUL,e gwine be true ta one an hole de oda one cheap
4630,LUK,16,GUL,ya ain able fa saab god an be a slabe ta money same time
4631,LUK,16,GUL,wen de pharisee dem yeh wa jedus say dey suck dey teet an shrow slam pon um cause dey lob money a whole heap
4632,LUK,16,GUL,bot jedus tell um say oona mek people tink dat oona ain da do bad
4633,LUK,16,GUL,bot god know wa dey een oona haat
4634,LUK,16,GUL,dem ting wa people say walyable fa true dey ain wot nottin een god eye
4635,LUK,16,GUL,de law wa god gii moses an de prophet dem dem wod hab heapa tority til john wa bactize come long
4636,LUK,16,GUL,fom dat time dey da preach de good nyews bout how god da come fa rule an all de people da do dey bes fa hab god fa rule oba um
4637,LUK,16,GUL,bot e mo easy fa mek heaben an de whole wol disappeah den fa mek one leetle paat ob god law loss wa e mean
4638,LUK,16,GUL,a man wa worce e wife an gone marry noda ooman da lib een sin
4639,LUK,16,GUL,same fashion a man wa gone marry ooman wa done been worce da lib een sin
4640,LUK,16,GUL,one time dey been a rich man wa dress fa beat de ban an e hab feas an joy esef tommuch ebry day
4641,LUK,16,GUL,an one po man name lazarus lib dey too
4642,LUK,16,GUL,e been kiba wid sore
4643,LUK,16,GUL,e ain able eben fa waak roun
4644,LUK,16,GUL,an ebry day dey come bring lazarus leddown ta dat rich man door
4645,LUK,16,GUL,lazarus beena wahn fa nyam de scrap ob food wa lef oba wa fall fom de table wen de rich man beena nyam
4646,LUK,16,GUL,pontop ob dat de dog dem beena come long dey an lick dat po man sore
4647,LUK,16,GUL,den dat po man pass oba
4648,LUK,16,GUL,god angel cyaa um fa seddown longside de ole people leada abraham een heaben
4649,LUK,16,GUL,de rich man pass oba too an e git bury
4650,LUK,16,GUL,e gone ta hell an e beena suffa tommuch oba dey
4651,LUK,16,GUL,e raise e eye an see abraham way off an lazarus been longside um
4652,LUK,16,GUL,so de rich man hail abraham say fada abraham hab mussy pon me sen lazarus fa me
4653,LUK,16,GUL,mek um pit e leetle finga een wata an come yah fa tetch me tongue an cool um off cause a da suffa tommuch eenside dis yah fire bot abraham tell um say me son memba wen ya beena lib oba dey een de wol ya beena joy yasef
4654,LUK,16,GUL,ya done git ya paat
4655,LUK,16,GUL,ya git all ya good ting fo ya pass oba
4656,LUK,16,GUL,same time lazarus done git all de bad ting dem
4657,LUK,16,GUL,bot now e da joy esef yah an ya da suffa
4658,LUK,16,GUL,fodamo dey a deep deep ditch tween we an oona
4659,LUK,16,GUL,cause ob dat dem wa wahn fa cross oba fom yah ta oona side ain able fa go an dem ta oona side ain able fa cross ta yah weh we at
4660,LUK,16,GUL,de rich man say well den fada abraham a beg ya sen lazarus ta me fada house
4661,LUK,16,GUL,a hab me fibe broda oba dey
4662,LUK,16,GUL,leh lazarus go fa waan um
4663,LUK,16,GUL,leh lazarus tell um say dat dey mus dohn lib de way a done lib een de wol
4664,LUK,16,GUL,den wen dey pass oba dey ain haffa come yah ta dis place weh a da suffa tommuch
4665,LUK,16,GUL,bot abraham tell um say ya broda dem hab de book wa moses an de prophet dem been write
4666,LUK,16,GUL,dem wod dey fa waan um
4667,LUK,16,GUL,leh um yeh an pay mind
4668,LUK,16,GUL,de rich man ansa say no dat ain nuff fada abraham
4669,LUK,16,GUL,me broda dem ain gwine listen ta wa moses an de prophet dem done say een dem book
4670,LUK,16,GUL,bot ef somebody wa done dead go fa waan um dey gwine change dey sinful way an do wa god wahn um fa do
4671,LUK,16,GUL,bot abraham tell um say ef ya broda dem ain listen ta wa moses an de prophet dem done say een de book dey ain gwine pay mind ta somebody wa done dead wa gone back een de wol fa waan um
4672,LUK,16,GUL,dey ain gwine change dey way
4673,LUK,16,GUL,
4674,LUK,17,GUL,jedus tell e ciple dem say fa true ting gwine happen wa mek people do bad
4675,LUK,17,GUL,bot de poson wa mek dem ting happen gwine hab plenty trouble e mo betta fa dat poson ef dey tie a big grine stone roun e neck an chunk um eenta de sea
4676,LUK,17,GUL,e mo betta ef e drown een de wata like dat den ef e mek one ob dem leetle one do bad
4677,LUK,17,GUL,so den tek cyah wa ya do ef one ob oona hab a broda wa da sin ya mus buke um
4678,LUK,17,GUL,ef e change e sinful way mus paadon um
4679,LUK,17,GUL,eben ef e do ya bad seben time een one day ef e ton back ebry time come tell ya say a saary an a ain gwine do ya bad no mo mus paadon um
4680,LUK,17,GUL,jedus postle dem tell um say lawd hep we bleebe god mo den we bleebe now
4681,LUK,17,GUL,de lawd ansa um say ef oona bleebe een god eben ef ya fait jes leetle like one leeleetle mustard seed ya kin tell dis tree tek yasef outta de groun an go stanop an grow een de sea eben dough ya fait ain no bigga den de mustard seed dat mulberry tree gwine pay ya mind
4682,LUK,17,GUL,e gwine do wa ya say
4683,LUK,17,GUL,sposin one ob oona hab wokman wa da plow een de fiel or e da mind ya sheep
4684,LUK,17,GUL,wen de wokman come fom e wok wa ya gwine tell um
4685,LUK,17,GUL,fa true ya ain gwine tell um say mus hurry op
4686,LUK,17,GUL,come seddown an nyam
4687,LUK,17,GUL,no fa sho ya gwine tell de wokman say go cook me suppa
4688,LUK,17,GUL,git yasef ready an pit de food pon de table
4689,LUK,17,GUL,atta a done shru nyam an drink den ya kin hab sompin fa nyam an drink
4690,LUK,17,GUL,de massa ain gwine praise de wokman jes cause dat wokman done wa e tell um fa do ainty
4691,LUK,17,GUL,oona stan jes so
4692,LUK,17,GUL,wen oona done do all wa de massa tell oona fa do oona mus say we jes wokman
4693,LUK,17,GUL,we ain desaab no praise cause we jes done wa we spose fa do
4694,LUK,17,GUL,pon e way ta jerusalem jedus gone long shru de arie tween samaria an galilee
4695,LUK,17,GUL,wen jedus git close ta one settlement e meet ten man wa been sick een dey skin wid leposy
4696,LUK,17,GUL,dem man beena stan faa way
4697,LUK,17,GUL,dey holla say jedus massa hab mussy pon we jedus shim an tell um say oona go ta de jew priest dem
4698,LUK,17,GUL,leh dem xamine oona
4699,LUK,17,GUL,wiles dem man beena gwine fa see de priest dey all been heal
4700,LUK,17,GUL,dey all clean an dey ain been sick no mo
4701,LUK,17,GUL,wen one ob dem see dat e done been heal e come back ta jedus
4702,LUK,17,GUL,e holla da praise god
4703,LUK,17,GUL,e git down pon de groun een front ob jedus foot an e tank um
4704,LUK,17,GUL,an dat man been fom samaria
4705,LUK,17,GUL,jedus say a done mek ten man clean ainty
4706,LUK,17,GUL,weh de oda nine dem
4707,LUK,17,GUL,hoccome ain nobody ton back fa tank god cep dis one man wa ain one ob we jew people
4708,LUK,17,GUL,hoccome de oda jew man dem ain come back
4709,LUK,17,GUL,jedus tell de man say git op an go home
4710,LUK,17,GUL,cause ya bleebe een me ya done git heal
4711,LUK,17,GUL,some pharisee aks jedus wen god gwine come fa rule
4712,LUK,17,GUL,jedus ansa um say wen god come fa rule oona ain gwine see no sign fa sho dat
4713,LUK,17,GUL,ain nobody gwine say look yah dey e dey dey needa look yonda cause god da rule mongst oona
4714,LUK,17,GUL,jedus tell e ciple dem say de time gwine come wen oona gwine wahn bad fa see de man wa come fom god come back eben ef e jes fa one day
4715,LUK,17,GUL,bot oona ain gwine shim
4716,LUK,17,GUL,people gwine tell oona say look yonda oba dey de man wa come fom god oda gwine say look yah e dey dey mus dohn go long wid um
4717,LUK,17,GUL,mus dohn folla um
4718,LUK,17,GUL,wen de man wa come fom god come back ta de wol ebrybody gwine be able fa shim jes like lightnin dat flash cross de sky an light um op fom one side ta de oda
4719,LUK,17,GUL,bot fo dis happen e haffa suffa plenty ting an de people wa lib taday ain gwine hab nottin fa do wid um
4720,LUK,17,GUL,jes like how e been een noah time dat de way e gwine be wen de man wa come fom god gwine come back
4721,LUK,17,GUL,een noah time de people beena nyam an drink an git marry op
4722,LUK,17,GUL,dey beena lib dat same way til dat day wen noah gone eenside de ark
4723,LUK,17,GUL,den de big rain come an all dem outside de ark git kill op een dat wata wa kiba um all op
4724,LUK,17,GUL,same way een lot time de people beena nyam an drink
4725,LUK,17,GUL,dey beena buy an sell
4726,LUK,17,GUL,dey beena plant crop an build house
4727,LUK,17,GUL,bot de day wen lot lef out fom sodom fire an sulfa stone come down fom heaben like rain an stroy all de people dey
4728,LUK,17,GUL,dat so e gwine be dat day wen de man wa come fom god gwine come back ta de wol
4729,LUK,17,GUL,dat day dey de poson wa dey pontop e house mus dohn tek time fa go down eenside e house fa geda e ting
4730,LUK,17,GUL,same way de poson wa dey een e fiel e mus dohn ton back ta e house
4731,LUK,17,GUL,oona memba wa happen ta lot wife whosoneba da try fa sabe e life e gwine loss e true life
4732,LUK,17,GUL,bot de poson wa loss e life cause ob me e gwine hab de true life
4733,LUK,17,GUL,a da tell oona dat night dey gwine be two people da sleep een de same bed
4734,LUK,17,GUL,angel gwine come tek one an lef de oda one
4735,LUK,17,GUL,two ooman gwine be togeda da grine meal
4736,LUK,17,GUL,angel gwine come tek one an lef de oda one
4737,LUK,17,GUL, two man gwine be een de fiel da wok
4738,LUK,17,GUL,angel gwine come tek one an lef de oda one jedus ciple dem aks um say lawd weh dem ting gwine happen
4739,LUK,17,GUL,jedus ansa um say wehsoneba dey a dead body de buzzat dem gwine geda dey too
4740,LUK,18,GUL,jedus tell e ciple dem one paable fa laan um dat dey mus pray all de time ta god an mus bleebe dat god gwine ansa um
4741,LUK,18,GUL,jedus say dey been a jedge een one town
4742,LUK,18,GUL,dat jedge ain been scaid ob god an e ain pay people no mind
4743,LUK,18,GUL,one wida ooman been dey een dat same town
4744,LUK,18,GUL,dis ooman beena go ta de jedge all de time an tell um say mus please gii me wa right
4745,LUK,18,GUL,mus hep me ginst de one wa done me wrong
4746,LUK,18,GUL,fa a long time de ooman come ta de jedge bot de jedge ain done nottin
4747,LUK,18,GUL,bot atta wile e say ta esef fa true a ain scaid ob god an a ain pay people no mind
4748,LUK,18,GUL,bot cause dis ooman da bodda me all de time a gwine gim wa right
4749,LUK,18,GUL,ef a ain do dat e gwine keep on da come ta me til e weah me out an de lawd say oona yeh wa de jedge wa ain scraight say
4750,LUK,18,GUL,now den fa true god gwine do wa right fa e people dem dat e done pick an wa da aks um een de day time an een de night time fa hep um ainty
4751,LUK,18,GUL,de lawd ain gwine be slow fa ansa um ainty
4752,LUK,18,GUL,a da tell oona god gwine mek hace fa do wa right fa um stillyet wen de man wa come fom god come back gin a wonda ef e gwine meet anybody een de wol wa bleebe een um jedus tell one paable ta de people dem wa tink dat dey beena do right an hole all de oda people cheap
4753,LUK,18,GUL,e say one time two man gone op ta god house fa pray
4754,LUK,18,GUL,one dem been a pharisee
4755,LUK,18,GUL,de oda been a man wa geda tax
4756,LUK,18,GUL,de pharisee stanop an pray bout esef say a tank ya god cause a ain like all dem oda people
4757,LUK,18,GUL,a ain tief fom nobody
4758,LUK,18,GUL,a beena waak scraight an do wa de law say
4759,LUK,18,GUL,an a ain sleep wid oda man wife
4760,LUK,18,GUL,an a tank ya dat a ain eben like dat man oba yonda wa da geda tax
4761,LUK,18,GUL,two day ebry week a da fast so a kin woshup ya betta
4762,LUK,18,GUL,a tek a tent ob all wa a git an gim ta ya
4763,LUK,18,GUL,bot de man wa da geda tax stan way off
4764,LUK,18,GUL,e ain eben lif e eye ta heaben cause e know e done sin
4765,LUK,18,GUL,e beena beat e chest cause e too saary fa e sin
4766,LUK,18,GUL,an e pray ta god say god hab mussy pon me cause a a sinna jedus tell de people say wen dat man gone back home god done fagib um fa de ebil e done an e stan right wid god
4767,LUK,18,GUL,bot god ain paadon de pharisee
4768,LUK,18,GUL,cause dem wa pit deysef op god gwine bring um down
4769,LUK,18,GUL,bot dem wa tek low god gwine raise um op mo den all
4770,LUK,18,GUL,some people beena bring dey baby ta jedus fa hab um pit e han pon dey head an bless um
4771,LUK,18,GUL,wen jedus ciple dem shim dey buke dem people fa do dat
4772,LUK,18,GUL,bot jedus call de chullun
4773,LUK,18,GUL,e tell e ciple dem say oona mus dohn stop de chullun
4774,LUK,18,GUL,leh um come ta me
4775,LUK,18,GUL,cause de people wa like dese chullun yah gwine hab god rule oba um
4776,LUK,18,GUL,a da tell oona fa true de poson wa ain gree like a leeleetle chile fa leh god rule oba um dat poson ain neba gwine hab god fa e king
4777,LUK,18,GUL,one jew leada come aks jedus say good teacha wa a mus do fa git ebalastin life
4778,LUK,18,GUL,jedus ansa um say hoccome ya da say a good
4779,LUK,18,GUL,ain nobody good cep fa god
4780,LUK,18,GUL,ya know wa god law chaage we fa do
4781,LUK,18,GUL,mus dohn sleep wid oda man wife
4782,LUK,18,GUL,mus dohn kill nobody
4783,LUK,18,GUL,mus dohn tief
4784,LUK,18,GUL,mus dohn tell lie pon nobody
4785,LUK,18,GUL,mus pay mind ta ya fada an ya modda
4786,LUK,18,GUL,de leada tell jedus say a done keep all dem law fom wen a been a boy
4787,LUK,18,GUL,wen jedus yeh wa de leada say e tell um stillyet ya mus do one mo ting
4788,LUK,18,GUL,mus go sell ebryting ya got an gii de money ta de people wa ain got nottin
4789,LUK,18,GUL,ef ya do dat ya gwine hab tredja een heaben
4790,LUK,18,GUL,atta ya done gii way ya money come folla me
4791,LUK,18,GUL,wen dat leada yeh wa jedus say e been sad cause e been too rich
4792,LUK,18,GUL,jedus see de man been too sad an e say fa true e ain easy eben a leetle bit fa rich people fa leh god rule oba um
4793,LUK,18,GUL,e mo easy fa mek de camel go shru a needle eye den fa a rich man fa come onda god rule
4794,LUK,18,GUL,de people wa yeh wa jedus say aks um den who dat kin git sabe
4795,LUK,18,GUL,jedus ansa say god able fa do wa people ain able fa do
4796,LUK,18,GUL,den peter say look yah we done lef ebryting fa folla ya
4797,LUK,18,GUL,jedus say a da tell oona fa true ebrybody wa lef e house or e wife or e broda dem or e modda or e fada or e chullun so dat e kin leh god rule oba um dat one gwine git plenty mo fom god
4798,LUK,18,GUL,een dis time yah god gwine gim plenty mo den wa e done lef fa folla god
4799,LUK,18,GUL,an god gwine gim ebalastin life een de wol dat gwine come
4800,LUK,18,GUL,jedus tek de tweb ciple dem ta one side an tell um say listen we da gwine op ta jerusalem
4801,LUK,18,GUL,all de ting dem de prophet dem done write bout de man wa come fom god gwine happen fa true
4802,LUK,18,GUL,dey gwine han um oba ta de people wa ain bleebe pon god
4803,LUK,18,GUL,dem people gwine shrow slam at um
4804,LUK,18,GUL,dey gwine hole um cheap an spit pon um
4805,LUK,18,GUL,dey gwine whip um an den dey gwine kill um
4806,LUK,18,GUL,bot atta shree day de man wa come fom god gwine git op fom mongst de dead an lib gin
4807,LUK,18,GUL,bot de ciple dem ain ondastan none ob dese ting
4808,LUK,18,GUL,dey ain know wa e mean
4809,LUK,18,GUL,dey ain know wa e beena taak bout
4810,LUK,18,GUL,wen jedus git close ta jericho a bline eye man been dey da seddown side de road an e beena beg
4811,LUK,18,GUL,wen de bline man yeh de crowd da pass e aks de people say wa gwine on
4812,LUK,18,GUL,dey tell um jedus fom nazareth da pass long dis way
4813,LUK,18,GUL,wen de bline man yeh dat e holla say jedus son ob david hab mussy pon me de people wa beena lead de crowd buke de man tell um e mus hush op e mout
4814,LUK,18,GUL,bot de man holla mo louda say son ob david hab mussy pon me jedus stop dey an e chaage de people fa bring de bline man ta um
4815,LUK,18,GUL,wen e git close ta jedus jedus aks um say wa ya wahn me fa do fa ya
4816,LUK,18,GUL,de bline man ansa say lawd a wahn fa see gin
4817,LUK,18,GUL,jedus tell de man say a da mek ya see
4818,LUK,18,GUL,cause ya bleebe een me ya done git well dat same time de man been able fa see
4819,LUK,18,GUL,e folla longside jedus da praise god
4820,LUK,18,GUL,wen de crowd shim dey all praise god too
4821,LUK,19,GUL,jedus done gone eenta jericho an beena pass shru dey
4822,LUK,19,GUL,one man been dey name zacchaeus
4823,LUK,19,GUL,e been a head man ob dem wa da geda tax an e hab a heapa money
4824,LUK,19,GUL,zacchaeus beena try fa see jedus bot e ain been able fa shim cause e been a shot man an e ain been able fa see oba de crowd wa been roun jedus
4825,LUK,19,GUL,so zacchaeus ron head ob de crowd an climb op a sycamo tree fa hab chance fa see jedus wa been gwine come long dat way
4826,LUK,19,GUL,wen jedus git ta de tree weh zacchaeus been e look op an tell um say hurry op an come down zacchaeus cause a haffa stay ta ya house taday
4827,LUK,19,GUL,zacchaeus come down quick
4828,LUK,19,GUL,e tek jedus ta e house an gim haaty welcome
4829,LUK,19,GUL,all de people wa shim een zacchaeus house staat fa grumble say jedus gone fa stay ta de house ob a man wa ain keep de jew law
4830,LUK,19,GUL,zacchaeus stanop an tell de lawd say look lawd a gwine gii haf ob ebryting a got ta de po people
4831,LUK,19,GUL,an ef a done tief fom anybody a gwine gim back fo time wa a done tief fom um
4832,LUK,19,GUL,jedus tell um taday god done sabe dis man an e fambly
4833,LUK,19,GUL,dis man one ob abraham chullun too
4834,LUK,19,GUL,cause de man wa come fom god e come fa saach fa people wa loss an sabe um
4835,LUK,19,GUL,de people beena listen ta wa jedus say
4836,LUK,19,GUL,e been mos ta jerusalem now an dey beena tink say dat dey gwine see god come down an rule tareckly
4837,LUK,19,GUL,so den jedus tell um one paable
4838,LUK,19,GUL,e say one time one man wa fom a king fambly beena gwine ta a country faa way fa leh dem mek um king an den e gwine come back home gin
4839,LUK,19,GUL,fo de man lef e call ten ob e wokman dem an gim each a gole coin
4840,LUK,19,GUL,e tell um say see hommuch ya kin mek wid dis money fo a come back
4841,LUK,19,GUL,now den de people wa lib een dat country been hate um
4842,LUK,19,GUL,dey sen messenja dem atta um fa say we ain wahn dis man fa rule oba we
4843,LUK,19,GUL,bot de man git mek king ob dey country an e come back ta e house
4844,LUK,19,GUL,tareckly e sen fa e ten wokman dem fa come tell um hommuch money dey been mek wid e gole coin
4845,LUK,19,GUL,de fus wokman come an say sah a done mek ten mo gole coin wid de one wa ya gii me
4846,LUK,19,GUL,de king tell um say ya done good
4847,LUK,19,GUL,ya a good wokman
4848,LUK,19,GUL,cause a able fa trus ya fa do a leetle job a gwine mek ya rula oba ten city
4849,LUK,19,GUL,de secon wokman come ta de king an say sah a done mek fibe mo gole coin wid de one wa ya gii me
4850,LUK,19,GUL,de king tell um say ya gwine rule oba fibe city
4851,LUK,19,GUL,oda wokman come ta de king say sah yah de one gole coin wa ya been gii me
4852,LUK,19,GUL,a been tie um op een a hankachief fa keep um safe
4853,LUK,19,GUL,a been scaid ob ya cause ya a haad man
4854,LUK,19,GUL,ya da tek dat wa ain ya own an ya da haabis wa ya ain plant de king tell um say ya a good fa nottin wokman
4855,LUK,19,GUL,de wod wa ya own mout done taak a gwine nyuse fa condemn ya ya know a a haad man ainty
4856,LUK,19,GUL,a da tek dat wa ain me own an a da haabis wa a ain plant
4857,LUK,19,GUL,ya oughta hab pit me money een de bank an den wen a come back leas a been gwine hab de money an de interest e done git too
4858,LUK,19,GUL,den de king tell de wokman dem wa beena stan dey say oona tek de one gole coin way fom dis man an gim ta de wokman wa hab ten
4859,LUK,19,GUL,dem wokman say sah dat man done hab ten coin an de king ansa say a da tell oona say dat ebry poson wa got sompin god gwine gim mo
4860,LUK,19,GUL,bot de one wa ain got nottin god gwine tek way dat leeleetle bit wa e got
4861,LUK,19,GUL,now den me enemy dem wa ain wahn me fa rule oba dem fetch um yah an kill um een front ob me atta jedus say dat e gone long head ob de people da waak ta jerusalem
4862,LUK,19,GUL,wen e git close ta bethphage an bethany dey ta de mount olib e call two ob e ciple dem an e sen um on head ob um
4863,LUK,19,GUL,e tell um say oona go ta de settlement wa dey head ob oona
4864,LUK,19,GUL,wen oona go eenta de settlement oona gwine see one nyoung donkey dat dey done tie op dey
4865,LUK,19,GUL,nobody ain neba yet ride pon dat donkey
4866,LUK,19,GUL,mus ontie um an fetch um yah
4867,LUK,19,GUL,ef anybody aks oona hoccome ya da ontie um ansa um say de lawd need um
4868,LUK,19,GUL,de two ciple dem gone long ta de settlement an dey find ebryting jes like jedus tell um
4869,LUK,19,GUL,wen dey beena ontie de nyoung donkey dem wa e blongst ta aks um say hoccome oona da ontie um
4870,LUK,19,GUL,dey ansa say de lawd need um
4871,LUK,19,GUL,den dey tek de donkey ta jedus
4872,LUK,19,GUL,dey pit dey cloes pontop de animal an hep jedus git pon um
4873,LUK,19,GUL,wiles jedus beena ride long pon e way ta jerusalem de people spread some dey cloes pon de road fo um fa sho um hona
4874,LUK,19,GUL,wen jedus come fom de mount olib da gwine down de hill e come close ta jerusalem
4875,LUK,19,GUL,an all de big crowd ob people wa beena trabel long wid um staat fa rejaice an tank god
4876,LUK,19,GUL,dey beena holla ta de top ob dey boice da praise god fa all de miracle dem wa dey beena see jedus do
4877,LUK,19,GUL,dey say god bless de king wa e done sen fa come een de name ob de lawd leh dey be peace een heaben
4878,LUK,19,GUL,we da gii glory ta god some de pharisee dem dey een de crowd tell jedus say teacha buke dem people wa da folla ya
4879,LUK,19,GUL,chaage um fa hush op dey mout jedus ansa um say a da tell oona ef dem people hush op dey mout dem rock yah gwine staat fa holla wen jedus git close ta de city e shim an e staat fa cry
4880,LUK,19,GUL,e say a wish oona dey een jerusalem been know taday wa ting oona need fa hab peace bot oona ain able fa shim now de time da come wen oona enemy dem gwine build wall roun de city
4881,LUK,19,GUL,dey gwine hab oona pen op an fence op ta ebry side so dat oona ain gwine be able fa git outta dey
4882,LUK,19,GUL,dey gwine stroy de city an all ob oona an eben all oona chullun
4883,LUK,19,GUL,dey gwine knock all de city stone dem ta de groun
4884,LUK,19,GUL,dey ain gwine lef eben one stone weh e stan
4885,LUK,19,GUL,dey gwine do all dat cause oona ain recognize de time wen god beena come fa sabe oona den jedus gone eenside god house
4886,LUK,19,GUL,e staat fa dribe out dem people wa beena sell ting eenside dey
4887,LUK,19,GUL,e tell um say god say een e wod me house gwine be place weh people pray ta me bot oona done ton um ta place weh tief dem da hide jedus beena laan de people een god house ebry day
4888,LUK,19,GUL,de leada dem ob de jew priest dem de jew law teacha dem an de oda jew leada dem beena try fa find way fa kill jedus
4889,LUK,19,GUL,bot dey ain been able fa figga how fa do um cause all de people been dey beena geda roun jedus fa yeh um
4890,LUK,19,GUL,dey ain been wahn fa miss eben one wod e say
4891,LUK,20,GUL,one day wiles jedus beena laan de people an da preach de good nyews de leada dem ob de jew priest dem de jew law teacha dem an de oda jew leada dem come ta jedus
4892,LUK,20,GUL,dey aks um say tell we wa gii ya de right fa do dem ting yah
4893,LUK,20,GUL,who dat gii ya de tority
4894,LUK,20,GUL,jedus ansa um say leh me aks oona one queshon too
4895,LUK,20,GUL,oona tell me wen john wa bactize people been come yah who dat gim de right fa bactize
4896,LUK,20,GUL,tell me god gim de tority or de people gim de tority
4897,LUK,20,GUL,dey staat fa aagy mongst deysef say wa we gwine ansa um
4898,LUK,20,GUL,ef we say god gii john de tority fa bactize people e gwine say well den hoccome oona ain bleebe um
4899,LUK,20,GUL,bot ef we say people gii john dat tority all dem people yah gwine chunk stone pon we cause dey bleebe fa true dat john been a prophet
4900,LUK,20,GUL,so dey ansa jedus say dey ain know who dat gii john de tority fa bactize people
4901,LUK,20,GUL,jedus tell um say well den a ain needa gwine tell oona who dat gii me de tority fa do dem ting yah
4902,LUK,20,GUL,jedus tell de people one paable say one time one man plant some grapewine pon e faam
4903,LUK,20,GUL,e hire some wokman fa tek cyah ob de faam an den e gone way ta noda country an e stay dey a long time
4904,LUK,20,GUL,wen de time come fa de grape haabis de owna sen a saabant ta e faam fa fetch e share ob de haabis
4905,LUK,20,GUL,bot de wokman dem wa cyah fa e faam beat dat man wa de owna sen
4906,LUK,20,GUL,dey sen um back dout nottin
4907,LUK,20,GUL,de owna sen noda saabant fa fetch e share
4908,LUK,20,GUL,dey beat dat man too an shame um
4909,LUK,20,GUL,den dey sen um back wid nottin
4910,LUK,20,GUL,de owna sen still noda man
4911,LUK,20,GUL,dem wa cyah fa de faam beat dat one til dey hut um fa true an dey chunk um off de faam
4912,LUK,20,GUL,de faam owna say wa a gwine do now
4913,LUK,20,GUL,a gwine sen me own deah son wa a lob
4914,LUK,20,GUL,dey gwine show hona ta me son
4915,LUK,20,GUL,bot wen dem wa cyah fa de faam see de owna son come dey all taak togeda say dis de owna son
4916,LUK,20,GUL,dis propaty yah gwine be lef ta um
4917,LUK,20,GUL,leh we kill um so dat de propaty gwine come ta we
4918,LUK,20,GUL,den dey chunk de owna son off de faam an dey kill um
4919,LUK,20,GUL,now den jedus aks de people say wa dat faam owna gwine do ta dem wokman
4920,LUK,20,GUL,e gwine come an kill dem an e gwine gii e faam ta oda wokman dem
4921,LUK,20,GUL,wen de people yeh wa jedus say dey say fa sho dat mus dohn happen jedus look scraight at um an aks um say well den oona tell me wa dey mean wen dey write een god book say de same stone dat de builda dem chunk out dat de stone wa come fa be portant mo den all de oda res
4922,LUK,20,GUL,de poson wa faddown pon dis stone yah gwine broke op all e bone dem
4923,LUK,20,GUL,an wen dis stone faddown pon a poson e gwine mash um all op
4924,LUK,20,GUL,now dem law teacha an dem priest leada ondastan dat jedus been tell dat paable ginst dem
4925,LUK,20,GUL,so dat same time dey try fa ketch jedus an hole um
4926,LUK,20,GUL,bot dey ain ketch um cause dey been scaid ob de people dey
4927,LUK,20,GUL,so dey beena watch jedus fa try fa ketch um
4928,LUK,20,GUL,dey pay some man dem sen um ta jedus
4929,LUK,20,GUL,de tell dem man fa mek like dey mean wa dey say fa true an chaage um fa aks jedus schemy queshon
4930,LUK,20,GUL,dey plan fa tek de wod wa jedus ansa fa ketch um say e taak bad ting
4931,LUK,20,GUL,den dey kin go cuse jedus an tek um ta de roman gobna wa hab tority an powa fa jedge um
4932,LUK,20,GUL,de man dem wa dey beena pay fa ketch jedus come ta um fa aks um schemy queshon
4933,LUK,20,GUL,dey tell jedus say teacha we know wa ya da say an laan we e right fa true
4934,LUK,20,GUL,we know ya da look pon all people de same
4935,LUK,20,GUL,fa true ya da teach god way
4936,LUK,20,GUL,den dey aks um say e right fa we fa pay tax ta de roman rula caesar
4937,LUK,20,GUL,wa de jew law say bout dat
4938,LUK,20,GUL,bot jedus obareach um
4939,LUK,20,GUL,e been know dey beena try fa ketch um een e wod
4940,LUK,20,GUL,so e chaage um say show me a coin
4941,LUK,20,GUL,wen dey show um dat money e aks um say who dat hab e face an e name pon dis coin yah
4942,LUK,20,GUL,dey ansa jedus say dat caesar face an name dey
4943,LUK,20,GUL,jedus say well den mus gii caesar dat wa blongst ta caesar an gii god wa blongst ta god
4944,LUK,20,GUL,so den wid all de people dey dem man ain been able fa ketch jedus een none ob de wod wa e say
4945,LUK,20,GUL,wen jedus ansa um so dey been stonish down an dey hush op dey mout
4946,LUK,20,GUL,some sadducee come ta jedus
4947,LUK,20,GUL,de sadducee dem bleebe dat dead people ain gwine git op fom mongst de dead an lib gin
4948,LUK,20,GUL,dey aks jedus say teacha moses write law fa we say ef a man dead an lef e wife an ain hab no chullun de man broda mus marry de wida ooman fa hab chullun een de name ob de man wa done pass oba
4949,LUK,20,GUL,one time dey been seben broda
4950,LUK,20,GUL,de fus one marry an e pass oba
4951,LUK,20,GUL,e ain lef no chullun
4952,LUK,20,GUL,de nex broda marry e broda wida ooman
4953,LUK,20,GUL,an dat broda pass oba an ain lef no chullun fa e dead broda
4954,LUK,20,GUL,den de nex broda marry de wida ooman an e pass oba
4955,LUK,20,GUL,de same ting happen ta all de seben broda dem
4956,LUK,20,GUL,dey all marry dat ooman one atta de oda an dey all pass oba an ain hab no chullun
4957,LUK,20,GUL,las ob all de wida ooman esef pass oba
4958,LUK,20,GUL,all seben broda done marry dat ooman
4959,LUK,20,GUL,so den tell we wen de time come wen de dead people gwine git op fom mongst de dead an lib gin who dat gwine hab dat ooman fa e wife
4960,LUK,20,GUL,jedus ansa de sadducee dem say yah een dis wol de people da git marry op
4961,LUK,20,GUL,bot atta dey pass oba de people dem wa god see fit fa mek um git op fom mongst de dead an lib gin dey ain fa be marry
4962,LUK,20,GUL,dey gwine be like de angel dem an dey cyahn dead no mo
4963,LUK,20,GUL,dey god chullun cause dey done been dead bot now dey done git op fom mongst de dead an lib gin
4964,LUK,20,GUL,moses eben show dat dem wa done dead git op fom de grabe an lib gin
4965,LUK,20,GUL,e show dat dey een god book weh e write down bout de bush dat beena bun
4966,LUK,20,GUL,dey dey e call de lawd de god ob abraham de god ob isaac an de god ob jacob
4967,LUK,20,GUL,e de god ob dem wa da lib
4968,LUK,20,GUL,e ain no god ob dead people
4969,LUK,20,GUL,cause ta god all people da lib
4970,LUK,20,GUL,some de law teacha dem tell jedus say teacha dat a good ansa atta dat de people been scaid fa aks jedus oda queshon
4971,LUK,20,GUL,jedus aks um say hoccome people say dat de messiah gwine be de chile ob david chullun chullun
4972,LUK,20,GUL,cause david done write down een de book ob psalms say de lawd tell me lawd say seddown yah ta me right han side til a pit ya enemy dem ondaneet ya foot
4973,LUK,20,GUL,david call de messiah lawd
4974,LUK,20,GUL,so den how de messiah kin be david son
4975,LUK,20,GUL,wiles all de people beena listen jedus taak ta e ciple dem
4976,LUK,20,GUL,e say oona mus be on de watch fa de law teacha dem
4977,LUK,20,GUL,dey like fa waak roun een dey long robe fa mek people say dey a big leada
4978,LUK,20,GUL,an dey lob fa go ta de maakut place weh plenty people geda so dat de people kin gim hona
4979,LUK,20,GUL,wen dey go ta de jew meetin house dey lob fa seddown een de bes seat
4980,LUK,20,GUL,an wen dey go ta de feas dey lob fa seddown een de place weh de big leada dem seddown
4981,LUK,20,GUL,dem law teacha yah tek oba wida ooman propaty an tief all dey got
4982,LUK,20,GUL,an den dey stanop da pray long time so dat people kin say dey good people fa true god gwine punish dem mo den e gwine punish oda people
4983,LUK,21,GUL,jedus been ta god house
4984,LUK,21,GUL,e beena look roun an e see de rich people come an drop dey money wa dey da gii ta god eenta de money box dey
4985,LUK,21,GUL,same time e see one po wida ooman come too
4986,LUK,21,GUL,e drop two leetle coppa coin eenta de box
4987,LUK,21,GUL,jedus say a da tell oona fa true dis po wida ooman yah done gii mo den all de oda people
4988,LUK,21,GUL,cause de oda res come an gii jes a leetle bit fom all de whole heapa money dey got
4989,LUK,21,GUL,bot dis ooman wa too po done gii all de money e got fa lib off
4990,LUK,21,GUL,some de ciple dem beena taak bout god house how e stan so purty wid e fine stone an all de ting dey wa people done gii fa god
4991,LUK,21,GUL,jedus say oona see all dis
4992,LUK,21,GUL,de time gwine come wen none dese stone yah wa oona da see ain gwine be lef een dey place one pontop de oda
4993,LUK,21,GUL,ebry stone yah gwine be chunk down outta e place
4994,LUK,21,GUL,dey aks jedus say teacha wen dat gwine happen
4995,LUK,21,GUL,wa sign gwine show we dat time done come
4996,LUK,21,GUL,jedus tell um say oona mus be on de watch
4997,LUK,21,GUL,mus dohn leh nobody fool oona
4998,LUK,21,GUL,cause plenty man dem gwine come een me name
4999,LUK,21,GUL,dey gwine say a de messiah an dey gwine say de time done come oona mus dohn go long wid dem
5000,LUK,21,GUL,mus dohn be scaid wen oona yeh bout waa an rebolution
5001,LUK,21,GUL,dem ting haffa happen fus bot dat ain mean dat de end time done come
5002,LUK,21,GUL,den jedus tell um say de country dem ob de wol gwine fight ginst one noda
5003,LUK,21,GUL,nation gwine scrike out ginst oda nation
5004,LUK,21,GUL,de groun gwine shake too bad
5005,LUK,21,GUL,a dry drought gwine come shru an people ain gwine hab nottin fa nyam
5006,LUK,21,GUL,a whole heapa people gwine git sick an dat sick gwine spread all roun
5007,LUK,21,GUL,all dat gwine happen een plenty place all oba de wol
5008,LUK,21,GUL,plenty ting gwine happen fa mek people scaid ta det an dey gwine be great ting een de sky fa sho people wa gwine come
5009,LUK,21,GUL,bot fo all dem ting happen de people wa hab tority gwine grab hole ta oona an do oona plenty bad ting
5010,LUK,21,GUL,dey gwine drag oona fa be jedge fo de leada dem een de jew meetin house an dey gwine pit oona een de jailhouse
5011,LUK,21,GUL,dey gwine bring oona fo king dem an gobna dem cause oona me ciple dem
5012,LUK,21,GUL,dat de time dey wen oona gwine hab good chance fa tell de people de true ting wa oona know bout me
5013,LUK,21,GUL,bot fo dey grab hole ta oona an tek oona fa be jedge mus mek op ya mind dat ya ain gwine fret bout wa ya gwine ansa um
5014,LUK,21,GUL,cause a gwine gii ya nuff wise wod an sense fa ansa dem
5015,LUK,21,GUL,eben oona enemy dem gwine haffa gree wid wa ya tell um
5016,LUK,21,GUL,bot eben ya modda an fada ya broda dem ya fambly an ya fren dem gwine han ya oba ta de tority fa tek ya fo de jedge
5017,LUK,21,GUL,an dem tority gwine kill some ob oona
5018,LUK,21,GUL,all de people gwine hate oona cause oona bleebe een me
5019,LUK,21,GUL,stillyet ain eben one hair een oona head gwine be loss
5020,LUK,21,GUL,mus stan firm an oona gwine git true life
5021,LUK,21,GUL,bot wen oona see de aamy dem da geda all roun jerusalem oona gwine know dat de time done come wen dat city gwine be stroy
5022,LUK,21,GUL,dat de time wen de people een judea mus ron way quick ta de hill country
5023,LUK,21,GUL,dem een de city ob jerusalem mus lef dey an dem wa out een de country mus dohn go eenta dat city
5024,LUK,21,GUL,cause dat de time dey wen god gwine punish de people an do all dat de prophet dem done write down een god book
5025,LUK,21,GUL,dat time gwine be mighty haad fa ooman dem wa een de fambly way an dem wa hab leetle baby de people een dis lan gwine suffa too bad
5026,LUK,21,GUL,god gwine show dat e bex fa true an punish dis people
5027,LUK,21,GUL,some dem gwine git kill wid de sode
5028,LUK,21,GUL,oda dem gwine git ketch an be prisona an oda people gwine cyaa um way ta all de diffunt country dem
5029,LUK,21,GUL,de people fom dem oda lan gwine tek chaage oba jerusalem trample um down all oba til de time come fa dem people wa ain jew fa loss dey powa
5030,LUK,21,GUL,scrange ting gwine happen ta de sun an de moon an de staa fa sho people wa da come
5031,LUK,21,GUL,a whole heapa people een plenty place een dis wol ain gwine know wa fa do
5032,LUK,21,GUL,dey gwine be scaid fa true wen dey see de salt wata git rough an de swellin ob dat tide wata roll like tunda
5033,LUK,21,GUL,people gwine pass out
5034,LUK,21,GUL,dey gwine be scaid ta det wiles dey da wait fa see wa gwine happen ta all de wol
5035,LUK,21,GUL,de powa wa dey een de eliment gwine shake an moob outta dey place weh dey spose fa be
5036,LUK,21,GUL,dat de time wen de people gwine see de man wa come fom god da come down een a cloud eenta de wol
5037,LUK,21,GUL,e gwine hab great powa an a too bright light gwine shine roun um
5038,LUK,21,GUL,wen oona see dem ting staat fa happen oona oughta stanop
5039,LUK,21,GUL,look op ta god cause e gwine sabe oona soon
5040,LUK,21,GUL,jedus tell um a paable say look at de fig tree an all de oda tree dem
5041,LUK,21,GUL,wen oona see dem leaf da buss open oona know dat summa gwine come soon ainty
5042,LUK,21,GUL,same way wen oona see dem ting wa a done taak bout staat fa happen oona gwine know dat de time wen god gwine rule ain way off
5043,LUK,21,GUL,a da tell oona fa true all dem ting yah gwine happen fo de people wa da lib now pass oba
5044,LUK,21,GUL,de eliment an de wol esef ain gwine las faeba bot me wod gwine las faeba an eba
5045,LUK,21,GUL,oona mus tek cyah wa oona da do
5046,LUK,21,GUL,mus dohn leh oona mind ron on all de time bout tommuch nyam an drink
5047,LUK,21,GUL,mus dohn fret tommuch bout oona trouble een dis wol
5048,LUK,21,GUL,cause ef oona do dat day gwine come all ob a sudden wen oona ain ready
5049,LUK,21,GUL,dat day gwine come pon all de people all oba de wol like a trap close quick pon a bod
5050,LUK,21,GUL,oona mus be on de watch an pray all de time so dat oona gwine hab scrent fa beah all dem ting wa gwine happen een dis wol an be able fa stan fo de man wa come fom god
5051,LUK,21,GUL,jurin dat time jedus beena spen de day da laan de people een god house an wen fus daak come e gone an spen de night ta de mount olib
5052,LUK,21,GUL,ebry maanin wen day clean all de people wa e beena laan dey gone fa meet um een god house fa yeh wa e gwine laan um dat day
5053,LUK,22,GUL,de time mos come fa de feas ob unleaven bread de jew holiday wen dey nyam bread wa ain hab no yeast een um
5054,LUK,22,GUL,dey call dat de passoba holiday
5055,LUK,22,GUL,de leada dem ob de jew priest dem an de law teacha dem beena study dey head fa figga how fa kill jedus dout nobody find out bout um
5056,LUK,22,GUL,cause dey been scaid ob de people
5057,LUK,22,GUL,den satan tek hole ta judas wa dey call iscariot
5058,LUK,22,GUL,e been one ob de tweb ciple dem
5059,LUK,22,GUL,so judas gone off an taak ta de priest leada dem an dem offisa ob dem wa gyaad god house
5060,LUK,22,GUL,judas taak ta um bout how e kin hep um ketch jedus
5061,LUK,22,GUL,de leada dem been glad fa yeh dat an dey offa fa pay judas money fa do um
5062,LUK,22,GUL,judas gree ta dat an e staat fa saach fa way fa han jedus oba ta um
5063,LUK,22,GUL,dey been wahn fa do dat wen dey ain gwine be no crowd ob people roun fa know bout um
5064,LUK,22,GUL,so judas look fa dat
5065,LUK,22,GUL,jurin de feas ob unleaven bread de day come wen dey haffa kill de lamb fa mek sacrifice ta god so dey kin nyam um an memba de passoba wen god done bring e people outta egypt lan
5066,LUK,22,GUL,so jedus call peter an john an tell um say oona go git de passoba food ready fa we fa nyam
5067,LUK,22,GUL,dey aks um weh ya wahn we fa git um ready
5068,LUK,22,GUL,jedus ansa um wen oona go eenta de city oona gwine meet a man wa da tote a big jug ob wata
5069,LUK,22,GUL,oona mus folla dat man an go eenta de house weh e go
5070,LUK,22,GUL,tell de man wa own dat house say de teacha da aks ya weh de room weh e an e ciple dem gwine nyam de passoba suppa
5071,LUK,22,GUL,de man gwine show oona a big room opstair wid all wa we need dey
5072,LUK,22,GUL,mus git de food ready dey
5073,LUK,22,GUL,peter an john gone ta de city an dey find ebryting jes like jedus tell um
5074,LUK,22,GUL,so dey git de food ready fa nyam de passoba suppa
5075,LUK,22,GUL,wen de time come fa de passoba suppa jedus come ta de table wid e tweb postle dem
5076,LUK,22,GUL,jedus tell um say a been wahn fa nyam dis passoba suppa wid oona too bad fo a suffa
5077,LUK,22,GUL,cause a da tell oona a ain gwine nyam um gin til all wa de passoba stan fa come true wen god gwine rule oba all ting een dis wol
5078,LUK,22,GUL,jedus tek de cup ob wine an e tank god
5079,LUK,22,GUL,den e say oona pass dis cup roun an leh all oona drink
5080,LUK,22,GUL,cause a da tell oona dat atta dis suppa a ain gwine drink wine no mo til god rule oba dis wol
5081,LUK,22,GUL,jedus tek some bread an e tank god
5082,LUK,22,GUL,den e broke op de bread gim ta e postle dem
5083,LUK,22,GUL,e say dis bread me body wa a da gii ta god fa oona sake
5084,LUK,22,GUL,oona mus nyam um fa memba me
5085,LUK,22,GUL,same way atta de passoba suppa jedus tek de cup ob wine an gim ta e postle dem
5086,LUK,22,GUL,e say de wine een dis cup e de nyew cobnant tween god an e people
5087,LUK,22,GUL,a da seal dat cobnant wid me blood wen a gree fa leh people kill me fa oona sake
5088,LUK,22,GUL,bot look yah de poson wa gwine han me oba ta dem people wa wahn fa kill me e da nyam wid me e han right yah pon de table wid me de man wa come fom god gwine dead like god done cide um
5089,LUK,22,GUL,bot e gwine be too bad fa dat man wa da han um oba ta dem wa gwine kill um den de postle dem staat fa aks one noda say wish one ob we gwine do dis ting wa jedus taak bout
5090,LUK,22,GUL,de ciple dem staat fa aagy wid one noda bout wish one ob dem dey oughta tink e great mo den all
5091,LUK,22,GUL,jedus tell um say dey een de wol de king dem hab chaage oba dey people
5092,LUK,22,GUL,an dem people call dey rula de people fren
5093,LUK,22,GUL,bot oona mus dohn neba be like dat
5094,LUK,22,GUL,steada dat de poson wa greata mongst oona mus be like de nyounga
5095,LUK,22,GUL,an oona leada mus be like de one wa da saab
5096,LUK,22,GUL,ef oona hab two people one wa seddown ta de table fa nyam an de oda poson wa da saab um wish one de greata
5097,LUK,22,GUL,dat de poson wa da seddown ta de table ainty
5098,LUK,22,GUL,bot a da stan mongst oona like a poson wa da saab
5099,LUK,22,GUL,oona beena stay wid me jurin all me haad time
5100,LUK,22,GUL,me fada done gii me tority fa rule oba people
5101,LUK,22,GUL,same fashion a gwine gii oona tority fa rule
5102,LUK,22,GUL,oona gwine nyam an drink ta me table wen a da rule
5103,LUK,22,GUL,an oona gwine seddown pon shrone fa jedge de tweb tribe ob israel
5104,LUK,22,GUL,simon simon listen satan done aks fa test all ob oona fa wide op de good fom de bad like a faama da wide op e grain fom de chaff
5105,LUK,22,GUL,bot a done pray ta god fa ya simon dat ya ain gwine loss ya fait een me
5106,LUK,22,GUL,an wen ya done ton back ta me ya mus hep ya broda dem git mo scronga
5107,LUK,22,GUL,peter ansa jedus say lawd a ready fa go wid ya ta de jailhouse an fa dead wid ya too jedus tell um say a da tell ya peter fo de roosta crow taday ya gwine say shree time dat ya ain know me
5108,LUK,22,GUL,den jedus aks e ciple dem say dat time wen a been sen oona fa go an tell de good nyews a been chaage oona dat oona mus dohn tek no money no bag needa no shoe
5109,LUK,22,GUL,oona ain hab need ob nottin jurin dat time ainty
5110,LUK,22,GUL,dey ansa um no we ain been need nottin den
5111,LUK,22,GUL,den jedus tell um say
5112,LUK,22,GUL,bot now ef oona hab money or a bag mus tek um wid oona
5113,LUK,22,GUL,an ef oona ain got no sode mus sell oona coat an buy um
5114,LUK,22,GUL,cause a da tell oona wen de prophet write een god book say people tink dat e one ob dem wickity people e beena write bout me
5115,LUK,22,GUL,all wa god wod say bout me da happen fa true
5116,LUK,22,GUL,de ciple dem say look yah lawd we hab two sode
5117,LUK,22,GUL,jedus ansa um say dat nuff jedus lef de city an gone ta de mount olib jes like e nyuse fa do an de ciple dem gone long wid um
5118,LUK,22,GUL,wen e git ta de place e tell um oona mus pray ta god so dat wen satan tempt oona oona ain gwine fall eenta sin
5119,LUK,22,GUL,den jedus lef um an gone a leetle bit mo bout one hundud foot way
5120,LUK,22,GUL,an e kneel down an pray ta god
5121,LUK,22,GUL,e say fada ef ya gree do please tek way dis cup wa a fa suffa
5122,LUK,22,GUL,stillyet ya mus dohn do wa a wahn
5123,LUK,22,GUL,mus do wa ya wahn fa do
5124,LUK,22,GUL,den one angel come outta heaben ta jedus an gim scrent
5125,LUK,22,GUL,jedus beena suffa tommuch an e pray eben mo haada
5126,LUK,22,GUL,e sweat been like blood wa da drop down ta de groun
5127,LUK,22,GUL,wen jedus git op fom e pray e gone back ta de ciple dem
5128,LUK,22,GUL,bot e see dat dey beena sleep cause dey haat been too hebby
5129,LUK,22,GUL,jedus tell um say oona ain oughta sleep ainty
5130,LUK,22,GUL,git op an pray ta god so dat wen satan tempt oona oona ain gwine fall eenta sin
5131,LUK,22,GUL,wiles jedus beena taak a crowd come op
5132,LUK,22,GUL,judas one ob de tweb ciple dem beena lead de people
5133,LUK,22,GUL,an e come op ta jedus fa kiss um
5134,LUK,22,GUL,bot jedus aks um say judas wid a kiss ya da han de man wa come fom god oba ta e enemy dem
5135,LUK,22,GUL,wen de ciple dem wa been wid jedus see wa bout fa happen dey aks jedus say lawd kin we fight dem wid we sode
5136,LUK,22,GUL,an one dem ciple tek e sode an scrike de saabant ob de head man ob de jew priest dem an cut off e right yea
5137,LUK,22,GUL,bot jedus chaage e ciple dem say dat nuff
5138,LUK,22,GUL,oona stop dat e tetch de saabant head an heal e yea
5139,LUK,22,GUL,jedus aks de leada dem ob de priest dem an de leada dem wa beena gyaad god house an de oda jew leada dem wa been come dey fa git um e say oona haffa come yah fa git me wid sode an stick like a been a robba
5140,LUK,22,GUL,a been wid oona ebry day een god house an oona ain try fa grab hole ta me
5141,LUK,22,GUL,bot dis de time wen god gree fa leh oona tek me now wen satan wa da rule oba de daakness dey een chaage
5142,LUK,22,GUL,dey grab hole ta jedus an tek um ta de head man ob de jew priest dem eenta e house
5143,LUK,22,GUL,peter folla long hine um bot e ain git close ta um
5144,LUK,22,GUL,now a fire been light dey een de middle ob de head man yaad an people beena seddown roun dat fire
5145,LUK,22,GUL,so peter gone an jine um
5146,LUK,22,GUL,one saabant gyal see peter da seddown dey wid de fire light da shine pon um
5147,LUK,22,GUL,dat gyal study peter good fashion an e tell de people dey say dis man too been wid jedus bot peter say dat ain so
5148,LUK,22,GUL,e tell um say ooman a ain eben know dat man atta wile a man beena watch peter
5149,LUK,22,GUL,dat man say ya one ob dem wa been wid jedus dem too bot peter ansa say man a ain atta bout one hour noda man tell de people say fa true dis man yah been wid jedus cause e come fom galilee too
5150,LUK,22,GUL,peter ansa um say man a ain know wa ya da taak bout dat same time wen e beena say dat a roosta crow
5151,LUK,22,GUL,de lawd ton roun an look scraight at peter
5152,LUK,22,GUL,an peter memba dat de lawd done tell um say fo de roosta crow taday ya gwine say shree time dat ya ain know me
5153,LUK,22,GUL,peter gone outta de yaad an e cry bitta teah
5154,LUK,22,GUL,de sodja dem wa beena gyaad jedus mek fun ob um an beat um
5155,LUK,22,GUL,dey tie a rag oba e eye den dey knock um an say ef ya a prophet tell we who dat knock ya an dey tell jedus plenty oda ting fa hole um cheap
5156,LUK,22,GUL,wen day clean dey hab meetin ob de jew council
5157,LUK,22,GUL,de people leada dem de leada dem ob de priest dem an de law teacha dem geda togeda an de sodja dem tek jedus fo dat council
5158,LUK,22,GUL,de people ob de council chaage jedus say ef ya de messiah ya mus tell we
5159,LUK,22,GUL,jedus ansa um say ef a tell oona oona ain gwine bleebe me
5160,LUK,22,GUL,an ef a aks oona a queshon oona ain gwine ansa me
5161,LUK,22,GUL,bot fom now on de man wa come fom god gwine seddown ta de right han ob god wa hab all powa
5162,LUK,22,GUL,all de people wa beena jedge um een de council aks um say well den ya god son
5163,LUK,22,GUL,jedus ansa um say oona right wen oona say dat
5164,LUK,22,GUL,den de people wa beena jedge um say we ain need no mo people wod ginst um
5165,LUK,22,GUL,wid we own yea we done yeh wa e say
5166,LUK,23,GUL,all de crowd ob people wa beena jedge een de jew council grab hole ta jedus an tek um way ta gobna pilate
5167,LUK,23,GUL,den dey staat fa cuse jedus tell pilate say we done find dis man da pit wod een we people yea fa mek um riot ginst de tority
5168,LUK,23,GUL,e tell um say we ain spose fa pay tax ta caesar
5169,LUK,23,GUL,an e say e de messiah
5170,LUK,23,GUL,dat mean e a king
5171,LUK,23,GUL,pilate aks jedus say ya de king ob de jew people
5172,LUK,23,GUL,jedus ansa um say dat wa ya say
5173,LUK,23,GUL,dat so e stan
5174,LUK,23,GUL,pilate tell de leada dem ob de priest dem an de heapa people wa done geda dey say a ain see nottin bad wa dis man done
5175,LUK,23,GUL,bot de people dem ob de council keep on da cuse um mo an mo
5176,LUK,23,GUL,dey tell pilate say jedus beena stir op de people wid de ting wa e da laan um all oba judea
5177,LUK,23,GUL,e staat een galilee an now e done come all de way yah ta jerusalem
5178,LUK,23,GUL,wen pilate yeh wa dem people say e aks um ef jedus been fom galilee
5179,LUK,23,GUL,soon as pilate find out dat jedus been fom galilee de arie weh herod da rule e sen jedus ta herod fa jedge um
5180,LUK,23,GUL,an dat same time herod been dey een jerusalem too
5181,LUK,23,GUL,herod been too glad wen e see jedus cause e done yeh bout um an been wahn fa shim fa a long time
5182,LUK,23,GUL,e been wahn fa shim do some miracle
5183,LUK,23,GUL,herod quizzit jedus tommuch bot jedus neba ansa um eben a wod
5184,LUK,23,GUL,de leada dem ob dey priest dem an de law teacha dem come stan fo herod da cuse jedus still mo an mo
5185,LUK,23,GUL,an herod an e sodja dem hole jedus cheap
5186,LUK,23,GUL,dey laugh an suck dey teet shrow insult pon um
5187,LUK,23,GUL,an dey mek um weah a fine robe like a king weah
5188,LUK,23,GUL,den herod sen jedus back ta pilate
5189,LUK,23,GUL,now pilate an herod dem done beena fight each oda bot dat same day dey come fa be fren
5190,LUK,23,GUL,pilate sen fa de leada dem ob de jew priest dem an e call fa de tority dem wa da rule an fa de people
5191,LUK,23,GUL,e call um all fa come togeda
5192,LUK,23,GUL,e tell um say oona done bring dis man yah ta me tell me dat e da stir op de people pit wod een dey yea
5193,LUK,23,GUL,bot wen a quizzit um fo oona a see dat e ain done none ob dem ting wa oona say e done
5194,LUK,23,GUL,an herod ain see nottin bad wa jedus done needa so e sen um back ta we yah
5195,LUK,23,GUL,oona kin see dat jedus ain done nottin fa mek me hab dem kill um
5196,LUK,23,GUL,cause ob dat a gwine jes hab dem whip um an den leh um go
5197,LUK,23,GUL, cause ebry yeah wen dey hab de passoba feas pilate haffa free one man wa de jew people wahn bot wen pilate say e wahn fa free jedus fa um all de people holla say no kill dis man an free barabbas fa we barabbas de man wa dey been pit een de jailhouse cause e been a leada wen de people been riot een de city an one poson been git kill pilate been wahn fa free jedus so e taak ta de people gin
5198,LUK,23,GUL,bot de people holla tell pilate say nail um ta de cross nail um ta de cross pilate tell de people gin
5199,LUK,23,GUL,dat mek shree time
5200,LUK,23,GUL,e aks um say wa fa
5201,LUK,23,GUL,a ain see nottin dat e done fa mek me hab dem kill um cause ob dat a gwine hab dem whip um an den leh um go
5202,LUK,23,GUL,bot de people beena holla mo an mo say pilate oughta hab e sodja dem kill jedus pon de cross
5203,LUK,23,GUL,an cause de people holla sommuch an cause ob de leada dem ob de priest dem e change e mind
5204,LUK,23,GUL,so pilate done wa de people been wahn um fa do
5205,LUK,23,GUL,e free barabbas de man dey aks fa wa been een de jailhouse fa de riot an fa kill somebody
5206,LUK,23,GUL,den pilate tell e sodja dem fa tek jedus an do wa de people been wahn um fa do
5207,LUK,23,GUL,de roman sodja dem tek jedus an gone
5208,LUK,23,GUL,wiles dey beena gwine dey meet one man name simon wa been bon een cyrene
5209,LUK,23,GUL,e beena come fom out een de country da gwine ta jerusalem
5210,LUK,23,GUL,de sodja dem grab hole ta um an pit jedus cross pon um
5211,LUK,23,GUL,dey mek um folla jedus da tote de cross
5212,LUK,23,GUL,a whole heapa people beena folla jedus
5213,LUK,23,GUL,some dem ooman wa beena folla um beena weep an wail fa um
5214,LUK,23,GUL,jedus ton roun ta dem an say oona daughta ob jerusalem mus dohn cry fa me mus cry fa oonasef an fa oona chullun
5215,LUK,23,GUL,cause de time gwine come wen people gwine say bless fa true dem ooman wa ain neba hab no chullun dem wa ain neba bon no baby an wa ain neba nuss none een dat time people gwine tell de mountain say faddown pon we an dey gwine tell de hill say kiba we op cause ef dey da do dis ting ta de green wood fa sho dey gwine do wossa ting ta de dry wood ainty
5216,LUK,23,GUL,wen de sodja dem tek jedus an go fa kill um dey tek two oda bad man fa kill wid jedus too
5217,LUK,23,GUL,wen dey git ta de place dey call de place wa look like a man head de sodja dem nail jedus ta e cross
5218,LUK,23,GUL,an dey nail de two bad man too each pon e own cross
5219,LUK,23,GUL,dey pit one man pon de right han side ob jedus an de oda man pon e lef han side
5220,LUK,23,GUL,jedus say fada paadon dem cause dey ain ondastan wa dey da do
5221,LUK,23,GUL,an de sodja dem shrow dice fa wide op jedus cloes mongst um
5222,LUK,23,GUL,de people beena stanop dey da look an de jew leada dem been dey da hole jedus cheap
5223,LUK,23,GUL,dey say e sabe oda people
5224,LUK,23,GUL,so den leh um sabe esef ef e de messiah wa god done pick fa true de sodja dem hole jedus cheap too
5225,LUK,23,GUL,dey come op ta um an try fa gim wine winega fa drink
5226,LUK,23,GUL,dey tell um say ef ya de king ob de jew people sabe yasef dey write de chaage ginst jedus fa de people fa read an dey nail um oba jedus head
5227,LUK,23,GUL,de chaage say dis man yah de king ob de jew people
5228,LUK,23,GUL,one dem two bad man wa beena hang dey pon e cross e shrow slam at jedus
5229,LUK,23,GUL,e say ya de messiah ainty
5230,LUK,23,GUL,well den sabe yasef an sabe we too bot de oda bad man wa beena hang dey e buke dat man say ya ain scaid ob god
5231,LUK,23,GUL,dey done condemn ya fa dead jes like dis man yah
5232,LUK,23,GUL,dey condemn we fa wa we done an we da git we pay fa all de bad ting dem we done
5233,LUK,23,GUL,bot dis man yah ain done nottin bad
5234,LUK,23,GUL,den e beg jedus say jedus please do memba me wen ya come fa be king jedus ansa um say a da tell ya fa true taday ya gwine be wid me een heaben
5235,LUK,23,GUL,e been bout tweb oclock wen all dat lan ton pitch daak til shree oclock
5236,LUK,23,GUL,de sun stop fa shine an de big tick curtain wa beena hang eenside god house split down de middle
5237,LUK,23,GUL,jedus holla say fada a gii oba me sperit ta ya fa tek cyah ob me wen e done say dat e dead
5238,LUK,23,GUL,wen de offisa fa de sodja dem see wa happen e praise god
5239,LUK,23,GUL,e say fa true dis man yah ain done nottin bad
5240,LUK,23,GUL,all de people wa beena geda dey fa look wen dey see wa happen dey lef an gone home
5241,LUK,23,GUL,wiles dey beena gwine dey beat pon dey chest
5242,LUK,23,GUL,an all de people wa been know jedus an de ooman dem wa come wid um outta galilee beena stanop way off fom de cross da look pon all wa happen
5243,LUK,23,GUL,one man been dey name joseph a memba ob de jew council
5244,LUK,23,GUL,e been a good man an e beena waak scraight
5245,LUK,23,GUL,e ain been gree wid de council wen dey cide fa condemn jedus an han um oba ta de roman tority dem
5246,LUK,23,GUL,joseph come fom de town name arimathea een judea
5247,LUK,23,GUL,e beena wait fa de time wen god gwine rule oba dis wol
5248,LUK,23,GUL,joseph gone ta pilate an aks um fa leh um hab jedus body an pilate leh um hab um
5249,LUK,23,GUL,so den joseph tek jedus body down fom de cross an wrop um op een a linen closs
5250,LUK,23,GUL,e pit um eenside a tomb wa done been cut outta a big rock
5251,LUK,23,GUL,nobody ain neba been pit een dat tomb fo dat
5252,LUK,23,GUL,an dat day been de preparation day wen dey git ready fa de jew woshup day
5253,LUK,23,GUL,an de woshup day been jes bout fa staat
5254,LUK,23,GUL,de ooman dem dat been come outta galilee wid jedus dey folla joseph an see de tomb an how joseph pit jedus body een um
5255,LUK,23,GUL,den dey lef an gone home an git spice an pafume ready fa rub pon jedus body
5256,LUK,23,GUL,wen de woshup day come dey ain do no wok jes like de jew law say
5257,LUK,24,GUL,aaly een de maanin de fus day ob de week fo day clean de ooman dem tek de spice wa dey done been mix op an gone ta jedus tomb
5258,LUK,24,GUL,wen dey git ta de tomb dey see dat de stone wa beena kiba de door ta de tomb done been roll back
5259,LUK,24,GUL,so dey gone eenside bot dey ain find de lawd jedus body
5260,LUK,24,GUL,dey beena wonda bout wa done happen wen all ob a sudden dey see two man da stanop dey wa hab on bright cloes wa da shine
5261,LUK,24,GUL,de ooman dem been too scaid an dey bow dey head down ta de groun
5262,LUK,24,GUL,bot de man dem tell um say oona ain oughta look yah mongst de dead people fa a man wa da lib ainty
5263,LUK,24,GUL,jedus ain yah
5264,LUK,24,GUL,e done git op fom mongst de dead an e da lib gin oona memba wa e been tell oona wen e been dey wid oona een galilee
5265,LUK,24,GUL,e say dey gwine grab hole ta de man wa come fom god an han um oba ta wickity people wa gwine kill um pon a cross
5266,LUK,24,GUL,atta shree day e gwine git op fom mongst de dead an lib gin
5267,LUK,24,GUL,den de ooman dem memba all dat wa jedus been tell um
5268,LUK,24,GUL,dey lef de tomb an gone back ta town an tell de leben postle dem an all de oda people wa beena waak wid jedus bout all wa done happen
5269,LUK,24,GUL,dem ooman been mary magdalene joanna an mary james modda
5270,LUK,24,GUL,dem an de oda ooman dem wa been dey wid um tell de postle dem wa done happen
5271,LUK,24,GUL,bot de postle dem ain bleebe dem ooman cause wa dey say ain mek no sense ta um
5272,LUK,24,GUL,bot peter git op an ron ta de tomb
5273,LUK,24,GUL,wen e git dey e bend down an e look eenside
5274,LUK,24,GUL,e jes see de linen grabe cloes wa dey been nyuse fa wrop op jedus body dey nottin mo
5275,LUK,24,GUL,den peter gone back home da wonda wa been happen
5276,LUK,24,GUL,dat same day two man wa beena folla jedus dey beena gwine ta a settlement name emmaus
5277,LUK,24,GUL,fom jerusalem ta dat settlement been bout seben mile
5278,LUK,24,GUL,de two man beena taak bout all dem ting wa jes happen een jerusalem
5279,LUK,24,GUL,wiles dey beena taak jedus esef come nigh ta um an waak longside um
5280,LUK,24,GUL,dey shim bot dey ain recognize who e been
5281,LUK,24,GUL,jedus aks dem say wa oona da taak bout togeda wiles oona da waak long
5282,LUK,24,GUL,de two man stop an stan still an dey look too sad
5283,LUK,24,GUL,one dem wa name cleopas ansa jedus say ya mus be de onliest man wa da lib een jerusalem an ain know wa been happen dey een dem day wa jes gone ainty
5284,LUK,24,GUL,jedus aks dem say wa ting
5285,LUK,24,GUL,dey say dem ting wa happen ta jedus fom nazareth
5286,LUK,24,GUL,e been a great prophet
5287,LUK,24,GUL,e hab powa fa do miracle an fa taak great ting
5288,LUK,24,GUL,e hab fabor wid god an wid all de people too
5289,LUK,24,GUL,de leada dem ob de jew priest dem an we rula dem done tek jedus an han um oba ta de roman gobna pilate fa condemn um fa dead
5290,LUK,24,GUL,an de sodja dem nail um ta de cross an kill um
5291,LUK,24,GUL,we been tink dat jedus been gwine free de israel people pontop ob dat taday mek shree day since all dat happen
5292,LUK,24,GUL,an pontop ob all dat some we ooman dem stonish we tommuch
5293,LUK,24,GUL,dey gone ta de tomb aaly dis maanin bot dey ain find jedus body dey een de tomb
5294,LUK,24,GUL,wen dey come back de ooman dem tell we dat dey been see a wision ob angel fom god dey
5295,LUK,24,GUL,de angel dem tell um dat jedus da lib
5296,LUK,24,GUL,den some we people dat been wid we gone ta de tomb an dey find um jes like de ooman dem beena tell we
5297,LUK,24,GUL,bot dey ain see jedus
5298,LUK,24,GUL,jedus tell um say oona ain got no sense
5299,LUK,24,GUL,een oona haat oona ain wahn fa bleebe all dat de prophet dem done say de messiah haffa suffa dem ting an den go ta heaben an hab e paat een god glory ainty
5300,LUK,24,GUL,an jedus splain ta de two man dem
5301,LUK,24,GUL,e staat wid moses an all de prophet dem da laan um wa dey been write bout um
5302,LUK,24,GUL,jedus laan um fom all god book bout esef
5303,LUK,24,GUL,wen de two man done git close ta de settlement weh dey beena gwine jedus mek like e been gwine on
5304,LUK,24,GUL,so de man dem beg um fa stay wid um
5305,LUK,24,GUL,dey tell um say stay yah wid we cause de day mos gone an de night da come soon
5306,LUK,24,GUL,so jedus gone fa stay wid um
5307,LUK,24,GUL,wen e git ta de table fa nyam wid um jedus tek de loaf ob bread an tank god fa um
5308,LUK,24,GUL,den e broke op de bread an gim dey piece
5309,LUK,24,GUL,same time jedus do dat e been like de man dem eye been open op an dey recognize dat jedus esef dey wid um
5310,LUK,24,GUL,bot den jedus jes disappeah an dey ain shim
5311,LUK,24,GUL,de two man dem say ta one noda wiles e beena taak ta we wen we beena waak long de road dat been like a fire wa da bun een we haat ainty
5312,LUK,24,GUL,we been too glad wen e beena splain god book ta we
5313,LUK,24,GUL,same time dey git op an gone back ta jerusalem
5314,LUK,24,GUL,dey find de leben ciple dem an some de oda people geda togeda
5315,LUK,24,GUL,dem people tell de two man dem say de lawd done git op fom mongst de dead an e da lib gin fa true e done appeah ta simon den de two man dem tell de people wa happen ta dem wiles dey beena waak long de road ta emmaus
5316,LUK,24,GUL,dey tell um how dey been recognize dat e been de lawd jedus dey wid um wen e broke op de bread fa um
5317,LUK,24,GUL,dat same time dey wen dey beena taak bout dat jedus esef stanop mongst um dey
5318,LUK,24,GUL,e tell um say hab peace een oona haat dey been scaid mos ta det
5319,LUK,24,GUL,dey tink dey beena see a haant
5320,LUK,24,GUL,jedus tell um say oona ain oughta be scaid
5321,LUK,24,GUL,oona ain oughta wonda wa oona da see
5322,LUK,24,GUL,look pon me han an me foot
5323,LUK,24,GUL,see a mesef fa true oona mus tetch me an look pon me good fashion
5324,LUK,24,GUL,den oona gwine know dat a ain no haant
5325,LUK,24,GUL,a haant ain hab no body needa no bone like oona see dat a hab
5326,LUK,24,GUL,wen jedus done say dat e show um e han an e foot
5327,LUK,24,GUL,dey beena wonda an dey still ain know wa fa tink cause wa dey see mek um so full op wid joy
5328,LUK,24,GUL,jedus aks um say oona hab sompin fa nyam yah
5329,LUK,24,GUL,dey gim some roas fish an some honeycomb
5330,LUK,24,GUL,e tek de fish an honey an nyam um dey fo dey eye
5331,LUK,24,GUL,jedus tell um say wen a been dey wid oona a done tell oona bout dis
5332,LUK,24,GUL,a tell oona dat all ting wa moses been write down een de law bout me an wa dem prophet write down an all dey write down een de psalms bout me dey all haffa happen fa true
5333,LUK,24,GUL,jedus mek um able fa ondastan wa been write dey een god book
5334,LUK,24,GUL,e tell um say een god book dey write dis down dey tell we dat de messiah haffa suffa an dead
5335,LUK,24,GUL,an atta shree day e gwine git op fom mongst de dead an lib gin
5336,LUK,24,GUL,god book tell we too dat een christ name e ciple dem mus tell all people say mus change oona way an do wa god wahn oona fa do
5337,LUK,24,GUL,den god gwine paadon oona
5338,LUK,24,GUL,oona mus tell um dat een jerusalem an den all oba de wol
5339,LUK,24,GUL,oona done see all dem ting yah an oona mus tell people bout dem
5340,LUK,24,GUL,an a gwine sen oona wa me fada done promise
5341,LUK,24,GUL,bot fo oona go oona mus wait een de city til oona git dat holy sperit powa wa gwine come outta heaben an come down pon oona
5342,LUK,24,GUL,an jedus waak wid um outta jerusalem ta bethany
5343,LUK,24,GUL,wen dey git dey e raise e han op an e bless um
5344,LUK,24,GUL,wiles e beena bless um jedus lef um
5345,LUK,24,GUL,god tek um op eenta heaben
5346,LUK,24,GUL,de people wa bleebe een jedus woshup um op an den dey gone back ta jerusalem
5347,LUK,24,GUL,dey been full op wid joy
5348,LUK,24,GUL,an dey been een god house all de time da praise god
5349,JHN,1,GUL,fo god mek de wol de wod been dey
5350,JHN,1,GUL,de wod been dey wid god an de wod been god
5351,JHN,1,GUL,fo god mek de wol de wod been dey wid god
5352,JHN,1,GUL,shru dat wod god mek ebryting
5353,JHN,1,GUL,ain nottin een de whole wol wa god mek dat been done dout de wod
5354,JHN,1,GUL,de wod e de one wa all life come fom
5355,JHN,1,GUL,an dis life yah de life wa da mek all people see de light
5356,JHN,1,GUL,de light da shine een de daak an de daak ain neba been able fa pit out dat light
5357,JHN,1,GUL,god sen one man fa come eenta de wol an dat man name been john
5358,JHN,1,GUL,e come fa tell people bout de light so dat ebrybody kin bleebe wen dey yeh wa e say
5359,JHN,1,GUL,john esef ain been de light
5360,JHN,1,GUL,e jes come fa tell people bout de light
5361,JHN,1,GUL,de light wa e taak bout dat de true light wa come eenta de wol an da shine pon ebrybody
5362,JHN,1,GUL,so den de wod been dey een de wol an shru um god mek all ting een de wol
5363,JHN,1,GUL,stillyet de people een de wol ain been know who e been
5364,JHN,1,GUL,e come ta e own place bot e own people ain wahn hab nottin fa do wid um
5365,JHN,1,GUL,stillyet some bleebe pon um
5366,JHN,1,GUL,ta all dem e gim de right fa be chullun ob god
5367,JHN,1,GUL,dey ain git fa be chullun ob god same way like people een de wol hab chullun
5368,JHN,1,GUL,dey ain chullun ob god cause dat wa somebody wahn needa cause some man wahn dat fa be
5369,JHN,1,GUL,bot god esef mek um come fa be e chullun
5370,JHN,1,GUL,de wod come fa be a man an e lib mongst we fa a wile
5371,JHN,1,GUL,we see de glory god gim cause e de onliest son ob de fada god
5372,JHN,1,GUL,an e gii we all de blessin ob god an mek we know wa true bout god
5373,JHN,1,GUL,john beena tell people bout um
5374,JHN,1,GUL,e holla say dis de poson a beena tell oona bout wen a say e gwine come wen a done done de wok wa god sen me fa do
5375,JHN,1,GUL,bot e great fa true way mo den me cause e done been dey fo a bon
5376,JHN,1,GUL,cause e full op wid blessin fa we e da bless we mo an mo
5377,JHN,1,GUL,moses bring we de law bot jedus christ de one wa bring we god blessin an mek we know wa true
5378,JHN,1,GUL,nobody ain neba see god
5379,JHN,1,GUL,bot god onliest son e one wid e fada an de son mek people know who god da
5380,JHN,1,GUL,de jew leada dem een jerusalem sen jew priest an levite ta john fa aks um say who ya da
5381,JHN,1,GUL,john ain back op one bit wid wa e say
5382,JHN,1,GUL,e tell um plain an out een de open say a ain de messiah
5383,JHN,1,GUL,wen john ansa um so dey aks um say den who ya da
5384,JHN,1,GUL,ya elijah
5385,JHN,1,GUL,john ansa say no a ain elijah
5386,JHN,1,GUL,so dey aks um say ya de prophet wa we beena look fa
5387,JHN,1,GUL,john say no so den dey say well tell we who ya da
5388,JHN,1,GUL,de people wa sen we gwine aks we fa gim ansa
5389,JHN,1,GUL,wa ya kin tell we bout yasef
5390,JHN,1,GUL,wen john ansa um e tell um wa de prophet isaiah been say
5391,JHN,1,GUL,john say a de one wa da holla een de wildaness say mus mek de road scraight fa de lawd pass by
5392,JHN,1,GUL,den dem wa de pharisee dem sen dey come ta john
5393,JHN,1,GUL,dey aks um say ef ya ain de messiah an ya ain elijah an ya ain de prophet den hoccome ya da bactize people
5394,JHN,1,GUL,john ansa say a da bactize people wid wata bot dey one mongst oona dat oona ain know
5395,JHN,1,GUL,e gwine come wen a done done de wok wa god sen me fa do
5396,JHN,1,GUL,a mesef ain fit eben fa loose e shoe
5397,JHN,1,GUL,all dis happen een bethany pon de east side ob de jerden riba
5398,JHN,1,GUL,dat weh john beena bactize people
5399,JHN,1,GUL,de nex day john see jedus da come ta um
5400,JHN,1,GUL,an e say look yonda de lamb ob god da come fa tek way de sin ob people all oba de wol e de one a beena taak bout wen a say one man gwine come atta a done done de wok wa god sen me fa do
5401,JHN,1,GUL,dat man great fa true way mo den me cause e done been dey fo a bon a ain been know who dat poson gwine be bot a come fa bactize people wid wata so dat de israel people kin know who e da
5402,JHN,1,GUL,den john tell bout wa e been see
5403,JHN,1,GUL,e say a see god sperit come fom heaben like a dob an stay dey pon um
5404,JHN,1,GUL,a ain been know dat e de poson a beena wait fa cep dat god wa sen me fa bactize people wid wata done tell me bout um
5405,JHN,1,GUL,god say ya gwine see de sperit come down pon one poson an stay dey pon um
5406,JHN,1,GUL,dat de one wa gwine bactize people wid de holy sperit
5407,JHN,1,GUL,john tell um say a done see dis happen an a da tell oona say dis man e de son ob god
5408,JHN,1,GUL,de nex day john been dey gin wid e ciple dem een de same place weh e beena bactize people
5409,JHN,1,GUL,wen john see jedus waak by e say look yah dat de lamb ob god wen john ciple dem yeh wa john say dey gone folla jedus
5410,JHN,1,GUL,den jedus ton roun an shim da folla um an e aks um say wa oona da look fa
5411,JHN,1,GUL,dey aks um say rabbi weh ya da stay
5412,JHN,1,GUL,rabbi mean teacha jedus ansa um say oona come look so dey gone wid um an see weh e beena stay
5413,JHN,1,GUL,dat been bout fo oclock een de ebenin an dey stay wid um til night time
5414,JHN,1,GUL,one ob dem two people wa yeh wa john say an gone wid jedus been name andrew de broda ob simon peter
5415,JHN,1,GUL,fus ting andrew gone an find e broda simon tell um say we done find de messiah
5416,JHN,1,GUL,messiah mean de christ andrew bring simon ta jedus
5417,JHN,1,GUL,an jedus look pon simon say ya name simon john chile bot people gwine call ya cephas
5418,JHN,1,GUL,cephas an peter mean de same ting
5419,JHN,1,GUL,dey mean rock de nex day jedus mek op e mind fa go ta galilee
5420,JHN,1,GUL,e find philip an tell um say come wid me fa be me ciple philip been fom bethsaida de same town weh andrew an peter come fom
5421,JHN,1,GUL,philip gone an look fa nathanael tell um say we done find de man moses been write bout een de law book
5422,JHN,1,GUL,e de one de prophet deysef done write bout too
5423,JHN,1,GUL,e jedus wa come fom nazareth joseph chile
5424,JHN,1,GUL,nathanael aks philip say nazareth ain nottin good kin come fom nazareth ainty
5425,JHN,1,GUL,philip ansa um say come look yah wen jedus see nathanael da come e say look dis yah a israel man fa true
5426,JHN,1,GUL,ain no lie bout um
5427,JHN,1,GUL,nathanael aks jedus say how ya know me
5428,JHN,1,GUL,jedus ansa um say a done see ya wen ya been dey onda de fig tree fo philip call ya
5429,JHN,1,GUL,nathanael ansa say teacha ya de son ob god
5430,JHN,1,GUL,ya de king ob israel
5431,JHN,1,GUL,jedus say ya bleebe pon me jes cause a been tell ya dat a see ya wen ya been dey onda de fig tree jes dat
5432,JHN,1,GUL,ya gwine see ting wa great mo den dat den e tell um say a da tell oona fa true ya gwine see heaben open op
5433,JHN,1,GUL,ya gwine see god angel dem da come down pon de man wa come fom god an da go back op
5434,JHN,2,GUL,atta two day dey been a weddin een cana wa dey een galilee
5435,JHN,2,GUL,jedus modda been dey ta de weddin
5436,JHN,2,GUL,an dey been eenbite jedus an e ciple dem too fa go
5437,JHN,2,GUL,wen all de wine done jedus modda tell jedus say dey ain got no mo wine
5438,JHN,2,GUL,jedus tell e modda say ya ain fa tell me dem ting yah now
5439,JHN,2,GUL,de time wen a fa do dem ting ain come yet
5440,JHN,2,GUL,jedus modda tell de saabant dem say oona mus do wasoneba e tell oona fa do
5441,JHN,2,GUL,de jew dem got plenty law wa say how dey fa wash dey body een a special way an all ting wa dey da nyuse ef dey wahn fa be clean een god eye
5442,JHN,2,GUL,fa sake ob dat six big stone wata jug been close by dey een dat place
5443,JHN,2,GUL,de jug dem been so big dat jes one jug kin hole twenty ta tirty gallon ob wata
5444,JHN,2,GUL,jedus tell de saabant dem say oona mus full op dem wata jug wid wata
5445,JHN,2,GUL,an dey full de pot dem op ta de brim
5446,JHN,2,GUL,den jedus tell um say now mus tek some ob dat outta de jug an go cyaa um ta de man een chaage ob de marry feas
5447,JHN,2,GUL,so de saabant dem done wa jedus tell um fa do
5448,JHN,2,GUL,den dat man een chaage taste de wata wa jedus done been ton ta wine
5449,JHN,2,GUL,dat man een chaage ain been know weh de wine come fom bot de saabant dem wa been tek de wata outta de jug dey been know
5450,JHN,2,GUL,so dat man een chaage call de groom oba
5451,JHN,2,GUL,e tell um say ebrybody kin saab de wine wa mo betta fus an atta de people done drink plenty wine dat de time dey wen dey kin saab de cheap wine
5452,JHN,2,GUL,bot ya beena keep de wine wa mo betta til now
5453,JHN,2,GUL,jedus done dis fus miracle een cana wa dey een galilee
5454,JHN,2,GUL,dat de way e show de people e powa an e ciple dem bleebe pon um
5455,JHN,2,GUL,atta dat jedus an e modda e broda dem an e ciple dem gone ta capernaum
5456,JHN,2,GUL,dey stay dey two shree day
5457,JHN,2,GUL,de time been close fa de jew holiday dey call passoba so jedus gone ta jerusalem
5458,JHN,2,GUL,wen jedus gone eenta god house dey e meet op wid people da sell cow an goat sheep an pigeon
5459,JHN,2,GUL,an oda people wa beena mek change fa de people money beena seddown dey ta dey table
5460,JHN,2,GUL,so jedus tek some rope an mek a whip an e dribe um all outta god house long wid de sheep an de cow dem
5461,JHN,2,GUL,den e ton oba de table dem weh people beena change money an e scatta dey coin
5462,JHN,2,GUL,an e chaage de people wa beena sell pigeon say mus git dem pigeon outta yah mus dohn ton de house ob me fada eenta a maakut place den e ciple dem memba weh dey write een god book say o god a wahn people fa hona ya house
5463,JHN,2,GUL,a wahn um sommuch til e bun een me haat jes like a fire wa gwine bun me op
5464,JHN,2,GUL,den de jew leada dem come aks jedus say wa miracle ya kin do fa show we dat ya got tority fa do dis wa ya done yah
5465,JHN,2,GUL,jedus tell um say ef oona stroy dis house ob god een shree day a gwine build um back gin
5466,JHN,2,GUL,den de jew leada dem tell jedus say e been tek fotysix yeah fa build dis house
5467,JHN,2,GUL,ya mean fa say dat ya gwine tek jes shree day fa build um back gin
5468,JHN,2,GUL,bot wen jedus taak bout god house dat e body e beena taak bout
5469,JHN,2,GUL,so wen god mek jedus git op fom mongst de dead people an lib gin e ciple dem memba wa jedus been taak bout
5470,JHN,2,GUL,den dey bleebe wa been write dey een god book an de wod jedus done been taak bout
5471,JHN,2,GUL,de time come fa de passoba feas wiles jedus been dey een jerusalem
5472,JHN,2,GUL,an plenty people bleebe pon um wen dey see de miracle dem wa e beena do
5473,JHN,2,GUL,bot jedus ain lef esef een dey han cause e been know all people too good
5474,JHN,2,GUL,e ain been no need fa people fa tell jedus wa been dey een dey haat
5475,JHN,3,GUL,dey been one ob de pharisee dem name nicodemus wa been a leada wa blongst ta de jew council
5476,JHN,3,GUL,one night nicodemus come ta jedus an say teacha we know ya a teacha wa god sen
5477,JHN,3,GUL,cause ain nobody able fa do dem miracle wa ya da do ef god ain dey wid um
5478,JHN,3,GUL,jedus tell um say a da tell ya fa true ain nobody kin come onda god rule ef e ain bon gin
5479,JHN,3,GUL,nicodemus aks jedus say how kin a poson wa done grown git bon gin
5480,JHN,3,GUL,fa sho a poson ain gwine git leetle an go back eenside de belly ob e modda an git bon a secon time like a leetle baby jedus say a da tell ya fa true ain nobody kin come onda god rule ef dat poson ain bon wid wata an wid de holy sperit
5481,JHN,3,GUL,we fada an modda gii we we body bot god sperit gii we we sperit
5482,JHN,3,GUL,ya mus dohn wonda wen a tell ya say ya mus be bon gin
5483,JHN,3,GUL,de breeze da blow wehsoneba e wahn fa blow
5484,JHN,3,GUL,ya da yeh de soun wa e mek bot ya ain know wa side e da come fom an ya ain know wa side e da gwine
5485,JHN,3,GUL,dat de same way e happen wen de holy sperit gii people nyew life an dey bon gin
5486,JHN,3,GUL,nicodemus aks jedus say how dat kin be
5487,JHN,3,GUL,jedus aks um say ya a big teacha een israel an ya ain ondastan wa a da taak bout
5488,JHN,3,GUL,a da tell ya fa true wa we know an wa we done see we da tell oona bout
5489,JHN,3,GUL,stillyet oona ain wahn fa bleebe wa we da tell oona
5490,JHN,3,GUL,oona ain bleebe me wen a tell oona bout dem ting wa dey een dis wol
5491,JHN,3,GUL,so den how ya gwine bleebe me wen a tell ya bout dem ting wa dey een heaben
5492,JHN,3,GUL,dey ain nobody neba gone op ta heaben cep de man wa come fom god wa come down outta heaben
5493,JHN,3,GUL,jes like moses done hice de bronze snake op pon a pole dey een de wildaness same way so dey gwine haffa hice op de man wa come fom god so dat ebrybody wa bleebe pon um gwine git true life wa ain gwine neba end
5494,JHN,3,GUL,cause god lob all de people een de wol sommuch dat e gii we e onliest son
5495,JHN,3,GUL,god sen we um so dat ebrybody wa bleebe pon um ain gwine dead
5496,JHN,3,GUL,dey gwine lib faebamo
5497,JHN,3,GUL,god ain sen e son eenta de wol fa condemn um
5498,JHN,3,GUL,god sen e son fa come sabe de people shru e son
5499,JHN,3,GUL,ef a poson bleebe pon god son god ain gwine condemn dat poson dey
5500,JHN,3,GUL,bot ef a poson ain bleebe pon god son god done condemn um cause e ain bleebe pon de name ob de onliest son ob god
5501,JHN,3,GUL,god been mek de light ob trute come eenta de wol bot people like de daak steada de light cause dey keep on da do ebil ting
5502,JHN,3,GUL,dat so de jedgiment stan
5503,JHN,3,GUL,ebrybody wa da do ebil ting dey ain like de light tall an ain gwine come eenta de light cause dey ain wahn de light fa show de ebil ting dem wa dey da do
5504,JHN,3,GUL,bot ebrybody wa da lib coddin ta de trute ob god gwine come eenta de light so dat de light kin show dat fa sho dey beena do wa god tell um fa do
5505,JHN,3,GUL,atta dat jedus an e ciple dem gone ta judea lan
5506,JHN,3,GUL,e stay some time wid um dey an e beena bactize people
5507,JHN,3,GUL,john wa bactize beena bactize people een aenon too wa been dey close ta salim cause plenty wata been dey
5508,JHN,3,GUL,people beena go ta john dey an e beena bactize um
5509,JHN,3,GUL,de time wen all dis beena happen john ain been pit een de jailhouse yet some ob john ciple dem an one jew man staat fa aagy bout de jew law wa say a poson mus wash een a special way ef e wahn fa be clean een god eye
5510,JHN,3,GUL,so dey gone ta john an tell um say teacha ya memba dat man wa been wid ya wen ya been dey pon de oda side ob de jerden riba de one ya beena tell bout
5511,JHN,3,GUL,well now e da bactize people een de jerden riba an ebrybody da gwine ta um john tell um say ain nottin like dis kin happen ta a poson cep god mek um happen
5512,JHN,3,GUL,oonasef yeh me wen a say a ain de messiah bot god sen me heada de messiah fa come mek a way fa um
5513,JHN,3,GUL,de bride blongst ta de groom bot de fren ob de groom da stan by da listen fa de groom an wen e yeh de groom boice e full op wid joy
5514,JHN,3,GUL,dat so e stan fa me
5515,JHN,3,GUL,a full op wid joy
5516,JHN,3,GUL,e mus come fa be mo an mo great an a mus come fa be less an less
5517,JHN,3,GUL,de one wa come fom heaben e oba all
5518,JHN,3,GUL,de one wa dey een dis wol blongst ta dis wol an e da taak bout dis wol own bidness
5519,JHN,3,GUL,bot de one wa come fom heaben e oba all
5520,JHN,3,GUL,de one wa come fom heaben da taak bout wa e done see an yeh
5521,JHN,3,GUL,stillyet ain nobody bleebe wa e say
5522,JHN,3,GUL,de poson wa bleebe wa e say e show dat e been bleebe dat wa god say e true
5523,JHN,3,GUL,de one wa god sen e da tell people de message wa god gim cause god da gim e sperit til e full op wid um
5524,JHN,3,GUL,god we fada da lob e son an e gim chaage oba all ting
5525,JHN,3,GUL,ebrybody wa bleebe pon god son dey got de true life wa ain neba gwine end
5526,JHN,3,GUL,bot ebrybody wa ain do wa god son say dey ain neba gwine git de true life an god gwine be too bex wid um faeba
5527,JHN,4,GUL,de pharisee dem yeh say dat jedus beena git mo ciple an bactize mo ciple den john
5528,JHN,4,GUL,bot fa true jedus ain beena bactize people
5529,JHN,4,GUL,e ciple dem beena bactize um wen jedus yeh wa dey beena say e lef judea an gone back gin ta galilee
5530,JHN,4,GUL,wen e beena gwine e haffa go shru samaria fa git dey
5531,JHN,4,GUL,een samaria e come ta a town name sychar wa stan close ta de fiel wa jacob gii ta e son joseph
5532,JHN,4,GUL,de well wa nyuse fa blongst ta jacob been dey dey
5533,JHN,4,GUL,wen jedus been weary fom de journey e seddown close ta de well
5534,JHN,4,GUL,e been bout noontime
5535,JHN,4,GUL,one ooman fom samaria come fa git wata fom de well an jedus aks um say please gii me some wata fa drink
5536,JHN,4,GUL,e ciple dem done been gone ta town fa buy ting fa nyam de samaria ooman aks jedus say ya a jew an a a ooman fom samaria
5537,JHN,4,GUL,hoccome ya da aks me fa wata fa drink
5538,JHN,4,GUL,de ooman say dat cause de jew dem ain neba nyam needa drink fom de same dish dat de people fom samaria nyuse an dey ain neba sociate wid one noda jedus say ef ya been know wa god kin gii an who dis yah wa da aks fa wata ya been gwine aks um an e been gwine gii ya dat wata wa da mek people lib fa true
5539,JHN,4,GUL,de ooman tell um sah ya ain got no bucket an de well too deep
5540,JHN,4,GUL,weh ya git dat wata wa da mek people lib fa true
5541,JHN,4,GUL,we fada jacob gii we dis well
5542,JHN,4,GUL,jacob an e son dem an e flock beena come yah ta dis well fa drink wata
5543,JHN,4,GUL,ya da tell me dat ya mo greata den jacob
5544,JHN,4,GUL,jedus say ebrybody wa da drink de wata wa dey een dis well gwine tosty gin
5545,JHN,4,GUL,bot ebrybody wa da drink de wata a gwine gim ain neba gwine git tosty no mo
5546,JHN,4,GUL,fa true de wata a gwine gim gwine be een um like a spring ob wata wa keep on da gim true life wa ain neba gwine end
5547,JHN,4,GUL,de ooman say please sah gii me dat wata den a ain gwine neba git tosty no mo an a ain gwine haffa come yah ta dis well gin fa git wata
5548,JHN,4,GUL,jedus tell de ooman say go git ya husban an come back yah
5549,JHN,4,GUL,de ooman say a ain got no husban
5550,JHN,4,GUL,jedus say ya da tell me de trute wen ya say ya ain got no husban
5551,JHN,4,GUL,fibe diffunt man dem done marry ya
5552,JHN,4,GUL,an de man ya da lib wid now ain ya husban
5553,JHN,4,GUL,ya da tell me de trute
5554,JHN,4,GUL,de ooman say sah a see ya a prophet wa god sen
5555,JHN,4,GUL,we fada beena woshup god ta dis mountain bot oona jew people say we mus go ta jerusalem fa woshup god
5556,JHN,4,GUL,jedus tell de ooman say ya mus bleebe wa a da tell ya
5557,JHN,4,GUL,de time gwine come wen oona ain gwine woshup we fada god pon dis mountain needa een jerusalem
5558,JHN,4,GUL,oona samaria people ain know de god wa oona da woshup
5559,JHN,4,GUL,bot we jew people know de god we da woshup cause shru de jew people god da sabe oda people
5560,JHN,4,GUL,stillyet de time da come an e done come now wen people wa da woshup fa true gwine woshup we fada god een dey haat
5561,JHN,4,GUL,an dey gwine woshup um een de right way jes like e stan fa true
5562,JHN,4,GUL,cause we fada god da look fa people like dat fa woshup um
5563,JHN,4,GUL,god a sperit an dem wa woshup um mus woshup um een dey haat an een de right way jes like e stan fa true
5564,JHN,4,GUL,de ooman tell jedus say a know dat de messiah wa dey call christ gwine come
5565,JHN,4,GUL,wen e come e gwine splain all ting ta we
5566,JHN,4,GUL,jedus tell um say a de one ya da taak bout
5567,JHN,4,GUL,same time jedus ciple dem come back an dey been stonish fa see jedus da taak ta a ooman
5568,JHN,4,GUL,bot ain none ob dem aks de ooman say wa ya wahn
5569,JHN,4,GUL,needa none ob um aks jedus say hoccome ya da taak ta de ooman
5570,JHN,4,GUL,den de ooman lef e wata jug an gone back ta town an e tell all de people dey fa come
5571,JHN,4,GUL,e tell um say oona mus come see a man wa tell me ebryting a done done
5572,JHN,4,GUL,oona tink e de messiah
5573,JHN,4,GUL,so de people lef town an come ta jedus
5574,JHN,4,GUL,same time jedus ciple dem beena try fa git jedus fa nyam sompin
5575,JHN,4,GUL,dey say teacha please tek sompin fa nyam
5576,JHN,4,GUL,bot jedus say a got food fa nyam wa oona ain know nottin bout
5577,JHN,4,GUL,so de ciple dem aks one noda say ya tink somebody done fetch um some food
5578,JHN,4,GUL,jedus tell um say wen a do wa de one wa sen me yah wahn me fa do an finish op all de wok e gii me fa do den dat me food
5579,JHN,4,GUL,oona kin taak say fo mo mont fo haabis ainty
5580,JHN,4,GUL,bot a da tell oona say look pon de fiel good
5581,JHN,4,GUL,de crop done ready fa haabis
5582,JHN,4,GUL,eben now de poson wa da cut de crop da git e pay
5583,JHN,4,GUL,eben now e da geda op de crop fa ebalastin life so dat de poson wa da plant de crop an de poson wa da geda um op all two dem heppy fa true togeda
5584,JHN,4,GUL,cause like people say one poson da plant an oda poson da geda op de crop
5585,JHN,4,GUL,e stan so a been sen oona fa haabis de crop een a fiel weh oona ain wok
5586,JHN,4,GUL,oda people done wok um an oona done gain fom de wok dey done
5587,JHN,4,GUL,plenty people ob samaria dey een dat town bleebe pon jedus cause de ooman say e tell me ebryting a done done
5588,JHN,4,GUL,so wen de people ob samaria come ta jedus dey beg um fa stay wid um
5589,JHN,4,GUL,an e stay dey two day
5590,JHN,4,GUL,cause e taak ta de people dey a heap mo ob um come fa bleebe pon jedus
5591,JHN,4,GUL,den dey tell de ooman say we bleebe now
5592,JHN,4,GUL,dis time yah e ain jes cause ob wa ya been tell we
5593,JHN,4,GUL,we bleebe now cause wesef done yeh um
5594,JHN,4,GUL,an we know dat e de sabior ob de wol fa true
5595,JHN,4,GUL,wen jedus done spen de two day dey een samaria e gone ta galilee
5596,JHN,4,GUL,jedus esef been say a prophet ain got no hona dey een e own country
5597,JHN,4,GUL,de people een galilee done been ta jerusalem ta de passoba feas an dey been see ebryting e beena do jurin dat time dey
5598,JHN,4,GUL,so wen jedus git ta galilee de people dey gim haaty welcome
5599,JHN,4,GUL,jedus gone back gin ta cana een galilee de same place weh e ton de wata eenta wine
5600,JHN,4,GUL,one gobment offisa been dey een cana an e hab a son wa been sick een capernaum
5601,JHN,4,GUL,wen de offisa yeh say dat jedus been come fom judea ta galilee e gone ta jedus an e beg um fa come ta capernaum fa heal e sick son wa mos dead
5602,JHN,4,GUL,jedus say ain none ob oona neba gwine bleebe dout oona see me da do miracle an oda great ting
5603,JHN,4,GUL,de offisa say please sah come long wid me now fo me son dead
5604,JHN,4,GUL,jedus tell um say ya kin go
5605,JHN,4,GUL,ya son gwine lib de man bleebe wa jedus tell um an e gone pon e way
5606,JHN,4,GUL,wiles e beena gwine ta e house e saabant dem meet um an tell um de nyews say ya boy gwine lib de offisa aks e saabant dem wa time e been wen e son staat fa git betta
5607,JHN,4,GUL,dey tell um say e been one oclock yestiddy atta noon wen de feba broke an lef um
5608,JHN,4,GUL,den de fada memba dat been de same time wen jedus been tell um say ya son gwine lib so de offisa an all de people een e house dey bleebe pon jedus
5609,JHN,4,GUL,dat been de secon time dat jedus done a miracle een galilee atta e come fom judea
5610,JHN,5,GUL,atta dat jedus gone ta jerusalem fa a jew holiday feas
5611,JHN,5,GUL,een jerusalem a pool ob wata been dey by de place dey call sheep gyate
5612,JHN,5,GUL,de jew people call dat pool bethesda an dey been fibe poch close by dat wata
5613,JHN,5,GUL,a whole heapa sick people been gone leddown pon dem fibe poch
5614,JHN,5,GUL,some dem been bline some been cripple op an some been paralyze
5615,JHN,5,GUL,all dem beena wait fa de waata fa moob
5616,JHN,5,GUL,fom time ta time one angel ob de lawd come down fa stir op de wata
5617,JHN,5,GUL,wen de wata moob de fus one wa git een de wata gwine be heal ob wasoneba ailment e hab one man been dey wa been sick tirtyeight yeah
5618,JHN,5,GUL,wen jedus come e see de man leddown dey
5619,JHN,5,GUL,e know dat man been sick a long time so e aks um say ya wahn fa git well
5620,JHN,5,GUL,de sick man ansa say sah a ain got nobody fa pit me een de wata wen e moob
5621,JHN,5,GUL,ebry time a da try fa git een somebody beat me ta de wata
5622,JHN,5,GUL,den jedus tell de man say git op fom dey
5623,JHN,5,GUL,pick op ya mat an waak all ob a sudden de man been well
5624,JHN,5,GUL,e pick op e mat an waak
5625,JHN,5,GUL,now den dis ting happen pon de jew woshup day
5626,JHN,5,GUL,so de jew leada dem see de man wa been sick an done git well da tote e mat
5627,JHN,5,GUL,dey tell um say dis yah we woshup day an e ginst we law fa ya fa tote ya mat pon we woshup day
5628,JHN,5,GUL,dat man ansa say de man wa mek me well tell me fa pick op me mat an waak
5629,JHN,5,GUL,den de jew leada dem aks um say wa man tell ya fa do dat
5630,JHN,5,GUL,de man wa jedus been mek well ain know who dat been cause dey been a heapa people dey an jedus done slip way
5631,JHN,5,GUL,jedus find dat man eenside god house
5632,JHN,5,GUL,e tell um say look yah ya well now
5633,JHN,5,GUL,mus dohn sin no mo or sompin mo wossa gwine happen ta ya
5634,JHN,5,GUL,den de man lef jedus an gone fa tell de jew leada dem say dat man wa mek um well e name jedus
5635,JHN,5,GUL,so den de jew leada dem staat fa do jedus bad cause e mek de man well pon de woshup day
5636,JHN,5,GUL,jedus tell um say me fada da wok all de time eben ta now an a da wok too
5637,JHN,5,GUL,wen jedus say dat de jew leada dem cide fa kill um fa sho cause e broke de jew law pon de woshup day
5638,JHN,5,GUL,an den too e eben say dat god e own fada so e mek esef same like god
5639,JHN,5,GUL,jedus ton ta de jew leada dem an e say a da tell oona fa true de son cyahn do nottin by esef
5640,JHN,5,GUL,e do jes wa e see e fada da do
5641,JHN,5,GUL,de son cyahn do nottin mo den dat
5642,JHN,5,GUL,wasoneba de fada do dat wa de son do too
5643,JHN,5,GUL,cause de fada lob e son an e da show um all wa e da do
5644,JHN,5,GUL,e gwine show de son mo ting wa e fa do wa a whole heap mo betta den dis ting yah
5645,JHN,5,GUL,dem gwine mek oona stonish bout um fa true
5646,JHN,5,GUL,jes like how de fada da mek people wa done dead git op come out fom dey grabe an mek um lib gin same fashion de son da gii life ta dem dat e wahn fa gim
5647,JHN,5,GUL,fodamo de fada esef ain jedge nobody
5648,JHN,5,GUL,e done gii e son all tority fa jedge people
5649,JHN,5,GUL,e do dat so dat all people gwine gii hona ta de son same like how dey gii hona ta de fada
5650,JHN,5,GUL,dem wa ain gii hona ta de son dey ain gii hona ta de fada wa sen de son eenta de wol
5651,JHN,5,GUL,a da tell oona fa true de poson wa da yeh me wod an bleebe pon de one wa sen me eenta de wol dat poson done got de true life wa ain neba gwine end an god ain gwine jedge um
5652,JHN,5,GUL,e been dead bot now e done cross oba ta de true life
5653,JHN,5,GUL,fa true de time da come an e done come now wen de people wa done dead gwine yeh wa god son da say an ebrybody wa yeh de son gwine lib
5654,JHN,5,GUL,cause de fada e de one weh life come fom an e got powa fa gii life
5655,JHN,5,GUL,same fashion e mek life come fom de son esef an e got powa fa gii life
5656,JHN,5,GUL,an de fada been gii de son de tority fa jedge all people cause de son e de man wa come fom god
5657,JHN,5,GUL,oona mus dohn be stonish bout dat
5658,JHN,5,GUL,de time da come wen all de people wa done dead an een dey grabe gwine yeh wa de son say
5659,JHN,5,GUL,dey gwine git op outta dey grabe
5660,JHN,5,GUL,dem wa beena do good gwine git op outta dey grabe an git life wa las faeba
5661,JHN,5,GUL,bot dem wa beena do bad dey gwine git op outta dey grabe an git jedge
5662,JHN,5,GUL,a ain got de tority fa do nottin by mesef
5663,JHN,5,GUL,a da jedge people same like how a yeh god tell me fa jedge um
5664,JHN,5,GUL,so den a jedge people de right way cause a ain da try fa do wa a wahn
5665,JHN,5,GUL,a da do wa me fada wa sen me wahn an no mo
5666,JHN,5,GUL,ef a say great ting bout mesef e ain gwine mount ta much cause nobody ain gwine bleebe wa a say
5667,JHN,5,GUL,bot dey a noda poson wa tell bout me an a know dat wa e say bout me dat de trute
5668,JHN,5,GUL,oona done sen messenja fa aks john bout me an wa john tell um dat de trute
5669,JHN,5,GUL,dat ain fa say dat a pend pon wa people say bout me
5670,JHN,5,GUL,a da tell oona dat wa john say bout me de trute so dat god kin sabe oona
5671,JHN,5,GUL,john been same like a lamp wa beena bun an de light shine bright fa mek all people see
5672,JHN,5,GUL,oona done gree fa leh de light shine pon oona fa a leetle wile an mek oona haat glad
5673,JHN,5,GUL,bot wa a da do show wa a da fa true mo den wa john say bout me
5674,JHN,5,GUL,a da do all wa me fada tell me fa do jes dat
5675,JHN,5,GUL,dem wok yah wa a da do da mek people know who a da
5676,JHN,5,GUL,dey show dat me fada sen me fa come eenta de wol
5677,JHN,5,GUL,an de fada wa sen me e too been say who a da
5678,JHN,5,GUL,oona ain neba yeh e boice
5679,JHN,5,GUL,oona ain neba see wa e look like
5680,JHN,5,GUL,an oona ain keep e wod een oona haat cause oona ain bleebe pon de one wa e sen fa come eenta de wol
5681,JHN,5,GUL,oona da study god wod haad cause oona tink dey gwine gii oona life wa las faeba
5682,JHN,5,GUL,an dem wod da tell bout me stillyet oona ain wahn fa come ta me so dat oona kin hab true life
5683,JHN,5,GUL,a ain da look fa people fa praise me
5684,JHN,5,GUL,bot a know oona
5685,JHN,5,GUL,a know oona ain lob god een oona haat
5686,JHN,5,GUL,a done come een me fada name
5687,JHN,5,GUL,e sen me wid e tority bot oona ain pay me no mind
5688,JHN,5,GUL,ef noda poson come een e own name an ain nobody sen um oona gwine pay mind ta um
5689,JHN,5,GUL,oona lob fa git praise fom one noda
5690,JHN,5,GUL,bot oona ain try fa git praise fom de onliest god
5691,JHN,5,GUL,so den how oona gwine bleebe wa a say
5692,JHN,5,GUL,bot oona mus dohn tink dat a gwine cuse oona ta de fada
5693,JHN,5,GUL,no moses de one wa gwine cuse oona ta de fada
5694,JHN,5,GUL,dat de same moses wa oona beena look fa sabe oona
5695,JHN,5,GUL,ef oona bleebe wa moses say fa true oona gwine bleebe wa a say cause moses write bout me
5696,JHN,5,GUL,bot oona ain bleebe wa e write bout me
5697,JHN,5,GUL,so den fa sho oona ain gwine bleebe wa a da say ainty
5698,JHN,6,GUL,atta wile jedus cross back oba lake galilee wa some call lake tiberias
5699,JHN,6,GUL,a big crowd ob people beena folla jedus cause dey see dem miracle wa e done wen e mek de sick people well
5700,JHN,6,GUL,jedus an e ciple dem gone op ta a mountain an seddown dey
5701,JHN,6,GUL,de time fa de jew passoba feas been close
5702,JHN,6,GUL,wen jedus look roun e see de big crowd ob people da come ta um so e aks philip say weh we gwine buy bread nuff fa feed dem people
5703,JHN,6,GUL,jedus say dat jes fa test philip fa see wa e gwine do
5704,JHN,6,GUL,cause jedus done been know wa e gwine do
5705,JHN,6,GUL,philip ansa jedus say fa gii all ob dem eben jes a leetle bit fa nyam we gwine haffa hab mo den two hundud silba coin fa buy de bread
5706,JHN,6,GUL,den noda one ob jedus ciple dem andrew de broda ob simon peter say dis leetle boy yah got fibe baaley bread an two fish
5707,JHN,6,GUL,bot dem ain gwine be nuff fa all dem people yah ainty
5708,JHN,6,GUL,jedus tell e ciple dem say oona mus tell de people fa seddown
5709,JHN,6,GUL,plenty grass been dey so ebrybody seddown
5710,JHN,6,GUL,dey been roun fibe tousan man dey
5711,JHN,6,GUL,jedus tek de bread an tell god tankya an den e gii out bread fa de people wa beena seddown
5712,JHN,6,GUL,e do de same ting wid de fish
5713,JHN,6,GUL,an all de people git all dey wahn fa nyam
5714,JHN,6,GUL,wen dey all been full op wid food jedus tell e ciple dem say mus geda op all de leetle piece dem wa lef oba
5715,JHN,6,GUL,mus dohn waste nottin
5716,JHN,6,GUL,so e ciple dem geda all de leetle piece dem wa been lef oba fom de fibe baaley bread atta de people done nyam an dey full op tweb basket wid bread
5717,JHN,6,GUL,wen de people see de miracle wa jedus done dey say fa true dis man de prophet wa moses say gwine come eenta de wol
5718,JHN,6,GUL,jedus know de people been wahn fa come git um an mek um king so e gone way gin op eenta de mountain
5719,JHN,6,GUL,e ain tek nobody wid um
5720,JHN,6,GUL,een de ebenin time de ciple dem gone ta de lake
5721,JHN,6,GUL,dey git eenta a boat an staat back cross de lake fa go ta capernaum
5722,JHN,6,GUL,night come an jedus still ain come ta um
5723,JHN,6,GUL,a big wind beena blow an de wata staat fa git rough
5724,JHN,6,GUL,de ciple dem row bout shree mile wen dey see jedus da waak pon de wata
5725,JHN,6,GUL,e waak op close ta de boat an dey been mos scaid ta det
5726,JHN,6,GUL,jedus tell um say dis me mus dohn be scaid
5727,JHN,6,GUL,wen dey know dat been jedus dey been heppy fa hep um eenta de boat
5728,JHN,6,GUL,an dat same time dey de boat reach lan weh dey beena go
5729,JHN,6,GUL,de crowd ob people beena stay dey ta de oda side ob de lake
5730,JHN,6,GUL,de nex day wen dey come fa see jedus dey memba dat jes one boat been dey
5731,JHN,6,GUL,dey know dat jedus ain been git eenta dat boat wid e ciple dem an de ciple dem done lef fa capernaum dout um
5732,JHN,6,GUL,den some oda boat dem come fom tiberias an lan close ta de place weh de crowd nyam de bread atta de lawd done tell god tankya fa de bread
5733,JHN,6,GUL,wen de people dem ain see jedus needa e ciple dem dey dey git eenta de boat dem an gone fa look fa jedus een capernaum
5734,JHN,6,GUL,wen de people cross ta de oda side ob de lake dey see jedus
5735,JHN,6,GUL,an dey aks um say teacha wen ya git yah
5736,JHN,6,GUL,jedus say a da tell oona fa true
5737,JHN,6,GUL,oona come da look fa me cause a been gii oona de bread an oona nyam til oona been sattify
5738,JHN,6,GUL,oona ain come ta me cause oona ondastan wa de miracle dem wa a da do mean
5739,JHN,6,GUL,oona mus dohn wok fa food wa ain gwine las
5740,JHN,6,GUL,stead ob dat oona mus wok fa de food wa da gii life wa ain neba gwine end
5741,JHN,6,GUL,dat de food wa de man wa come fom god gwine gii oona cause de fada god been show fa true dat e heppy wid me
5742,JHN,6,GUL,den de people aks jedus say wa we haffa do so dat we kin do de wok god wahn we fa do
5743,JHN,6,GUL,jedus ansa um say dis yah de wok wa god wahn oona fa do oona mus bleebe pon de one wa god sen eenta de wol
5744,JHN,6,GUL,dey aks um back say so den wa miracle ob powa ya gwine do so dat we gwine see an bleebe ya
5745,JHN,6,GUL,wa wok ya gwine do
5746,JHN,6,GUL,we ole people beena nyam de manna wen dey been dey een de wildaness
5747,JHN,6,GUL,like dey write een god book say e gim bread wa come fom heaben fa nyam
5748,JHN,6,GUL,jedus tell um say a da tell oona fa true ain moses wa been gii oona de bread wa come fom heaben
5749,JHN,6,GUL,me fada e de one wa da gii oona de true bread wa come fom heaben
5750,JHN,6,GUL,cause de bread wa god da gii dat de one wa da come down fom heaben an da gii people een de wol de true life
5751,JHN,6,GUL,den dey say please sah gii we dat bread all de time
5752,JHN,6,GUL,jedus tell um say a de bread wa da gii life
5753,JHN,6,GUL,ebrybody wa come ta me ain neba gwine git hongry an ebrybody wa bleebe pon me ain neba gwine git tosty
5754,JHN,6,GUL,bot like a done tell oona oona done see me stillyet oona ain bleebe pon me
5755,JHN,6,GUL,all dem wa me fada gii me gwine come ta me
5756,JHN,6,GUL,a ain neba gwine ton way nobody wa come ta me
5757,JHN,6,GUL,cause a come down fom heaben fa do wa de one wa sen me wahn me fa do
5758,JHN,6,GUL,a ain come down fom heaben fa do wa a wahn
5759,JHN,6,GUL,an de one wa sen me ain wahn me fa loss eben one ob all dem wa e done gii me
5760,JHN,6,GUL,e wahn me fa mek um all git op fom mongst de dead people an lib gin pon de las day
5761,JHN,6,GUL,cause me fada wahn all people wa da look ta e son an bleebe pon um fa git life wa ain neba gwine end
5762,JHN,6,GUL,an a gwine mek um all git op fom mongst de dead pon de las day
5763,JHN,6,GUL,den de jew dem staat fa aagy ginst um cause jedus say a de bread wa come down fom heaben
5764,JHN,6,GUL,dey say dis man yah jedus joseph son ainty
5765,JHN,6,GUL,we know e fada an e modda
5766,JHN,6,GUL,how e kin say now a come down fom heaben
5767,JHN,6,GUL,jedus tell um say oona mus dohn grumble mongst one noda ain nobody kin come ta me cep me fada wa sen me bring dat poson ta me
5768,JHN,6,GUL,an a gwine mek dat poson git op fom mongst de dead people pon de las day
5769,JHN,6,GUL,de prophet dem been write say god gwine laan all dem wa dey fa do
5770,JHN,6,GUL,ebrybody wa pay mind ta de fada an laan wa e laan um dey gwine come ta me
5771,JHN,6,GUL,dat ain mean fa say dat dey done see de fada
5772,JHN,6,GUL,ain nobody see de fada cep de one wa come fom god
5773,JHN,6,GUL,e de onliest one wa see de fada
5774,JHN,6,GUL,a da tell oona fa true de poson wa bleebe pon me dat one dey done git true life wa ain neba gwine end
5775,JHN,6,GUL,a de bread wa da gii life
5776,JHN,6,GUL,oona ole people beena nyam de manna wen dey been dey een de wildaness
5777,JHN,6,GUL,stillyet dey done dead
5778,JHN,6,GUL,bot dis de bread wa come down fom heaben dat a poson kin nyam an e ain gwine dead
5779,JHN,6,GUL,a de bread wa da gii life wa come down fom heaben
5780,JHN,6,GUL,ebrybody wa da nyam dis bread dat one gwine git true life wa ain neba gwine end
5781,JHN,6,GUL,dis bread wa a gwine gii dat me body wa a gwine gii fa be a sacrifice so dat all people een de wol kin git true life
5782,JHN,6,GUL,dis wa jedus say mek de people bex an dey staat fa aagy wid one noda
5783,JHN,6,GUL,dey say how dis man yah gwine gii we e body fa nyam
5784,JHN,6,GUL,jedus tell um say a da tell oona fa true
5785,JHN,6,GUL,ef oona ain nyam de body ob de man wa come fom god an drink e blood oona ain gwine git no true life
5786,JHN,6,GUL,ebrybody wa nyam me body an drink me blood dey got true life wa ain neba gwine end
5787,JHN,6,GUL,an a gwine mek um git op fom mongst de dead people an lib gin pon de las day
5788,JHN,6,GUL,cause me body de true food fa nyam an me blood de true drink
5789,JHN,6,GUL,ebrybody wa nyam me body an drink me blood dey da lib een me haat an a da lib een dey haat
5790,JHN,6,GUL,de fada wa da gii life e sen me fa come eenta de wol an de fada mek me git life
5791,JHN,6,GUL,same way so a gwine mek ebrybody wa nyam me body git life
5792,JHN,6,GUL,dis de bread wa come down fom heaben
5793,JHN,6,GUL,e ain like dat bread we ole people beena nyam wen dey been dey een de wildaness
5794,JHN,6,GUL,atta wile dey done dead
5795,JHN,6,GUL,bot de one wa nyam dis bread yah e gwine git life wa ain neba gwine end
5796,JHN,6,GUL,jedus tell de people all dem ting wen e beena laan um een de jew meetin house een capernaum
5797,JHN,6,GUL,plenty people wa beena folla jedus wen dey yeh dem wod dey say dem ting wa e da laan we dey too haad fa tek
5798,JHN,6,GUL,who kin gree fa do wa e da say
5799,JHN,6,GUL,jedus been know dat de people beena grumble bout wa e tell um eben dough nobody ain tell um
5800,JHN,6,GUL,so e aks um say dis ting mek oona wahn fa ton way fom me ainty
5801,JHN,6,GUL,well den wa gwine happen ef oona see de man wa come fom god da go back op ta de place weh e come fom
5802,JHN,6,GUL,god sperit da gii people life
5803,JHN,6,GUL,people ain got no powa fa gii life
5804,JHN,6,GUL,de wod dem wa a done tell oona dey da mek god sperit wa da gii life come ta oona
5805,JHN,6,GUL,stillyet some ob oona ain bleebe
5806,JHN,6,GUL,fom de time wen jedus fus staat fa laan de people e been know dem wa ain gwine bleebe pon um an de poson wa gwine sell um jedus taak gin say dis de ting wa mek me tell oona say ain nobody gwine come ta me cep de fada mek dat one able fa come ta me
5807,JHN,6,GUL,fom dat time dey plenty people wa beena folla jedus dey ton back an ain folla um no mo
5808,JHN,6,GUL,jedus aks de tweb ciple dem say oona wahn fa lef me too
5809,JHN,6,GUL,simon peter ansa say lawd who we gwine go ta
5810,JHN,6,GUL,ya de one wa da say dem wod wa da gii people life wa ain neba gwine end
5811,JHN,6,GUL,we bleebe an now we know dat ya de one dat god sen ta we
5812,JHN,6,GUL,den jedus say a done pick oona all tweb ainty
5813,JHN,6,GUL,stillyet one ob oona a debil jedus beena taak bout judas de son ob simon iscariot
5814,JHN,6,GUL,eben dough judas been one ob de tweb ciple dem e been gwine sell jedus
5815,JHN,7,GUL,atta dat jedus gone all roun galilee
5816,JHN,7,GUL,e ain been wahn fa go eenta judea cause de jew leada dem wa lib oba dey beena look fa kill um
5817,JHN,7,GUL,de jew feas ob tabernacle been close
5818,JHN,7,GUL,so e broda dem tell um say mus go way fom yah an go ta judea so dat de people wa da folla ya kin see dem miracle wa ya da do
5819,JHN,7,GUL,nobody ain gwine hide wa e da do wen e wahn people fa know um good
5820,JHN,7,GUL,ya da do dem miracle yah so den leh ebrybody een de wol know bout ya cause eben jedus own broda dem ain bleebe pon um jedus tell um say fa oona e ain matta wa time bot de time ain right fa me yet
5821,JHN,7,GUL,de people ob de wol dey boun fa like oona
5822,JHN,7,GUL,bot dey hate me cause a da tell um dat dey da do bad
5823,JHN,7,GUL,bot oona go head on ta jerusalem fa de feas
5824,JHN,7,GUL,a ain gwine dey cause de time fa me ain right
5825,JHN,7,GUL,atta jedus say dat e stay on een galilee
5826,JHN,7,GUL,atta jedus broda dem done gone ta jerusalem fa de feas jedus gone dey too
5827,JHN,7,GUL,e gone by esef so de people ain shim
5828,JHN,7,GUL,de jew leada dem beena look fa jedus dey
5829,JHN,7,GUL,dey beena aks de people fa um say weh dat man dey
5830,JHN,7,GUL,plenty people een de crowd beena whispa bout jedus
5831,JHN,7,GUL,some dem say jedus one good man
5832,JHN,7,GUL,oda dem say no jedus ain no good man
5833,JHN,7,GUL,e da fool de people
5834,JHN,7,GUL,bot nobody ain taak loud bout jedus fa mek de crowd yeh cause dey been scaid ob de jew leada dem
5835,JHN,7,GUL,de holiday feas done been gone bout haf way wen jedus gone ta god house an staat fa laan de people dey
5836,JHN,7,GUL,de jew leada dem stonish an dey aks say hoccome dis man know sommuch wen e ain been ta school eben one day
5837,JHN,7,GUL,jedus ansa um say e ain me own laanin
5838,JHN,7,GUL,a da laan oona bout de one wa sen me
5839,JHN,7,GUL,e tell me wa fa laan oona
5840,JHN,7,GUL,ebrybody wa wahn fa do wa god wahn dey gwine know ef god da tell me wa a da laan people or ef wa a da taak da come jes fom me
5841,JHN,7,GUL,de poson wa da tell jes wa da come fom esef e da try fa mek people praise um
5842,JHN,7,GUL,bot de poson wa wahn fa mek people praise de one wa sen um dat poson trute mout
5843,JHN,7,GUL,e ain got no lie noweh bout um
5844,JHN,7,GUL,moses done gii oona de law ainty
5845,JHN,7,GUL,bot ain none ob oona da do wa de law say
5846,JHN,7,GUL,wa mek oona da try fa kill me
5847,JHN,7,GUL,de crowd ob people ansa say ya got a debil dey een ya who dat da try fa kill ya
5848,JHN,7,GUL,jedus ansa um say oona all been stonish wen a done one miracle
5849,JHN,7,GUL,stillyet moses done tell oona fa circumcise oona boy chullun
5850,JHN,7,GUL,bot fa true moses ain de one wa fus staat fa circumcise
5851,JHN,7,GUL,de ole people fus staat fa do dat
5852,JHN,7,GUL,so oona da circumcise boy chullun pon de woshup day
5853,JHN,7,GUL,now den ef oona circumcise boy chullun pon de woshup day so dat oona kin keep de law wa moses gii oona hoccome oona bex wid me cause a mek a poson well pon de woshup day
5854,JHN,7,GUL,oona mus dohn jedge jes wa oona da see
5855,JHN,7,GUL,mus jedge how ting da fa true
5856,JHN,7,GUL,den some de people dey een jerusalem beena aks say dis de man wa de jew leada dem da try fa kill ainty
5857,JHN,7,GUL,bot see yah e da taak yah weh ebrybody yeh um an dey ain say nottin ginst um ya spose de jew leada dem know fa true dat jedus e de messiah
5858,JHN,7,GUL,bot wen de messiah come nobody ain gwine know weh e come fom an we all know weh dis man come fom
5859,JHN,7,GUL,so wen jedus beena laan de people een god house e taak loud say oona tink ya know me good ainty
5860,JHN,7,GUL,an oona tink ya know weh a come fom
5861,JHN,7,GUL,bot a ain come yah on me own
5862,JHN,7,GUL,de one wa sen me e fa true an oona ain know um
5863,JHN,7,GUL,bot a know um cause a come fom um an e sen me
5864,JHN,7,GUL,den dey try fa grab hole ta jedus an res um bot ain nobody tetch um cause de time fa tek um ain come yet
5865,JHN,7,GUL,stillyet heapa people een de crowd bleebe pon jedus
5866,JHN,7,GUL,dey say wen de messiah christ come e ain gwine do no mo miracle den wa dis man yah done do ainty
5867,JHN,7,GUL,de pharisee dem yeh de crowd da whispa dem ting bout jedus
5868,JHN,7,GUL,so de pharisee dem an de leada dem ob de priest dem dey sen gyaad fom god house fa grab hole ta jedus an res um
5869,JHN,7,GUL,jedus say a gwine stay wid oona jes a leetle wile longa
5870,JHN,7,GUL,den a gwine back ta de one wa sen me fa come eenta de wol
5871,JHN,7,GUL,wen dat time come oona gwine look fa me bot oona ain gwine find me cause oona ain able fa go ta de place weh a da gwine
5872,JHN,7,GUL,de jew leada dem staat fa taak ta one noda say weh dis man tink e da gwine weh we ain gwine find um
5873,JHN,7,GUL,ya tink e da gwine ta dem town weh de jew people da lib mongst de people wa ain jew fa laan dem wa ain jew dey
5874,JHN,7,GUL,dis man say oona gwine look fa me bot oona ain gwine find me
5875,JHN,7,GUL,an e say oona ain able fa go ta de place weh a da gwine
5876,JHN,7,GUL,wa e mean fa say
5877,JHN,7,GUL,de las day ob de holiday feas been a big day mo bigga den all de oda day
5878,JHN,7,GUL,dat day jedus stanop an say een a loud boice ebrybody wa tosty leh um come ta me
5879,JHN,7,GUL,come drink
5880,JHN,7,GUL,dey done write een god book say ebrybody wa bleebe pon me a heapa wata wa da gii life gwine come out like a riba fom eenside dey haat
5881,JHN,7,GUL,jedus say dat bout de sperit wa all de people wa bleebe pon um gwine git
5882,JHN,7,GUL,god ain gim e sperit yet cause e ain sen jedus fa go op eenta heaben an git hona yet
5883,JHN,7,GUL,some people een de crowd yeh wa jedus say an dey say fa true dis man yah de prophet wa we beena look fa oda people say dis man yah de messiah
5884,JHN,7,GUL,bot some say de messiah ain gwine come outta galilee ainty
5885,JHN,7,GUL,ain dey been write een god book say de messiah gwine come fom de fambly ob de people leada king david
5886,JHN,7,GUL,de messiah gwine bon een betlem de town weh king david been lib ainty
5887,JHN,7,GUL,so den de people beena spute an tek side ginst one noda bout jedus
5888,JHN,7,GUL,some ob de people been wahn fa grab hole ta jedus an res um bot nobody ain tetch um
5889,JHN,7,GUL,de gyaad dem fom god house come back ta de leada dem ob de priest dem an de pharisee dem
5890,JHN,7,GUL,an dem leada an pharisee aks de gyaad hoccome dey ain bring jedus ta um
5891,JHN,7,GUL,de gyaad dem ansa say nobody ain neba taak like dis man yah
5892,JHN,7,GUL,de pharisee dem say oona mean fa say dat jedus done fool oona too
5893,JHN,7,GUL,oona ain neba know no jew leada needa no pharisee wa bleebe pon jedus ainty
5894,JHN,7,GUL,dis crowd ob people yah ain know de law wa god gii moses so god gwine punish um now den one ob de pharisee dem been nicodemus
5895,JHN,7,GUL,e de one wa been gone fa see jedus fo all dis happen
5896,JHN,7,GUL,nicodemus taak ta e broda pharisee dem
5897,JHN,7,GUL,e say we law say we mus dohn condemn a poson fo we yeh wa dat poson got fa say so dat we kin know wa e done ainty
5898,JHN,7,GUL,den e broda pharisee dem ansa nicodemus say well ya da taak like ya come outta galilee too
5899,JHN,7,GUL,tek time fa look at wa dey done write een god book an ya gwine laan dat dey ain no prophet wa eba come outta galilee
5900,JHN,7,GUL, an all ob um gone ta dey own house
5901,JHN,8,GUL, jedus gone ta de mount olib
5902,JHN,8,GUL,day clean de nex day jedus gone back ta god house
5903,JHN,8,GUL,all de people geda roun um an e seddown an e laan um
5904,JHN,8,GUL,de jew law teacha an pharisee dem bring one ooman wa dey been ketch da sleep wid a man wa ain e husban
5905,JHN,8,GUL,dey mek de ooman stanop fo all de people
5906,JHN,8,GUL,den dey tell jedus say teacha dey ketch dis ooman da sleep wid a man wa ain e husban
5907,JHN,8,GUL,we jew law wa god gii moses chaage we fa chunk stone pon ooman like dis til e dead
5908,JHN,8,GUL,wa ya say bout dat
5909,JHN,8,GUL,dey say dat fa yeh wa jedus gwine say
5910,JHN,8,GUL,dey beena try fa mek jedus say sompin so dat dey kin cuse um say e ain ansa right
5911,JHN,8,GUL,bot jedus stoop down an write pon de groun wid e finga
5912,JHN,8,GUL,de law teacha an pharisee dem beena keep on da aks jedus bout dat so jedus stanop an say ef one ob oona yah ain neba sin leh dat poson chunk de fus stone pon dis ooman
5913,JHN,8,GUL,den jedus stoop down gin an write pon de groun
5914,JHN,8,GUL,wen dey yeh wa jedus say dey all lef dey one by one
5915,JHN,8,GUL,de ole one dem fus come outta dey an den de nyoung one dem
5916,JHN,8,GUL,so den jes jedus been lef an de ooman beena still stanop dey
5917,JHN,8,GUL,jedus stanop an aks de ooman say weh ebrybody
5918,JHN,8,GUL,ain nobody yah fa condemn ya
5919,JHN,8,GUL,de ooman ansa say ain nobody yah sah jedus tell um say a ain gwine condemn ya needa
5920,JHN,8,GUL,ya kin go now bot mus dohn sin no mo wen jedus taak gin ta de people e say a de light ob de wol
5921,JHN,8,GUL,de one wa da folla me gwine hab de light wa da gii life an e ain gwine neba waak een de daak
5922,JHN,8,GUL,de pharisee dem say ya jes da taak bout yasef
5923,JHN,8,GUL,nobody ain yah fa stan fa ya so wa ya da say ain mean nottin
5924,JHN,8,GUL,jedus ansa um say ain nobody yah fa stan fa me
5925,JHN,8,GUL,bot a da taak true cause a know weh a come fom an weh a da gwine
5926,JHN,8,GUL,oona ain know weh a come fom an oona ain know weh a da gwine
5927,JHN,8,GUL,oona da jedge like how people jedge oda people
5928,JHN,8,GUL,a ain jedge nobody
5929,JHN,8,GUL,bot ef a fa jedge people a gwine jedge um scraight
5930,JHN,8,GUL,cause ain jes me wa gwine jedge um
5931,JHN,8,GUL,me fada wa sen me e yah wid me
5932,JHN,8,GUL,een oona own jew law dey write say wen two people say de same ting bout wa happen dat mean dey da taak true
5933,JHN,8,GUL,a da stan fa mesef an me fada wa sen me e da stan fa me
5934,JHN,8,GUL,dey aks um say weh ya fada dey
5935,JHN,8,GUL,jedus ansa oona ain know me an oona ain know me fada
5936,JHN,8,GUL,ef oona been know me oona been gwine know me fada too
5937,JHN,8,GUL,jedus say dem wod wen e beena laan de people een god house eenside de room weh de collection box been
5938,JHN,8,GUL,bot nobody ain res um cause de time fa res um ain come yet
5939,JHN,8,GUL,jedus tell de people gin say a gwine off
5940,JHN,8,GUL,oona gwine look fa me bot oona gwine dead wid all oona sin
5941,JHN,8,GUL,oona ain able fa gone ta de place weh a da gwine
5942,JHN,8,GUL,so de jew leada dem say dis man say we ain able fa gone ta de place weh e da gwine
5943,JHN,8,GUL,oona tink dat mean e gwine kill esef
5944,JHN,8,GUL,jedus ansa um say oona blongst ta dis wol yah bot a come fom heaben
5945,JHN,8,GUL,oona come fom dis wol bot a ain come fom dis wol
5946,JHN,8,GUL,dat wa mek me tell oona say oona gwine dead wid all oona sin
5947,JHN,8,GUL,ef oona ain bleebe dat a de one a say a da fa sho oona gwine dead wid oona sin
5948,JHN,8,GUL,dey aks jedus say who ya da
5949,JHN,8,GUL,jedus ansa say a de one a say a da
5950,JHN,8,GUL,a beena tell oona fom de time wen a fus staat fa taak ta oona
5951,JHN,8,GUL,a hab a heapa ting fa say bout oona an a heapa ting fa jedge oona fa
5952,JHN,8,GUL,bot de one wa sen me e fa true
5953,JHN,8,GUL,an a da tell de people een de wol jes wa e tell me
5954,JHN,8,GUL,dey ain ondastan dat jedus beena tell um bout de fada wa dey een heaben
5955,JHN,8,GUL,so den jedus tell um say wen oona lif op de man wa come fom god den oona gwine know who a da
5956,JHN,8,GUL,oona gwine know dat a ain do nottin on me own
5957,JHN,8,GUL,a jes say wa de fada laan me fa say
5958,JHN,8,GUL,an de one wa sen me e dey wid me
5959,JHN,8,GUL,e ain lef me ta mesef cause all de time a da do jes wa e wahn me fa do
5960,JHN,8,GUL,plenty people wa yeh jedus say dem wod dey bleebe pon um
5961,JHN,8,GUL,so den jedus tell de jew dem wa bleebe pon um say ef oona keep on da do all wa a tell oona fa do oona me ciple fa true
5962,JHN,8,GUL,den oona gwine know de trute an de trute gwine mek oona free
5963,JHN,8,GUL,dey ansa jedus say we de chullun ob abraham
5964,JHN,8,GUL,we ain neba been nobody slabe
5965,JHN,8,GUL,so hoccome ya da tell we oona gwine be free
5966,JHN,8,GUL,jedus ansa um say a da tell oona fa true ebrybody wa sin dey de slabe ta sin
5967,JHN,8,GUL,slabe ain blongst ta e massa house faeba bot de son blongst ta e fada house faeba
5968,JHN,8,GUL,so ef god son mek oona free den oona gwine be free fa true
5969,JHN,8,GUL,a know oona de chullun ob abraham
5970,JHN,8,GUL,stillyet oona da try fa kill me cause oona ain wahn fa do wa a tell oona
5971,JHN,8,GUL,a da tell oona bout dem ting wa god me fada done show me bot oona da do wa oona own fada tell oona fa do
5972,JHN,8,GUL,dey ansa jedus say abraham we fada
5973,JHN,8,GUL,jedus tell um say ef oona been abraham chullun oona fa do dem same ting wa abraham been do
5974,JHN,8,GUL,a da tell oona jes dem true wod wa a yeh fom god
5975,JHN,8,GUL,stillyet oona da try fa kill me
5976,JHN,8,GUL,abraham ain do nottin like dat
5977,JHN,8,GUL,oona da do wa oona true fada do
5978,JHN,8,GUL,an dey tell jedus say god esef we onliest fada
5979,JHN,8,GUL,we ain no chullun pon de side
5980,JHN,8,GUL,jedus say ef god been oona fada fa true oona been gwine lob me
5981,JHN,8,GUL,cause a come fom god fa come yah
5982,JHN,8,GUL,a ain jes come on me own bot me fada god sen me
5983,JHN,8,GUL,hoccome oona so haad head dat oona ain ondastan wa a da say
5984,JHN,8,GUL,oona ain ondastan cause oona ain wahn fa yeh wa a da tell oona
5985,JHN,8,GUL,de debil e oona fada an oona wahn fa do wa oona fada wahn
5986,JHN,8,GUL,fom way back wen time staat de debil beena kill people
5987,JHN,8,GUL,an e ain like nottin true cause dey ain nottin true bout um
5988,JHN,8,GUL,wensoneba e da tell lie dat jes da show how e da cause e da tell lie all de time
5989,JHN,8,GUL,an e de one weh de lie fus staat
5990,JHN,8,GUL,bot a da tell de trute
5991,JHN,8,GUL,cause ob dat oona ain bleebe me ain eben one ob oona kin show dat a done sin ainty
5992,JHN,8,GUL,so den ef a da tell de trute hoccome oona ain bleebe me
5993,JHN,8,GUL,poson wa blongst ta god da listen ta god wod
5994,JHN,8,GUL,bot oona ain blongst ta god an dat hoccome oona ain listen ta god wod
5995,JHN,8,GUL,de jew people aks jedus say ain we da tell de trute wen we say ya come fom samaria an ya got a ebil sperit dey een ya
5996,JHN,8,GUL,jedus say a ain got no ebil sperit bot a gii hona ta me fada
5997,JHN,8,GUL,an oona ain gii me no hona tall
5998,JHN,8,GUL,a ain da try fa mek people gii me hona
5999,JHN,8,GUL,bot dey one wa gwine gii me hona an e gwine jedge scraight
6000,JHN,8,GUL,a da tell oona fa true ebrybody wa da do wa a da laan um dey ain neba gwine dead
6001,JHN,8,GUL,den de jew dem tell jedus say now we know fa sho dat ya got a ebil sperit dey een ya abraham done dead an all de prophet dem dead
6002,JHN,8,GUL,stillyet ya say ebrybody wa da do wa a da laan um dey ain neba gwine dead
6003,JHN,8,GUL,we fada abraham done dead
6004,JHN,8,GUL,ya mean fa say dat ya mo bigga den abraham
6005,JHN,8,GUL,de prophet dem done dead too
6006,JHN,8,GUL,who ya spose fa be
6007,JHN,8,GUL,jedus ansa um say ef a da gii hona ta mesef dat ain nottin
6008,JHN,8,GUL,me fada de one wa da gii hona ta me an e de one wa oona da call oona god
6009,JHN,8,GUL,oona ain neba know um bot a know um
6010,JHN,8,GUL,ef a say dat a ain know um a been fa lie same like oona
6011,JHN,8,GUL,bot a know um an a da do wa e say
6012,JHN,8,GUL,oona fada abraham been too heppy cause god show um de time wen a gwine come eenta de wol
6013,JHN,8,GUL,fo a bon e been know a gwine come so e been heppy
6014,JHN,8,GUL,de jew people say ya ain fifty yeah ole yet
6015,JHN,8,GUL,hoccome ya say ya done see abraham
6016,JHN,8,GUL,jedus ansa um say a da tell oona fa true fo abraham bon a da
6017,JHN,8,GUL,den de people pick op stone fa chunk pon jedus bot e hide an come out fom eenside god house
6018,JHN,9,GUL,wen jedus beena waak long e see a bline eye man wa been bon bline
6019,JHN,9,GUL,de ciple dem aks jedus say teacha who dat sin wa mek dis man yah bon bline
6020,JHN,9,GUL,dat man sin or e modda an e fada
6021,JHN,9,GUL,jedus ansa say de bline wa oona see een dis man eye yah ain got nottin fa do wid e own sin needa e modda an e fada sin
6022,JHN,9,GUL,e bline so dat people kin see de wok wa god gwine do een e life
6023,JHN,9,GUL,long as de daytime las we haffa do de wok wa de one wa sen me gii we fa do
6024,JHN,9,GUL,cause de night time da come an dey ain nobody gwine be able fa wok den
6025,JHN,9,GUL,wiles a dey yah een de wol a de light ob de wol
6026,JHN,9,GUL,atta jedus say dat e spit pon de groun
6027,JHN,9,GUL,den e mek mud wid de spit an e rub de mud pon de bline man eye
6028,JHN,9,GUL,e tell de man say mus go wash ya face een de wata ta de pool ob siloam
6029,JHN,9,GUL,siloam mean de one wa dey sen so de man gone
6030,JHN,9,GUL,an atta e wash e face dey een de wata jes den e able fa see
6031,JHN,9,GUL,e gone back ta e house e see ebryting
6032,JHN,9,GUL,e neighba dem an de people wa beena shim wen e nyuse fa beg dey say ain dis de man wa nyuse fa seddown an beg
6033,JHN,9,GUL,some people ansa say dat de man
6034,JHN,9,GUL,bot oda people say no dat ain de man
6035,JHN,9,GUL,e jes fabor um
6036,JHN,9,GUL,so den de man esef say a de man wa nyuse fa beg
6037,JHN,9,GUL,so de people aks um say hoccome ya kin see now
6038,JHN,9,GUL,de man ansa um de man dey call jedus mek mud wa e rub pon me eye
6039,JHN,9,GUL,den e tell me say mus go wash ya face een de wata ta de pool ob siloam
6040,JHN,9,GUL,so a gone an atta a wash me face a been able fa see
6041,JHN,9,GUL,dey aks um say weh jedus dey
6042,JHN,9,GUL,de man say a ain know weh e dey
6043,JHN,9,GUL,den de people tek de man wa been bon bline an gone ta de pharisee dem
6044,JHN,9,GUL,now den jedus been mek de mud an heal dat bline eye man pon de woshup day
6045,JHN,9,GUL,so de pharisee dem aks de man noda time hoccome e able fa see
6046,JHN,9,GUL,de man tell um say e rub mud pon me eye an a wash me face an now a able fa see
6047,JHN,9,GUL,some de pharisee dem say de man wa done dis ain come fom god cause e ain do wa de law say we fa do pon de woshup day
6048,JHN,9,GUL,bot some oda pharisee aks say hoccome a man wa da sin able fa do miracle like dem yah
6049,JHN,9,GUL,dem pharisee ain gree bout um
6050,JHN,9,GUL,so de pharisee dem aks de man gin say ya de one dat man mek able fa see
6051,JHN,9,GUL,so den wa ya say bout um
6052,JHN,9,GUL,de man wa been bon bline say dat man a prophet
6053,JHN,9,GUL,stillyet de jew leada dem ain bleebe de man been bline an now e kin see til wen dey sen fa e modda an e fada
6054,JHN,9,GUL,dey aks um say dis man oona chile
6055,JHN,9,GUL,oona say e bon bline
6056,JHN,9,GUL,well hoccome e able fa see now
6057,JHN,9,GUL,de man modda an fada ansa um say we know dis we chile an we know e been bline wen e bon
6058,JHN,9,GUL,bot we ain know hoccome e able fa see now
6059,JHN,9,GUL,an we ain know who dat heal e eye
6060,JHN,9,GUL,oona mus aks um
6061,JHN,9,GUL,e ole nuff
6062,JHN,9,GUL,e kin taak fa esef de man modda an e fada say dat cause dey been scaid ob dem jew leada
6063,JHN,9,GUL,de jew leada dem done beena gree dat ebrybody wa say e bleebe jedus de messiah christ dem leada gwine chunk um fom outta de jew meetin house
6064,JHN,9,GUL,dat wa mek de man modda an e fada say oona mus aks um
6065,JHN,9,GUL,e ole nuff
6066,JHN,9,GUL,e kin taak fa esef de jew leada dem call de man wa been bline fa come back an dey tell um say ya mus sweah fo god dat ya gwine tell we de trute we know dat dis man wa heal ya eye got sin een e life
6067,JHN,9,GUL,de man ansa um say a ain know ef e got sin or ef e ain got sin een e life
6068,JHN,9,GUL,one ting a know fa sho
6069,JHN,9,GUL,a been bline bot now a da see
6070,JHN,9,GUL,dey aks um gin say wa de man do ta ya fa heal ya eye
6071,JHN,9,GUL,de man ansa um say a done tell oona bot oona ain listen
6072,JHN,9,GUL,wa mek oona wahn me fa tell oona gin
6073,JHN,9,GUL,oona wahn fa be e ciple too
6074,JHN,9,GUL,wen dem pharisee yeh dat dey shrow slam at de man an say ya dat man ciple ainty we moses ciple
6075,JHN,9,GUL,we know god done taak ta moses bot dis man yah we ain eben know weh e come fom
6076,JHN,9,GUL,de man ansa say dat sho nuff scrange oona ain eben know weh dis man come fom bot e done heal me eye
6077,JHN,9,GUL,we know god ain yeh wa no sinna say ta um
6078,JHN,9,GUL,bot god yeh all de people wa woshup um fa true an do wa e tell um fa do
6079,JHN,9,GUL,fom wen god fus mek de wol nobody ain neba yeh say dat somebody done heal a poson wa been bon bline
6080,JHN,9,GUL,ef dis man ain been come fom god e ain been able fa do nottin
6081,JHN,9,GUL,den dem jew leada ansa say ya done bon wid sin all roun ya
6082,JHN,9,GUL,ya da try fa laan we
6083,JHN,9,GUL,den dey shrow de man outta de meetin house
6084,JHN,9,GUL,jedus yeh say dey been chunk de man out so e gone an find de man an e aks um say ya bleebe pon de man wa come fom god
6085,JHN,9,GUL,de man ansa say sah tell me who dis man wa come fom god so a kin bleebe pon um jedus say ya done shim
6086,JHN,9,GUL,e da taak ta ya
6087,JHN,9,GUL,de man say lawd a bleebe ya an e kneel down fo jedus an e woshup um
6088,JHN,9,GUL,jedus say a come eenta dis wol fa jedge so dat bline eye people kin see an dem wa see kin ton out fa be bline
6089,JHN,9,GUL,some pharisee been dey wid jedus an dey yeh wa e say
6090,JHN,9,GUL,dey aks jedus ya ain mean fa say we bline too ainty
6091,JHN,9,GUL,jedus tell um say ef oona been bline oona ain been guilty fa none ob oona sin
6092,JHN,9,GUL,bot now dat oona say oona ain bline dat mean dat oona guilty stillyet
6093,JHN,10,GUL,jedus say a da tell oona fa true de poson wa ain go shru de gyateway fa go eenside de sheep pen bot e climb een some oda side eenta weh de sheep dey e a tief an a robba
6094,JHN,10,GUL,de poson wa go shru de gyateway fa go eenside dat de shephud de one wa da mind de sheep fa true
6095,JHN,10,GUL,de gyateman kin open op de gyate fa de shephud an de sheep pay mind ta de shephud boice
6096,JHN,10,GUL,de shephud call e own sheep name an dey come ta um
6097,JHN,10,GUL,e da waak head ob um da lead um shru de gyateway outta de sheep pen
6098,JHN,10,GUL,an wen de shephud done lead all ob e own sheep out shru de gyateway e da waak head ob um
6099,JHN,10,GUL,an dey da folla um cause dey know e boice
6100,JHN,10,GUL,de sheep ain neba gwine folla noda poson wa dey ain know
6101,JHN,10,GUL,fa true dey gwine ron way fom noda poson cause dey ain know dat poson boice
6102,JHN,10,GUL,jedus tell dis paable ta de people bot dey ain ondastan wa e mean fa say
6103,JHN,10,GUL,so jedus tell um gin say a da tell oona fa true a de gyate fa de sheep fa go shru
6104,JHN,10,GUL,all dem people wa come fo me dey tief an robba an de sheep ain pay um no mind
6105,JHN,10,GUL,a de gyate
6106,JHN,10,GUL,ebrybody wa go shru me fa go eenside dey gwine be sabe
6107,JHN,10,GUL,dey gwine be free fa go een an come out fa go find green grass fa nyam
6108,JHN,10,GUL,de tief jes come fa tief fa kill an stroy
6109,JHN,10,GUL,bot a come so dat dey kin hab true life so dat dey kin lib a life ob joy wa heap op an ron oba
6110,JHN,10,GUL,a de good shephud
6111,JHN,10,GUL,de good shephud ready fa gii e life fa de sheep
6112,JHN,10,GUL,de poson wa git pay fa mind oda people sheep e ain no true shephud an de sheep ain blongst ta um
6113,JHN,10,GUL,so den de poson wa de sheep ain blongst ta wen e see de wolf da come e gwine ron way an lef de sheep
6114,JHN,10,GUL,den de wolf gwine come een pon dem sheep an grab hole ta one
6115,JHN,10,GUL,an de res ob de sheep gwine ron all oba de place
6116,JHN,10,GUL,de poson wa de sheep ain blongst ta e gwine ron way cause e dey fa git pay fa e wok
6117,JHN,10,GUL,so e ain cyah fa true bout no sheep
6118,JHN,10,GUL,a de good shephud
6119,JHN,10,GUL,jes like de fada know me an a know de fada same way so a know me own sheep an me own sheep know me
6120,JHN,10,GUL,an a ready fa gii me life fa de sheep
6121,JHN,10,GUL,a hab oda sheep wa blongst ta me bot dey ain een dis flock yah
6122,JHN,10,GUL,a haffa bring dem too
6123,JHN,10,GUL,an wen a taak ta um dey gwine pay mind ta me too
6124,JHN,10,GUL,so den all de sheep gwine come togeda an dey gwine be one flock an hab one shephud fa mind um
6125,JHN,10,GUL,me fada lob me cause a ready fa gii me life so dat wen a shru wid dat a gwine tek me life back op gin
6126,JHN,10,GUL,nobody ain gwine kill me ef a ain gree ta um
6127,JHN,10,GUL,a de one wa gree fa leh um kill me
6128,JHN,10,GUL,a got de powa fa gii me life an a got de powa fa tek me life back gin
6129,JHN,10,GUL,dat wa me fada done chaage me fa do
6130,JHN,10,GUL,wen de jew people yeh dem wod wa jedus say dey ain been able fa gree mongst deysef gin
6131,JHN,10,GUL,heapa dem say a ebil sperit dey een dat man e mad hoccome oona da listen ta um
6132,JHN,10,GUL,bot oda dem say ef a man got a ebil sperit een um e ain gwine taak like dat ain no way a ebil sperit able fa mek de bline see ainty
6133,JHN,10,GUL,winta time come an de people gone ta jerusalem fa de holiday dey call de feas ob de dedication
6134,JHN,10,GUL,an jedus been dey
6135,JHN,10,GUL,e beena waak een god house een de side dey call solomon piza
6136,JHN,10,GUL,de jew people geda roun um an aks um say how long ya gwine mek we wait
6137,JHN,10,GUL,ya mus tell we de plain trute so we kin ondastan ef ya de messiah dat god been promise
6138,JHN,10,GUL,jedus ansa um say a done tell oona bot oona ain bleebe me
6139,JHN,10,GUL,dem miracle wa a da do een me fada name dey da show oona dat a de messiah christ
6140,JHN,10,GUL,oona ain bleebe me cause oona ain me own sheep
6141,JHN,10,GUL,me sheep pay mind ta wa a da tell um
6142,JHN,10,GUL,a know um an dey da folla me
6143,JHN,10,GUL,a gim life wa las faeba
6144,JHN,10,GUL,dey ain gwine neba dead
6145,JHN,10,GUL,ain nobody able fa tek um outta me han
6146,JHN,10,GUL,me fada wa gii me dem sheep e hab powa mo bigga den all
6147,JHN,10,GUL,ain nobody able fa tek um outta me fada han
6148,JHN,10,GUL,me an me fada we one
6149,JHN,10,GUL,wen jedus say dat de jew people pick op stone gin fa stone um
6150,JHN,10,GUL,jedus tell um say a done do plenty miracle wa oona see an me fada gii me powa fa do um
6151,JHN,10,GUL,wish one ob dem miracle mek oona wahn fa stone me
6152,JHN,10,GUL,de jew people ansa um say we ain wahn fa stone ya fa none ob dem miracle wa ya done
6153,JHN,10,GUL,we wahn fa stone ya cause ya da hole god cheap
6154,JHN,10,GUL,ya jes a man bot ya da tek yasef fa be god jedus ansa um say een oona own law god say oona god dem ainty
6155,JHN,10,GUL,we know dat wa dey done write een god book true all de time
6156,JHN,10,GUL,an god done say ta de people wa e gii e wod ta dat dey god dem
6157,JHN,10,GUL,fa me own paat me fada done pick me fa do e wok an sen me fa come eenta de wol
6158,JHN,10,GUL,so wa mek oona say a da hole god cheap wen a say a de son ob god
6159,JHN,10,GUL,oona mus dohn bleebe me ef a ain da do wa me fada da do
6160,JHN,10,GUL,bot ef a da do wa me fada da do eben dough oona ain bleebe me now oona oughta bleebe cause oona see dem miracle wa a beena do
6161,JHN,10,GUL,cause ob dat oona kin know fa sho an ondastan dat me fada dey een me an a mesef dey een me fada
6162,JHN,10,GUL,den de people try fa grab hole ta jedus gin bot e git pass um
6163,JHN,10,GUL,den jedus cross back oba de jerden riba an gone ta de place weh john fus nyuse fa bactize people an e stay dey
6164,JHN,10,GUL,heapa people gone fa meet um dey an dey tell one noda say john ain neba done no miracle bot ebryting wa e say bout dis man yah all dem ting been true
6165,JHN,10,GUL,an a heapa people een dat place bleebe pon jedus
6166,JHN,11,GUL,one man name lazarus been sick
6167,JHN,11,GUL,e beena lib een bethany de town weh mary an e sista martha beena lib
6168,JHN,11,GUL,dis mary yah dat same ooman wa been pour pafume pon de lawd foot an den wipe um wid e hair
6169,JHN,11,GUL,e broda lazarus de one wa sick
6170,JHN,11,GUL,so de two sista dem sen wod ta jedus say lawd ya fren wa ya lob e sick
6171,JHN,11,GUL,wen jedus yeh dat e say dis ailment yah ain gwine mean dat lazarus gwine dead
6172,JHN,11,GUL,dis ailment happen fa mek people see god powa an praise um an so dat de son ob god gwine git praise
6173,JHN,11,GUL,jedus lob martha an e sista an lazarus
6174,JHN,11,GUL,stillyet wen jedus yeh dat lazarus been sick e stay two mo day een de place weh e been
6175,JHN,11,GUL,atta de two day done pass e tell e ciple dem say leh we go back ta judea
6176,JHN,11,GUL,e ciple dem tell jedus say teacha jes a leetle time back de jew dem wa lib dey beena try fa stone ya
6177,JHN,11,GUL,now ya wahn fa go back dey
6178,JHN,11,GUL,jedus ansa um say dey tweb hour fom sunop til sundown ainty
6179,JHN,11,GUL,so ef somebody da waak een de daytime e ain gwine stumble cause e da see de light wa dey een dis wol
6180,JHN,11,GUL,bot de one wa da waak een de night time gwine stumble cause e ain got no light een um
6181,JHN,11,GUL,jedus say dat an den e say fodamo we fren lazarus done gone fa sleep bot a gwine wake um op
6182,JHN,11,GUL,de ciple dem say lawd ef lazarus da sleep e gwine git well
6183,JHN,11,GUL,wen jedus say lazarus done gone fa sleep e wahn fa mek e ciple dem ondastan dat lazarus done dead
6184,JHN,11,GUL,bot de ciple dem beena tink jedus mean fa say lazarus jes da sleep
6185,JHN,11,GUL,so jedus tell um plain say lazarus done dead
6186,JHN,11,GUL,bot fa oona sake a glad a ain been dey wid um cause dat gwine leh oona laan fa bleebe pon me
6187,JHN,11,GUL,leh we gone ta um
6188,JHN,11,GUL,thomas wa dey call de twin e tell de oda ciple dem say leh we all go long wid de teacha too so we kin dead wid um
6189,JHN,11,GUL,wen jedus git ta lazarus place e find out say lazarus been dead fo day
6190,JHN,11,GUL,e ain been two mile tween bethany an jerusalem
6191,JHN,11,GUL,an heapa jew dem done been come fa tell martha an mary dat dey saary dey broda lazarus dead
6192,JHN,11,GUL,wen martha yeh say jedus da come e gone fa meet um
6193,JHN,11,GUL,bot mary ain come outta de house
6194,JHN,11,GUL,martha tell jedus say lawd ef ya been yah me broda ain been fa dead stillyet a know eben now god gwine gii ya wasoneba ya aks um fa
6195,JHN,11,GUL,jedus tell martha say ya broda gwine git op an come outta e grabe
6196,JHN,11,GUL,e gwine lib gin
6197,JHN,11,GUL,martha ansa say a know e gwine git op an come outta e grabe pon de las day wen all people gwine git op an come outta dey grabe
6198,JHN,11,GUL,jedus tell um say a da mek people git op an come outta dey grabe an a da gim life
6199,JHN,11,GUL,de one wa bleebe pon me eben dough e done dead stillyet e gwine lib gin
6200,JHN,11,GUL,an de one wa da lib an bleebe pon me e ain neba gwine dead
6201,JHN,11,GUL,ya bleebe dat
6202,JHN,11,GUL,martha ansa say yeah lawd a bleebe ya de messiah christ god son wa been fa come eenta de wol
6203,JHN,11,GUL,atta martha done say dat e gone back an call e sista mary off by esef
6204,JHN,11,GUL,e tell um say de teacha come an e da aks fa ya
6205,JHN,11,GUL,wen mary yeh dat e git op an mek hace an gone fa meet jedus
6206,JHN,11,GUL,jedus ain git ta de willage yet
6207,JHN,11,GUL,e still been dey een de place weh martha been meet um
6208,JHN,11,GUL,de jew people wa beena sit wid mary dey een e house fa ease e haat dey see mary git op an mek hace an go out so dey folla um
6209,JHN,11,GUL,dey beena tink e beena gwine ta lazarus grabe fa weep dey
6210,JHN,11,GUL,wen mary git ta de place weh jedus been an e shim e git down pon de groun down by e foot an say lawd ef ya been yah me broda ain been fa dead wen jedus see how mary an de jew dem wa been come long wid um beena weep e haat been too hebby an e beena trouble fa true
6211,JHN,11,GUL,jedus aks um say weh oona bury um
6212,JHN,11,GUL,dey ansa lawd come see de place
6213,JHN,11,GUL,jedus weep
6214,JHN,11,GUL,de jew dem say look yah oona kin see e beena lob lazarus a whole heap bot some ob dem say jedus done open op de bline man eye ainty
6215,JHN,11,GUL,hoccome e ain been able fa keep lazarus fom det
6216,JHN,11,GUL,jedus haat been too hebby gin
6217,JHN,11,GUL,e gone ta de tomb
6218,JHN,11,GUL,dat tomb been a cabe a big rock wid a hole een um an a stone been dey da kiba de doormout
6219,JHN,11,GUL,jedus say oona mus moob de stone fom de doormout martha de sista ob de one wa done dead say lawd de place gwine smell bad cause e been fo day now since we bury um jedus tell martha say ain a tell ya say ya gwine see god powa ef ya bleebe pon me
6220,JHN,11,GUL,so dey moob de stone fom de doormout
6221,JHN,11,GUL,jedus look op an pray say fada a da tell ya tankya cause ya done yeh me an ansa me wen a pray
6222,JHN,11,GUL,a know ya yeh me an ansa me all de time
6223,JHN,11,GUL,bot a da say dis fa sake ob dem people wa da stanop yah so dey kin bleebe dat ya sen me
6224,JHN,11,GUL,wen jedus done say dat e holla een a loud boice say lazarus come outta dey lazarus come outta e tomb
6225,JHN,11,GUL,e two han an e two foot been wrop op wid linen closs an a closs piece been wrop roun e face
6226,JHN,11,GUL,jedus tell de people say loose de closs dem an leh um go
6227,JHN,11,GUL,so den a heapa de jew dem wa been come fa sit wid mary dey see wa jedus done an dey bleebe pon um
6228,JHN,11,GUL,bot some ton back an gone an tell de pharisee dem wa jedus done
6229,JHN,11,GUL,den de jew priest leada dem an de leada ob de pharisee dem call a meetin wid de oda jew leada dem ob de council
6230,JHN,11,GUL,dey say wa we fa do
6231,JHN,11,GUL,oona see all de miracle dem wa dis man yah da do
6232,JHN,11,GUL,ef we lef um lone fa do mo ob dem miracle all de people gwine bleebe pon um
6233,JHN,11,GUL,an wen dat happen de roman dem gwine come fa tek way we house ob god an stroy we people too
6234,JHN,11,GUL,one man dey name caiaphas
6235,JHN,11,GUL,dat yeah e been de head man ob de priest leada dem
6236,JHN,11,GUL,e say oona ain know nottin tall oona ain ondastan dat e mo betta fa leh jes one man dead fa sake ob all de people den fa leh dem roman stroy all we people caiaphas ain jes say dem wod yah on e own bot wen e been de head man dat yeah ob de priest leada dem e beena tell de people head ob time say jedus gwine dead fa sake ob all de jew people
6237,JHN,11,GUL,an jedus ain dead jes fa de jew people
6238,JHN,11,GUL,e dead fa all god chullun dem people wa scatta all bout an fa bring um togeda fa be one fambly
6239,JHN,11,GUL,fom de day wen caiaphas say dat de jew leada dem mek scheme fa kill jedus
6240,JHN,11,GUL,cause ob dat jedus ain waak out een de open gin weh all de jew dem been able fa shim
6241,JHN,11,GUL,e lef judea an gone ta a place close ta de wildaness ta a town name ephraim
6242,JHN,11,GUL,oba dey e stay wid e ciple dem
6243,JHN,11,GUL,de time fa de passoba feas been close so plenty people gone fom roun de countryside ta jerusalem
6244,JHN,11,GUL,dey gone fa do de ting dem wa fa mek um clean een god eye same like how de jew law say fo de time fa de passoba come
6245,JHN,11,GUL,dey beena look fa jedus
6246,JHN,11,GUL,wen dey geda een god house dey beena aks one noda say wa ya tink
6247,JHN,11,GUL,jedus ain gwine come ta de passoba feas tall ainty
6248,JHN,11,GUL,now den de jew priest leada dem an de leada ob de pharisee dem beena chaage de people say ef one ob oona know weh jedus dey ya mus tell we so dat we kin go res um
6249,JHN,12,GUL,six day fo de passoba holiday staat jedus gone ta bethany weh lazarus lib
6250,JHN,12,GUL,dat de man wa done dead an jedus mek um git op fom e tomb an lib gin
6251,JHN,12,GUL,some ob jedus fren dem beena cook suppa fa hona jedus
6252,JHN,12,GUL,martha beena hep fa saab de food an lazarus one ob de people wa beena seddown longside de table wid jedus
6253,JHN,12,GUL,wiles dey beena nyam mary git a whole pint ob pafume
6254,JHN,12,GUL,dey mek dat pafume fom jes de nard plant an e cost a whole heapa money
6255,JHN,12,GUL,mary pour dat pafume pon jedus foot
6256,JHN,12,GUL,den e wipe um op wid e hair
6257,JHN,12,GUL,all de people een de house beena smell de sweet scent ob dat pafume
6258,JHN,12,GUL,one ob jedus ciple dem judas iscariot wa been gwine ton jedus een e ain like wa mary done
6259,JHN,12,GUL,e say hoccome dey ain sell dis pafume yah fa shree hundud silba coin an gii de money ta de po people wa ain got nottin
6260,JHN,12,GUL,judas ain say dat cause e been wahn fa hep de people wa ain got nottin
6261,JHN,12,GUL,e say dat cause e been a tief
6262,JHN,12,GUL,e beena keep de money bag fa jedus an e ciple dem bot e beena tief some dat money fa esef
6263,JHN,12,GUL,bot jedus say mus dohn bodda dat ooman e right dat e done dat fa de day wen dey gwine bury me
6264,JHN,12,GUL,dem people wa ain got nottin gwine stay wid oona all de time bot a mesef ain gwine stay wid oona all de time
6265,JHN,12,GUL,a whole heapa jew people yeh say jedus been dey een bethany so dey gone dey
6266,JHN,12,GUL,dey ain gone jes fa meet jedus
6267,JHN,12,GUL,dey gone dey fa see lazarus too de man wa done dead an jedus mek um git op fom e tomb an lib gin
6268,JHN,12,GUL,so de leada dem ob de priest dem beena mek scheme fa kill lazarus too
6269,JHN,12,GUL,cause wen jedus mek lazarus lib gin a heapa jew people lef dey leada dem an bleebe pon jedus
6270,JHN,12,GUL,de nex day de big crowd wa been come ta jerusalem fa de passoba feas dey yeh say jedus beena come ta jerusalem
6271,JHN,12,GUL,so den dey cut a whole heapa palm branch an gone out fa meet jedus een de road
6272,JHN,12,GUL,dey beena holla say praise god god bless de one wa come een de name ob de lawd god bless de king ob israel jedus find a nyoung donkey an e ride pon um
6273,JHN,12,GUL,all dis been jes like dey been write een god book say oona mus dohn be scaid oona wa dey een zion look yonda oona king da come e da ride pon a nyoung donkey
6274,JHN,12,GUL,jedus ciple dem ain been ondastan wa dat mean
6275,JHN,12,GUL,bot wen god done mek jedus git op outta e tomb an lib gin an god gim hona an glory fa true de ciple dem memba say dis wod wa been write een god book been bout jedus
6276,JHN,12,GUL,an dey see dat all wa been write down e happen jes like god book say
6277,JHN,12,GUL,de crowd wa been dey wid jedus wen e call lazarus fa come outta e tomb an mek um lib gin dey beena spread de nyews bout wa happen
6278,JHN,12,GUL,dat mek a whole heapa people go out fa meet jedus cause dey been yeh say e done do dat miracle
6279,JHN,12,GUL,den de pharisee dem tell one noda say see dey we ain able fa do nottin all de people da folla um some greek people been dey mongst de people wa gone fa woshup god een jerusalem wen de time fa de feas come
6280,JHN,12,GUL,dem greek gone ta philip
6281,JHN,12,GUL,e de one wa come fom bethsaida dey een galilee
6282,JHN,12,GUL,dey tell philip say sah we wahn fa see jedus
6283,JHN,12,GUL,philip gone an tell andrew an den dem two gone an tell jedus wa de greek people been wahn
6284,JHN,12,GUL,jedus ansa um say de time done yah wen god gwine show de true glory ob de man wa come fom god
6285,JHN,12,GUL,a da tell oona fa true one seed ob wheat jes gwine stay one seed ef e ain faddown an go eenta de groun an dead
6286,JHN,12,GUL,bot ef dat seed go eenta de groun an dead e gwine grow an beah a whole heapa seed
6287,JHN,12,GUL,de poson wa lob e own life gwine loss um bot ebrybody wa hate e own life een dis wol gwine keep e life faeba
6288,JHN,12,GUL,de poson wa da wok fa me e haffa do wa a tell um fa do
6289,JHN,12,GUL,de poson wa da wok fa me e gwine stay wid me wehsoneba a da
6290,JHN,12,GUL,fodamo me fada gwine gii hona ta ebrybody wa da wok fa me
6291,JHN,12,GUL,now me haat burden down an wa a gwine say
6292,JHN,12,GUL,a cyahn say fada sabe me fom dat hour wen a gwine suffa
6293,JHN,12,GUL,cause ob dis bery ting a come eenta dis wol
6294,JHN,12,GUL,fada mek people see dat dey oughta gii ya glory den a boice speak fom outta heaben say a done mek people see dat dey oughta gii me glory an a gwine mek um see dat gin
6295,JHN,12,GUL,de crowd wa beena stanop dey yeh de boice an dey say e been tunda
6296,JHN,12,GUL,oda people say a angel taak ta um
6297,JHN,12,GUL,bot jedus say dis boice yah ain taak fa sake ob me
6298,JHN,12,GUL,e taak fa oona sake
6299,JHN,12,GUL,dis de time now wen god gwine jedge all de people een de wol
6300,JHN,12,GUL,an dis de time now wen e gwine win out oba de one wa da rule dis wol an dribe um out
6301,JHN,12,GUL,wen dey hice me op fom de groun a gwine draw all people ta me
6302,JHN,12,GUL,wen jedus say dat e beena tell bout how e gwine dead
6303,JHN,12,GUL,de crowd ansa jedus say we law da say de messiah ain gwine dead
6304,JHN,12,GUL,e gwine lib faeba
6305,JHN,12,GUL,hoccome ya say e haffa happen dat dey gwine hice op de man wa come fom god
6306,JHN,12,GUL,who dat dis man wa come fom god
6307,JHN,12,GUL,jedus tell um say de light gwine stay wid oona jes a leetle bit mo
6308,JHN,12,GUL,oona mus waak wiles de light dey dey so dat de daak ain gwine meet oona wen oona da waak
6309,JHN,12,GUL,cause de one wa da waak een de daak ain know weh e da gwine
6310,JHN,12,GUL,now wen de light dey wid oona bleebe pon de light so dat oona kin be de kinda people wa stay een de light all de time
6311,JHN,12,GUL,atta jedus say dat e lef de people an gone ta a place weh dey ain been able fa find um
6312,JHN,12,GUL,eben dough jedus beena do all dem miracle wa de people see fa deysef dey still ain been bleebe pon jedus
6313,JHN,12,GUL,all dis happen so dat de wod wa de prophet isaiah been say gwine come true
6314,JHN,12,GUL,e say lawd who dat wa been bleebe we wod
6315,JHN,12,GUL,who dat de lawd show e powa ta
6316,JHN,12,GUL,de people ain able fa bleebe cause like isaiah say dis yah too god done bline de people eye an e done mek dey haat haad so dat dey ain able fa see wid dey eye an dey ain able fa ondastan wid dey haat an dey ain ton ta me fa heal um
6317,JHN,12,GUL,isaiah say dem wod yah cause e see how god gwine gii jedus glory
6318,JHN,12,GUL,stillyet eben heapa jew tority dem bleebe pon jedus een dat time
6319,JHN,12,GUL,bot cause dey been scaid ob de pharisee dem dey ain tell oda people dat dey bleebe pon jedus
6320,JHN,12,GUL,dey been scaid de tority dem gwine dribe um outta de jew meetin house
6321,JHN,12,GUL,dey been lob fa hab praise fom people mo den dey lob fa hab praise fom god
6322,JHN,12,GUL,jedus taak een a loud boice say ebrybody wa bleebe pon me e ain jes bleebe pon me
6323,JHN,12,GUL,e da bleebe pon de one wa sen me too
6324,JHN,12,GUL,an wen somebody da look at me e da see de one wa sen me
6325,JHN,12,GUL,a done come eenta de wol like light so dat ebrybody wa bleebe pon me ain gwine stay een de daak
6326,JHN,12,GUL,wen somebody yeh me wod an ain do wa a da tell um a ain gwine jedge um
6327,JHN,12,GUL,a ain come fa jedge de people een de wol
6328,JHN,12,GUL,a come fa sabe de people
6329,JHN,12,GUL,dey a jedge dey wa gwine jedge ebrybody wa ton e back pon me ebrybody wa ain wahn fa bleebe de wod wa a da say
6330,JHN,12,GUL,dem wod wa a done say gwine condemn dat one wen de las day come dat so e stan cause a ain jes da taak on me own
6331,JHN,12,GUL,me fada wa sen me done chaage me e tell me wa a haffa say an how a haffa say um
6332,JHN,12,GUL,an a know dat de wod wa me fada chaage me fa say dat da mek people git life wa gwine las faeba
6333,JHN,12,GUL,so den wa me fada tell me fa say dat jes wa a da say
6334,JHN,13,GUL,de time ob de passoba feas come close an jedus been know de time been come fa um fa lef dis wol an gone back ta de fada
6335,JHN,13,GUL,fom de fus jedus been lob e own people een de wol dem wa bleebe pon um
6336,JHN,13,GUL,now e da show um fa true hommuch e lob um
6337,JHN,13,GUL,een de ebenin jedus an e ciple dem beena nyam
6338,JHN,13,GUL,de debil been pit eenta judas haat dat e oughta ton jedus een ta dem wa been ginst um
6339,JHN,13,GUL,dis judas yah been simon iscariot chile
6340,JHN,13,GUL,jedus been know dat de fada been gim all powa fa win out oba ebryting
6341,JHN,13,GUL,e been know dat e come fom god an e gwine go back ta god
6342,JHN,13,GUL,so jedus git op fom de table weh dey been seddown da nyam
6343,JHN,13,GUL,e pull off e robe wa e weah oba e oda cloes an tie a towel roun e wais
6344,JHN,13,GUL,den e pit wata een a basin an staat fa wash e ciple dem foot
6345,JHN,13,GUL,e dry um wid de towel wa been tie roun e wais
6346,JHN,13,GUL,wen jedus come ta simon peter peter aks jedus say lawd ya da come fa wash me foot
6347,JHN,13,GUL,jedus ansa um say ya ain ondastan wa a da do now
6348,JHN,13,GUL,bot ya gwine ondastan um by an by
6349,JHN,13,GUL,simon peter tell jedus say no ya ain neba gwine wash me foot jedus ansa say ef a ain wash ya foot ya ain got no place wid me
6350,JHN,13,GUL,so simon peter tell jedus say well den lawd ef dat so e stan mus dohn wash jes me foot
6351,JHN,13,GUL,mus wash me han an me head too jedus ansa um say de one wa done wash e body ain need fa wash e body gin cause e done clean all oba
6352,JHN,13,GUL,e jes need fa wash e foot wa git dorty gin
6353,JHN,13,GUL,oona clean bot all ob oona ain clean
6354,JHN,13,GUL,jedus done been know who dat gwine ton um een ta dem wa been ginst um
6355,JHN,13,GUL,dat mek um say oona clean bot all ob oona ain clean
6356,JHN,13,GUL,wen jedus been wash all de ciple dem foot e pit on e robe gin oba e oda cloes
6357,JHN,13,GUL,den e gone an seddown gin ta de table weh e beena nyam
6358,JHN,13,GUL,e aks e ciple dem say oona ondastan wa a jes done ta oona
6359,JHN,13,GUL,oona da call me teacha an lawd an oona right wen oona say dat cause dat wa a da
6360,JHN,13,GUL,now den a oona lawd an teacha done wash oona foot
6361,JHN,13,GUL,same fashion oona oughta wash one noda foot
6362,JHN,13,GUL,a done do dat fa show oona wa oona oughta do so dat oona gwine do de same ting
6363,JHN,13,GUL,a da tell oona fa true ain no saabant wa mo betta den e massa an ain no messenja wa mo greata den de one wa sen um
6364,JHN,13,GUL,now dat oona know dat oona gwine be heppy fa true ef oona do dat jes like a done tell oona fa do
6365,JHN,13,GUL,a ain da taak bout all ob oona
6366,JHN,13,GUL,a know dem wa a done pick
6367,JHN,13,GUL,bot wa dey done write een god book haffa happen
6368,JHN,13,GUL,dey write say de one wa da nyam me bread done ton ginst me
6369,JHN,13,GUL,a da tell oona now wa gwine happen so dat wen e happen oona gwine bleebe a da who a da
6370,JHN,13,GUL,a da tell oona fa true whosoneba gii haaty welcome ta de one wa a sen dat poson da gii haaty welcome ta me too
6371,JHN,13,GUL,an whosoneba gii haaty welcome ta me dat poson da gii haaty welcome ta de one wa sen me
6372,JHN,13,GUL,wen jedus done say dat e haat been hebby
6373,JHN,13,GUL,an e taak plain say a da tell oona fa true one ob oona gwine ton me een ta dem wa ginst me
6374,JHN,13,GUL,de ciple dem been bumfumble
6375,JHN,13,GUL,dey look at one noda cause dey ain know wish one ob dem jedus beena taak bout
6376,JHN,13,GUL,one ob e ciple dem wa jedus lob a whole heap e beena seddown close ta jedus
6377,JHN,13,GUL,simon peter mek sign ta dat ciple wa close ta jedus an say aks um wish one e da taak bout
6378,JHN,13,GUL,so dat ciple moob mo close ta jedus aks um say lawd who dat ya da taak bout
6379,JHN,13,GUL,jedus ansa say a gwine dip dis piece ob bread eenta de sauce an gim ta um
6380,JHN,13,GUL,dat de man
6381,JHN,13,GUL,so jedus dip de piece ob bread eenta de sauce an gim ta judas simon iscariot chile
6382,JHN,13,GUL,jes wen judas tek dat bread satan gone eenta e haat
6383,JHN,13,GUL,jedus tell judas say wa ya gwine do go do um quick none ob de oda ciple dem wa beena seddown ta de table fa nyam wid jedus ain ondastan hoccome jedus tell judas dat
6384,JHN,13,GUL,since judas beena keep de money bag fa um some tink jedus been tell judas fa go buy ting wa dey need fa de passoba feas or dey tink say jedus been tell judas fa go gii sompin ta de po people
6385,JHN,13,GUL,jes wen judas tek de bread e lef an gone out quick an e been daak
6386,JHN,13,GUL,atta judas gone jedus tell de oda ciple dem say now god gwine show de people de glory ob de man wa come fom god
6387,JHN,13,GUL,an god gwine nyuse de man wa come fom god fa show god glory
6388,JHN,13,GUL,an ef de man wa come fom god show de people god glory den god gwine show de glory ob de man wa come fom god
6389,JHN,13,GUL,an god gwine do dat now
6390,JHN,13,GUL,me chullun a ain gwine stay yah wid oona much mo longa
6391,JHN,13,GUL,oona gwine look fa me bot a da tell oona same wa a done tell dem jew leada oona cyahn go ta de place weh a da gwine
6392,JHN,13,GUL,an now a da gii oona a nyew chaage
6393,JHN,13,GUL,oona fa lob one noda
6394,JHN,13,GUL,same fashion a done lob oona same fashion oona fa lob one noda
6395,JHN,13,GUL,ef oona da lob one noda ebrybody gwine know dat oona me ciple dem
6396,JHN,13,GUL,simon peter aks jedus say lawd weh ya da gwine
6397,JHN,13,GUL,jedus ansa say oona cyahn folla me now an go weh a da gwine
6398,JHN,13,GUL,bot atta a wile ya gwine folla me dey
6399,JHN,13,GUL,peter aks jedus say lawd hoccome a cyahn folla ya dey now
6400,JHN,13,GUL,a ready fa gii me life fa ya jedus ansa say ya ready fa gii ya life fa me fa true
6401,JHN,13,GUL,a da tell ya fo de roosta crow demarra maanin shree time ya gwine say ya ain know me
6402,JHN,14,GUL,jedus tell e ciple dem say mus dohn leh oona haat be hebby
6403,JHN,14,GUL,mus trus god an trus een me too
6404,JHN,14,GUL,plenty room dey een me fada house
6405,JHN,14,GUL,a gwine dey fa mek de place ready fa oona
6406,JHN,14,GUL,ef e ain been so a been fa tell oona
6407,JHN,14,GUL,an atta a done mek de place ready fa oona a gwine come back fa tek oona wid me an go ta dat place so dat oona too gwine be weh a da
6408,JHN,14,GUL,oona know de way fa git ta de place weh a da gwine
6409,JHN,14,GUL,thomas aks jedus say lawd we ain know weh ya da gwine so how we kin know de way fa git dey
6410,JHN,14,GUL,jedus ansa um say a de way a de trute an a de life
6411,JHN,14,GUL,ain nobody kin come ta de fada cep e go shru me
6412,JHN,14,GUL,ef oona been know me fa true oona been gwine know me fada too
6413,JHN,14,GUL,an fom now on oona know um an oona da shim
6414,JHN,14,GUL,philip aks jedus say lawd show we de fada
6415,JHN,14,GUL,dat all we need
6416,JHN,14,GUL,jedus ansa philip say a done lib mongst oona all dis long time
6417,JHN,14,GUL,stillyet ya ain know me philip
6418,JHN,14,GUL,ebrybody wa done see me done see me fada
6419,JHN,14,GUL,hoccome ya say show we de fada
6420,JHN,14,GUL,ain ya bleebe a lib een de fada an de fada lib een me
6421,JHN,14,GUL,den jedus say ta all e ciple dem e ain jes me wod wa a done tell oona bot de fada wa da lib een me e da do e own wok
6422,JHN,14,GUL,oona mus bleebe me wen a da tell oona say de fada lib een me an a lib een de fada
6423,JHN,14,GUL,bot ef oona ain bleebe me wen a say dat oona mus bleebe me wen oona memba dem miracle a da do
6424,JHN,14,GUL,a da tell oona fa true ebrybody wa bleebe pon me gwine do miracle same like a da do
6425,JHN,14,GUL,e gwine do ting wa eben mo greata den a da do cause a da gwine ta de fada
6426,JHN,14,GUL,wasoneba oona aks fa een me name a gwine do wa oona wahn so dat de son gwine gii glory ta de fada
6427,JHN,14,GUL,oona kin aks fa anyting een me name an a gwine do um
6428,JHN,14,GUL,ef oona lob me oona gwine do wa a tell oona fa do
6429,JHN,14,GUL,a gwine pray ta de fada fa gii oona noda one fa come longside oona fa hep an lib wid oona faeba
6430,JHN,14,GUL,dat de holy sperit wa da mek people know de trute
6431,JHN,14,GUL,de people een de wol ain able fa leh dis holy sperit een dey life cause dey ain shim an dey ain know um
6432,JHN,14,GUL,bot oona know um cause e da lib wid oona an e gwine stay een oona
6433,JHN,14,GUL,wen a gone oona ain gwine be lef like chullun wa ain got nobody fa hep um
6434,JHN,14,GUL,a gwine come back ta oona
6435,JHN,14,GUL,soon de people een de wol ain gwine see me no mo bot oona gwine see me
6436,JHN,14,GUL,an cause a hab de true life oona gwine hab de true life too
6437,JHN,14,GUL,wen dat day come oona gwine know a da lib een me fada an oona da lib een me same like a da lib een oona
6438,JHN,14,GUL,ebrybody wa know wa a done chaage um fa do an do um dat de one wa lob me fa true
6439,JHN,14,GUL,me fada gwine lob dat one wa lob me an a gwine lob um too
6440,JHN,14,GUL,an a gwine mek dat one know me mo an mo
6441,JHN,14,GUL,judas not judas iscariot aks um say lawd hoccome e jes we ya gwine mek know who ya da
6442,JHN,14,GUL,hoccome ya ain gwine mek all de people een de wol know who ya da
6443,JHN,14,GUL,jedus ansa um say de one wa lob me gwine do wa a laan um fa do
6444,JHN,14,GUL,me fada gwine lob dat one
6445,JHN,14,GUL,an me an me fada gwine come ta um an lib wid um
6446,JHN,14,GUL,de one wa ain lob me ain gwine do wa a laan um fa do
6447,JHN,14,GUL,dem wod wa a da laan oona dey ain me own wod
6448,JHN,14,GUL,dey de fada wod wa e sen me fa laan oona
6449,JHN,14,GUL,a done tell oona dem wod now wiles a still yah wid oona
6450,JHN,14,GUL,bot de one wa gwine longside oona fa hep dat de holy sperit
6451,JHN,14,GUL,de fada gwine sen um ta oona een me name
6452,JHN,14,GUL,de holy sperit gwine laan oona all ting an mek oona memba all a done tell oona
6453,JHN,14,GUL,now dat a da gwine way fom yah a da gii oona peace een oona haat
6454,JHN,14,GUL,me own peace a da gii oona
6455,JHN,14,GUL,a ain da gii oona de kind ob peace dat de people an de ting een dis wol yah da gii
6456,JHN,14,GUL,oona mus dohn leh oona haat be hebby bout nottin
6457,JHN,14,GUL,mus dohn be scaid
6458,JHN,14,GUL,oona done yeh me tell oona say a da gwine way fom yah bot a gwine come back ta oona
6459,JHN,14,GUL,ef oona been lob me oona been gwine know fa true dat a da gwine ta de fada cause de fada mo greata den me
6460,JHN,14,GUL,a done tell oona all dis fo e happen so dat wen e happen oona gwine bleebe
6461,JHN,14,GUL,a ain got much mo time fa taak ta oona now cause de one wa da rule oba dis wol e da come
6462,JHN,14,GUL,bot e ain got no powa oba me
6463,JHN,14,GUL,bot de people een de wol haffa know a lob de fada an cause ob dat a do jes wa e chaage me fa do
6464,JHN,14,GUL,oona come now leh we gone fom yah
6465,JHN,15,GUL,a de true wine an me fada de one wa tek cyah ob de gyaaden
6466,JHN,15,GUL,ebry wine branch wa been jine ta me bot e ain beah no fruit me fada cut um off
6467,JHN,15,GUL,an ebry branch wa da beah fruit e da trim um back so dat branch kin beah mo fruit
6468,JHN,15,GUL,de wod wa a done tell oona done mek oona haat clean
6469,JHN,15,GUL,oona mus stay one wid me all de time an a gwine stay one wid oona
6470,JHN,15,GUL,de wine branch wa stay ta esef an ain jine ta de wine dat branch ain able fa beah no fruit
6471,JHN,15,GUL,e haffa be jine ta de wine fa beah fruit
6472,JHN,15,GUL,same way so oona cyahn do nottin fa god cep oona stay one wid me all de time
6473,JHN,15,GUL,a de wine
6474,JHN,15,GUL,oona de branch dem
6475,JHN,15,GUL,whosoneba stay jine ta me all de time e gwine beah a heapa fruit fa me fada
6476,JHN,15,GUL,oona cyahn do nottin ef ya ain jine ta me
6477,JHN,15,GUL,whosoneba ain stay jine ta me all de time e same like a wine branch wa cut off ta esef
6478,JHN,15,GUL,dey shrow um way an den e dry op
6479,JHN,15,GUL,dey gwine geda dem dead branch an chunk um eenta de fire weh dey gwine bun
6480,JHN,15,GUL,ef ya stay jine ta me an me wod stay een ya haat ya kin aks me fada fa wasoneba ya wahn an e gwine gim ta ya
6481,JHN,15,GUL,ef oona beah a heapa fruit fa me fada oona gwine show people dat oona gii glory ta um an oona gwine show dat oona me ciple dem
6482,JHN,15,GUL,a lob oona same like me fada lob me
6483,JHN,15,GUL,now den oona mus lib een me lob all de time
6484,JHN,15,GUL,ef ya do wa a chaage oona fa do ya gwine lib een me lob
6485,JHN,15,GUL,same fashion a beena do wa me fada chaage me fa do an a da lib een de lob ob me fada
6486,JHN,15,GUL,a done tell oona dis so dat oona kin lib full op wid me joy
6487,JHN,15,GUL,a da chaage oona fa do dis oona mus lob one noda same fashion a done lob oona
6488,JHN,15,GUL,ain nobody hab no mo lob den de one wa gii e life fa de sake ob e fren dem
6489,JHN,15,GUL,oona me fren ef oona do wa a chaage oona fa do
6490,JHN,15,GUL,a ain da call oona me saabant no mo cause de saabant ain know wa e massa da do
6491,JHN,15,GUL,steada dat a da call oona me fren cause a done tell oona all wa me fada done laan me
6492,JHN,15,GUL,oona ain pick me
6493,JHN,15,GUL,a de one wa done pick oona fa go an beah a heapa fruit fruit wa gwine las
6494,JHN,15,GUL,den de fada gwine gii oona wasoneba oona aks um fa ef oona tek me name wen oona aks
6495,JHN,15,GUL,so den dis wa a da chaage oona fa do oona mus lob one noda
6496,JHN,15,GUL,ef de people een de wol hate oona oona mus memba dat dey been hate me fo dey hate oona
6497,JHN,15,GUL,ef oona blongst ta de wol den de people ob de wol gwine lob oona same like dey lob dey own
6498,JHN,15,GUL,bot oona ain blongst ta de wol
6499,JHN,15,GUL,a done pick oona fa come out fom mongst um
6500,JHN,15,GUL,cause ob dat dey hate oona
6501,JHN,15,GUL,mus memba wa a done tell oona say de saabant ain no mo betta den e massa
6502,JHN,15,GUL,de people mek me suffa an dey gwine mek oona suffa too
6503,JHN,15,GUL,some ob dem beena do wa a laan um an dey gwine do wa oona laan um
6504,JHN,15,GUL,bot dey gwine do all dem ting ta oona cause oona done tek me name cause dey ain know de one wa sen me
6505,JHN,15,GUL,ef a ain come an taak ta um dem people ain been fa know dey da sin
6506,JHN,15,GUL,bot now dat a done come dey ain hab no scuse fa dey sin
6507,JHN,15,GUL,de one wa hate me e hate me fada too
6508,JHN,15,GUL,de people ain been guilty ob dey sin ef a ain beena do all dem miracle wiles a been dey wid um
6509,JHN,15,GUL,ain no oda one neba done susha miracle
6510,JHN,15,GUL,bot now dey done see dem miracle wa a done
6511,JHN,15,GUL,stillyet dey hate me an dey hate me fada too
6512,JHN,15,GUL,bot dat so e haffa be so dat dem ting kin come same like wa been write een dem people own law say dey hate me bot a ain done nottin fa mek um hate me
6513,JHN,15,GUL,de one wa da go longside people fa hep um e gwine come
6514,JHN,15,GUL,e de sperit wa da come fom me fada an e gwine mek people know de trute
6515,JHN,15,GUL,a gwine sen de sperit ta oona fom me fada an e gwine come an tell bout me
6516,JHN,15,GUL,an oona mus go an tell bout me too cause oona been dey wid me fom de time wen a fus staat fa laan people
6517,JHN,16,GUL,jedus say a done tell oona all dis so dat oona ain gwine fall fom oona fait een me
6518,JHN,16,GUL,de jew people gwine dribe oona outta dey meetin house
6519,JHN,16,GUL,an fodamo de time da come wen de poson wa kill oona gwine tink dat e da do wa god wahn um fa do
6520,JHN,16,GUL,dey gwine do dem ting ta oona cause dey ain neba know de fada an dey ain neba know me needa
6521,JHN,16,GUL,bot a done tell oona dis now so dat wen de time come wen dey da do dem ting ta oona oona gwine memba wa a done tell oona
6522,JHN,16,GUL,a ain tell oona dis wen a fus staat fa laan oona cause den a been dey wid oona een dat time
6523,JHN,16,GUL,bot now a da gwine back ta de one wa sen me fa come eenta de wol
6524,JHN,16,GUL,stillyet ain none ob oona aks me weh a da gwine
6525,JHN,16,GUL,now dat a done tell oona all dis oona haat hebby
6526,JHN,16,GUL,bot a da tell oona fa true e mo betta fa oona ef a gone way
6527,JHN,16,GUL,cause ef a ain gone de one wa come longside oona fa hep e ain gwine come ta oona
6528,JHN,16,GUL,bot ef a gone way a gwine sen um ta oona
6529,JHN,16,GUL,an wen e come e gwine mek de people een de wol know dat dey been wrong bout sin
6530,JHN,16,GUL,e gwine mek um know dat dem ting wa dey tink right dey ain right
6531,JHN,16,GUL,an e gwine mek um know dat god gwine jedge all people
6532,JHN,16,GUL,e gwine mek people know dat dey been wrong bout sin cause dey ain bleebe pon me
6533,JHN,16,GUL,e gwine mek people know dat dem ting wa dey tink right dey ain right cause a da gwine ta de fada an oona ain gwine see me no mo
6534,JHN,16,GUL,e gwine mek people know dat god gwine jedge all people cause god done condemn de debil wa da rule dis wol
6535,JHN,16,GUL,a got plenty mo fa tell oona bot dat mo den oona kin stan jes now
6536,JHN,16,GUL,bot god sperit wa da mek people know de trute e da come an e gwine hep oona know all ting wa true
6537,JHN,16,GUL,an wa e say ain gwine come fom esef
6538,JHN,16,GUL,e gwine say jes wa e yeh fom god an e gwine tell oona bout dem ting wa gwine happen by an by
6539,JHN,16,GUL,e gwine gii hona ta me cause e gwine tek me wod an mek oona know wa a say
6540,JHN,16,GUL,all wa blongst ta de fada blongst ta me too
6541,JHN,16,GUL,dat hoccome a say de holy sperit gwine tek wa a gim an mek oona know wa a say
6542,JHN,16,GUL,atta leetle wile oona ain gwine see me no mo
6543,JHN,16,GUL,bot den atta leetle wile mo oona gwine see me gin
6544,JHN,16,GUL,some ob e ciple dem aks one noda say wa e try fa say
6545,JHN,16,GUL,e say atta leetle wile oona ain gwine see me
6546,JHN,16,GUL,an e say den atta leetle wile mo oona gwine see me gin
6547,JHN,16,GUL,an e say too dat so cause a da gwine ta de fada
6548,JHN,16,GUL,wa e mean wen e say atta leetle wile
6549,JHN,16,GUL,we ain know wa e da taak bout jedus know dat de ciple dem been wahn fa aks um bout dat so e tell um say a say atta leetle wile oona ain gwine see me bot den atta leetle wile mo oona gwine see me gin
6550,JHN,16,GUL,ain dat wa oona da aks one noda bout
6551,JHN,16,GUL,a tell oona fa true
6552,JHN,16,GUL,oona gwine weep an wail bot de people een de wol gwine rejaice fa true
6553,JHN,16,GUL,oona gwine be burden down bot by an by oona gwine rejaice fa true
6554,JHN,16,GUL,wen a ooman time come fa bon e chile e burden down cause e time done come fa suffa
6555,JHN,16,GUL,bot wen e done hab e chile e fagit de pain wa e been suffa cause e da rejaice dat a chile been bon eenta de wol
6556,JHN,16,GUL,same fashion oona burden down now
6557,JHN,16,GUL,bot de time da come wen a gwine see oona gin an dat gwine mek oona rejaice fa true
6558,JHN,16,GUL,an ain nobody gwine be able fa tek dat joy way fom oona
6559,JHN,16,GUL,wen dat time come oona ain gwine aks me fa nottin
6560,JHN,16,GUL,a da tell oona fa true me fada gwine gii oona wasoneba oona aks um fa wen oona aks um een me name
6561,JHN,16,GUL,til now oona ain aks god fa nottin een me name
6562,JHN,16,GUL,aks god an e gwine gii oona wa oona aks fa
6563,JHN,16,GUL,den oona haat gwine be full op wid joy
6564,JHN,16,GUL,a beena laan oona all dem ting yah een paable
6565,JHN,16,GUL,bot de time da come wen a ain gwine tell um een paable no mo
6566,JHN,16,GUL,a gwine taak plain ta oona bout me fada
6567,JHN,16,GUL,wen dat time come oona gwine aks um een me name
6568,JHN,16,GUL,a ain say dat a gwine aks de fada fa oona sake
6569,JHN,16,GUL,cause de fada esef lob oona
6570,JHN,16,GUL,e lob oona cause oona lob me an oona bleebe a come fom de fada
6571,JHN,16,GUL,a come fom de fada eenta de wol an now a da gwine fom de wol an a da gwine back ta me fada
6572,JHN,16,GUL,jedus ciple dem tell um say see yah ya da taak plain now
6573,JHN,16,GUL,ya ain da taak een paable
6574,JHN,16,GUL,we know now dat ya know ebryting
6575,JHN,16,GUL,ya ain haffa hab nobody aks ya queshon
6576,JHN,16,GUL,dat mek we bleebe god done sen ya
6577,JHN,16,GUL,jedus ansa um say oona bleebe me fa true now ainty
6578,JHN,16,GUL,bot de time da come an e yah now wen dey gwine mek all ob oona scatta
6579,JHN,16,GUL,ebrybody gwine ron way ta e own house
6580,JHN,16,GUL,oona gwine lef me all ta mesef
6581,JHN,16,GUL,stillyet a ain gwine be lef all ta mesef fa true cause de fada right yah wid me
6582,JHN,16,GUL,a done tell oona all dem ting yah so dat oona wa come fa be one wid me kin hab peace een oona haat
6583,JHN,16,GUL,een dis wol oona gwine hab trouble pon ebry han bot mus dohn be scaid a done win out oba de wol
6584,JHN,17,GUL,atta jedus say dis e look op ta heaben an e pray say fada de time done come
6585,JHN,17,GUL,gii glory ta ya son so dat ya son kin gii glory ta ya
6586,JHN,17,GUL,cause ya done gii de son tority oba all people so dat e kin gii life wa las faeba ta all dem people wa ya done gim
6587,JHN,17,GUL,now den fa git dat life wa las faeba dey fa know ya de onliest true god an dey fa know jedus christ wa ya done sen ta dem
6588,JHN,17,GUL,a done bring glory ta ya mongst de people ob de wol
6589,JHN,17,GUL,a done done de wok ya gii me fa do
6590,JHN,17,GUL,fada gii me glory now een de place weh ya da
6591,JHN,17,GUL,gii me dat same glory wa a hab fo de wol staat
6592,JHN,17,GUL,a done laan dem bout ya dem wa ya gii me
6593,JHN,17,GUL,dey been ya own people
6594,JHN,17,GUL,ya gii me um an dey done do all dat ya wod tell um fa do
6595,JHN,17,GUL,an now dey know dat all wa ya gii me e come fom ya
6596,JHN,17,GUL,cause a done gim de wod wa ya gii me an dey done pay mind ta um
6597,JHN,17,GUL,dey know dat a come out fom ya fa true an dey bleebe ya been sen me eenta de wol
6598,JHN,17,GUL,a da pray fa de people wa ya done gii me cause dey ya own people
6599,JHN,17,GUL,a ain pray fa de oda people een de wol wa ain ya own
6600,JHN,17,GUL,all me own people blongst ta ya an all ya own people blongst ta me an dey da bring glory ta me
6601,JHN,17,GUL,an now a da come back ta ya
6602,JHN,17,GUL,a ain gwine stay een de wol no mo bot dem ya gii me gwine stay een de wol
6603,JHN,17,GUL,do please holy fada keep dem safe by de powa een ya name de name ya gii me so dat dey all kin be one an hab one haat same like we hab one haat
6604,JHN,17,GUL,wiles a been still wid dem a beena keep um safe wid dat powa een ya name de name ya gii me
6605,JHN,17,GUL,a beena keep dem safe
6606,JHN,17,GUL,ain none ob dem been loss cep de man wa boun fa scruction so dat wa done been write een god book gwine happen
6607,JHN,17,GUL,now a da come back ta ya
6608,JHN,17,GUL,bot a da say dem ting yah now wiles a still een de wol so dat dem wa ya gii me kin be full op wid me joy
6609,JHN,17,GUL,a done gim ya wod
6610,JHN,17,GUL,an de oda people een de wol been hate um cause dey ain blongst ta de wol same like a ain blongst ta de wol
6611,JHN,17,GUL,a ain aks ya fa tek um way fom outta de wol bot a da aks ya fa keep um safe
6612,JHN,17,GUL,dohn leh de ebil one do um no haam
6613,JHN,17,GUL,a ain blongst ta de wol
6614,JHN,17,GUL,same way so dey ain blongst ta de wol
6615,JHN,17,GUL,leh ya wod wa true fa sho mek dem ya own people
6616,JHN,17,GUL,a done sen dem eenta de wol same like ya done sen me eenta de wol
6617,JHN,17,GUL,a ya own fa true fa dey sake so dat dey too kin be ya own fa true
6618,JHN,17,GUL,a ain da pray jes fa dem
6619,JHN,17,GUL,a da pray too fa de oda res wa gwine bleebe pon me cause ob wa me ciple dem gwine tell um bout me
6620,JHN,17,GUL,a da pray fada leh all ob um hab one haat same like ya dey een me an a dey een ya
6621,JHN,17,GUL,leh dem all hab one haat wid we so dat de oda people een de wol kin bleebe dat ya done sen me
6622,JHN,17,GUL,a done gii glory same like ya gii glory ta me so dat dey all kin hab one haat like we hab one haat
6623,JHN,17,GUL,a dey een dem an ya dey een me
6624,JHN,17,GUL,a da pray leh dem lib wid one haat like one poson so dat de oda people een de wol kin know ya done sen me an ya beena lob dem same like ya beena lob me
6625,JHN,17,GUL,fada ya done gii dem ta me an a wahn fa hab dem wid me dey weh a da gwine so dat dey kin see de glory ya gii me
6626,JHN,17,GUL,ya done gii me dat glory cause ya done been lob me fo de wol been mek
6627,JHN,17,GUL,fada wa da do wa scraight all de time de oda people een de wol ain know ya
6628,JHN,17,GUL,bot a know ya an dem yah wa ya gii me know dat ya been sen me
6629,JHN,17,GUL,a done show ya ta um
6630,JHN,17,GUL,an a gwine keep on da show ya ta um so dat dey kin lob me an dey kin lob one noda same like ya lob me an a mesef kin be dey een dem
6631,JHN,18,GUL,wen jedus been pray dem wod e an e ciple dem lef dat place
6632,JHN,18,GUL,dey cross oba a creek wa dey call kidron
6633,JHN,18,GUL,den e gone wid e ciple dem eenta a gyaaden dey wa hab plenty olib tree
6634,JHN,18,GUL,judas wa han oba jedus ta e enemy dem been know dat place good cause jedus an e ciple dem been meet dey plenty time
6635,JHN,18,GUL,so judas gone fa meet jedus een de gyaaden wid some roman sodja dem an some ob dem man wa gyaad god house
6636,JHN,18,GUL,de leada dem ob de jew priest dem an de pharisee dem sen de gyaad fa go wid judas
6637,JHN,18,GUL,dey beena tote oll lamp an toch an weapon fa fight wid
6638,JHN,18,GUL,jedus been know all wa gwine happen ta um so e gone fa meet dem people
6639,JHN,18,GUL,e aks um say who oona da look fa
6640,JHN,18,GUL,dey ansa say we da look fa jedus wa come fom nazareth
6641,JHN,18,GUL,jedus say dis yah me
6642,JHN,18,GUL,a jedus
6643,JHN,18,GUL,judas wa come fa han jedus oba beena stanop dey wid dem people
6644,JHN,18,GUL,wen jedus say dis yah me
6645,JHN,18,GUL,a jedus de people moob back an faddown ta de groun
6646,JHN,18,GUL,jedus aks um gin say who oona da look fa
6647,JHN,18,GUL,dey say we da look fa jedus wa come fom nazareth
6648,JHN,18,GUL,jedus ansa um say a done tell oona dat a jedus
6649,JHN,18,GUL,ef oona da look fa me leh dese oda man go den
6650,JHN,18,GUL,dis happen so dat wa e been say gwine happen e happen jes like e say
6651,JHN,18,GUL,cause e say fada a ain loss eben one ob dem wa ya gii me
6652,JHN,18,GUL,simon peter beena tote a sode
6653,JHN,18,GUL,e pull out de sode an hit de saabant ob de head man ob de jew priest leada dem an e cut off dat saabant right yea
6654,JHN,18,GUL,dat saabant been name malchus
6655,JHN,18,GUL,jedus ton ta peter an e chaage um say pit way ya sode ain a gwine drink de cup wa me fada done gii me
6656,JHN,18,GUL,den de roman sodja dem dey head leada an de jew gyaad dem res jedus an tie um op
6657,JHN,18,GUL,dey tek um an gone fus fa see annas
6658,JHN,18,GUL,annas been caiaphas fadaeenlaw an caiaphas been de head man ob de priest dem dat yeah
6659,JHN,18,GUL,caiaphas de one wa been wise de jew leada dem tell um say e mo betta fa one man fa dead fa all de people
6660,JHN,18,GUL,simon peter an noda ciple beena folla jedus
6661,JHN,18,GUL,de head man ob de jew priest leada dem know de oda ciple good
6662,JHN,18,GUL,so de oda ciple gone wid jedus eenside de yaad ob de head man house
6663,JHN,18,GUL,bot peter been lef outside ta de gyate
6664,JHN,18,GUL,de oda ciple wa de head man know good come out gin
6665,JHN,18,GUL,e taak ta de gyal wa beena keep watch by de gyate an e tek peter eenside de yaad
6666,JHN,18,GUL,de gyal wa been by de gyate aks peter say ya noda one ob dat man ciple dem ainty
6667,JHN,18,GUL,peter ansa say no a ain e ciple de place dey been cole so de saabant dem an de gyaad dem been mek a fire an dey beena stanop roun de fire fa waam deysef
6668,JHN,18,GUL,an peter gone an stanop wid um da waam esef too
6669,JHN,18,GUL,de man wa nyuse fa be de head man ob de priest leada dem e quizzit jedus
6670,JHN,18,GUL,e quizzit um bout e ciple dem an dem ting wa e beena laan people
6671,JHN,18,GUL,jedus ansa de head man say all de time a beena taak fo all de people een de open
6672,JHN,18,GUL,a laan um een de jew meetin house an een god house weh all de jew people meet togeda
6673,JHN,18,GUL,a ain neba hide fa tell nobody nottin
6674,JHN,18,GUL,hoccome ya da quizzit me
6675,JHN,18,GUL,quizzit dem people wa done yeh wa a say
6676,JHN,18,GUL,fa sho dey know wa a beena say
6677,JHN,18,GUL,wen jedus say dat one ob de gyaad dem slap um an say dat ain no way fa taak ta de head man ainty
6678,JHN,18,GUL,jedus ansa say ef a done say sompin wa ain right tell ebrybody yah wa a say
6679,JHN,18,GUL,bot ef a done say wa true wa mek ya slap me
6680,JHN,18,GUL,so den annas sen jedus ta caiaphas de head man ob de priest leada dem een dat time
6681,JHN,18,GUL,an jedus han been still tie op
6682,JHN,18,GUL,peter been still dey close ta de fire da waam esef
6683,JHN,18,GUL,de oda people wa been dey aks um say ya ain noda one ob dat man ciple dem ainty
6684,JHN,18,GUL,peter say no a ain e ciple den noda man come op ta peter
6685,JHN,18,GUL,e been one ob de saabant dem wa wok fa de head man an e been kin ta de man wa got e yea cut off
6686,JHN,18,GUL,e aks peter say a done see ya wid um een de olib gyaaden ainty
6687,JHN,18,GUL,peter say gin no a ain been dey dat same time a roosta crow
6688,JHN,18,GUL,day clean de gyaad dem tek jedus way fom caiaphas house an gone ta de roman gobna bighouse
6689,JHN,18,GUL,bot de jew dem ain gone eenside de gobna bighouse
6690,JHN,18,GUL,cause dey law say ef dey gone eenside de house weh people wa ain jew da stay dey ain gwine be clean een god eye an dat gwine mek um so dey ain fit fa nyam de passoba feas
6691,JHN,18,GUL,now de jew dem been wahn fa nyam de feas
6692,JHN,18,GUL,so pilate de roman gobna gone fa meet um an aks um say wa oona say dis man done do
6693,JHN,18,GUL,dey ansa pilate say we ain been fa bring dis man ta ya ef e ain done bad
6694,JHN,18,GUL,pilate tell um say oona tek um an go jedge um by oona own law
6695,JHN,18,GUL,de jew dem ansa say bot oona roman law say we ain got no right fa tek no man life
6696,JHN,18,GUL,wen all dis happen dat mek um come true wa jedus been say bout de way e been gwine dead
6697,JHN,18,GUL,pilate gone eenside de bighouse ta de place weh dey jedge people
6698,JHN,18,GUL,den e mek um tek jedus an come meet um eenside dey
6699,JHN,18,GUL,e quizzit jedus say ya de king ob de jew people dem
6700,JHN,18,GUL,den jedus aks pilate say dat wa ya tink
6701,JHN,18,GUL,o dat wa oda people tell ya bout me
6702,JHN,18,GUL,pilate ansa say ya tink a a jew
6703,JHN,18,GUL,ya own jew people an de leada dem ob de priest dem dey done han ya oba ta me
6704,JHN,18,GUL,wa ya done done
6705,JHN,18,GUL,jedus tell pilate say a ain a king like de king dem wa rule een dis wol
6706,JHN,18,GUL,ef a been a king like dat me man dem been gwine fight fa me so dat de jew dem ain res me
6707,JHN,18,GUL,no a ain a king like dem wa rule een dis wol yah
6708,JHN,18,GUL,pilate aks um say well den dat mean ya a king ainty
6709,JHN,18,GUL,jedus ansa say ya right wen ya say a a king
6710,JHN,18,GUL,dat hoccome a come eenta de wol
6711,JHN,18,GUL,a bon fa tell people de trute
6712,JHN,18,GUL,all dem wa lob trute dey da pay mind ta me wod
6713,JHN,18,GUL,pilate aks um say de trute wa dat mean
6714,JHN,18,GUL,den pilate gone back outside gin ta de jew dem
6715,JHN,18,GUL,e tell um say a ain find nottin dat dis man done do fa mek me condemn um
6716,JHN,18,GUL,bot ebry yeah wen de passoba come a hab um tek a man outta de jailhouse an leh um go free fa oona
6717,JHN,18,GUL,oona wahn me fa leh de king ob de jew people go
6718,JHN,18,GUL,de people holla loud ansa pilate say no mus dohn leh dat man dey go free leh barabbas outta de jailhouse fa we now den barabbas been a robba
6719,JHN,19,GUL,pilate tell de sodja dem fa tek jedus an go beat um
6720,JHN,19,GUL,de sodja dem tek some sticky briah an mek a crown an dey pit um pon jedus head
6721,JHN,19,GUL,den dey pit a long purple robe pon um fa weah
6722,JHN,19,GUL,dey beena op ta um an mek fun ob um da say ya mus lib faeba ya de king ob de jew people an dey slap um
6723,JHN,19,GUL,one mo time pilate gone out ta de jew dem
6724,JHN,19,GUL,e tell um say oona look yah a gwine mek um bring um back ta oona so dat oona gwine know dat a ain find nottin bad wa e done fa mek me condemn um
6725,JHN,19,GUL,so jedus come out an e beena weah de briah crown an de long purple robe
6726,JHN,19,GUL,pilate tell de people say oona look yah de man wen de leada dem ob de priest dem an de gyaad dem see jedus dey holla loud say nail um ta de cross nail um ta de cross pilate tell um say oonasef tek um den an go nail um ta de cross
6727,JHN,19,GUL,cause a mesef a ain find nottin bad wa e done fa mek me condemn um
6728,JHN,19,GUL,bot de jew people ansa back we hab a law wa say e haffa dead cause e say e god son
6729,JHN,19,GUL,wen pilate yeh wa dey say e been eben mo scaid
6730,JHN,19,GUL,e gone back eenside de bighouse an aks jedus say weh ya come fom
6731,JHN,19,GUL,bot jedus ain ansa um
6732,JHN,19,GUL,pilate aks um say ya ain gwine taak ta me
6733,JHN,19,GUL,ain ya know dat a hab de powa fa leh ya go an a hab de powa too fa mek um nail ya ta de cross
6734,JHN,19,GUL,jedus ansa say ya hab powa oba me jes cause god gii ya dat powa dey
6735,JHN,19,GUL,so den de man wa han me oba ta ya e de mo wossa sinna
6736,JHN,19,GUL,wen pilate yeh wa jedus say e try fa find a way fa leh jedus go
6737,JHN,19,GUL,bot de jew people holla say ef ya leh dis man yah go ya ain no fren ob de roman rula caesar
6738,JHN,19,GUL,de one wa say e a king e de enemy ob caesar
6739,JHN,19,GUL,wen pilate yeh wa de people say e mek um bring jedus out
6740,JHN,19,GUL,den pilate seddown een de chair weh dey seddown fa jedge people een de place dey call de stone pabement
6741,JHN,19,GUL,de hebrew people call um gabbatha now by den e been bout midday ob de preparation day
6742,JHN,19,GUL,dat de day fo de passoba staat
6743,JHN,19,GUL,pilate tell de jew people say oona look yah oona king bot de people holla say tek um way tek um way nail um ta de cross
6744,JHN,19,GUL,kill um pilate aks um say oona wahn me fa nail oona king ta de cross an kill um
6745,JHN,19,GUL,de leada dem ob de priest dem ansa say we ain hab no oda king cep caesar so den pilate han jedus oba ta um fa leh de roman sodja dem go nail um ta de cross
6746,JHN,19,GUL,so de sodja dem tek chaage ob jedus
6747,JHN,19,GUL,an e gone out da tote e own cross pon e shoulda til e come ta a place dey call de place wa stan like a man head
6748,JHN,19,GUL,de hebrew people call dat place golgotha dey de sodja dem nail jedus ta de cross
6749,JHN,19,GUL,an dey nail two oda man ta two oda cross one ta jedus lef han side an de oda ta jedus right han side
6750,JHN,19,GUL,jedus been dey een de middle ob dem two
6751,JHN,19,GUL,pilate write pon a paper an mek a sign wa say jedus wa come fom nazareth de king ob de jew people
6752,JHN,19,GUL,an pilate mek um pit dat sign dey pon jedus cross
6753,JHN,19,GUL,a heapa jew people read dat sign cause de place weh dey been nail jedus ta de cross been dey close ta de city
6754,JHN,19,GUL,an dey been write dat een shree language een hebrew latin an greek
6755,JHN,19,GUL,de jew priest leada dem tell pilate say mek um write dat sign noda way
6756,JHN,19,GUL,mus dohn write dis de king ob de jew people
6757,JHN,19,GUL,mek um write dis man say a de king ob de jew people
6758,JHN,19,GUL,pilate ansa say wa a done write dat wa gwine stay dey
6759,JHN,19,GUL,atta de sodja dem been nail jedus ta de cross dey tek e cloes an wide um fo way an ebry sodja tek a paat
6760,JHN,19,GUL,den dey tek e robe wa been mek ob jes one piece ob closs fom top ta bottom an ain hab no seam een um
6761,JHN,19,GUL,de sodja dem tell one noda say mus dohn teah de robe
6762,JHN,19,GUL,leh we shrow dice fa see who gwine git um
6763,JHN,19,GUL,wen dis happen wa done been write een god book come true
6764,JHN,19,GUL,dat say dey done wide op me cloes mongst deysef an dey shrow dice fa see who gwine git um
6765,JHN,19,GUL,so dat wa de sodja dem done
6766,JHN,19,GUL,close ta jedus cross been some ooman da stanop dey
6767,JHN,19,GUL,dey been jedus modda e sista an mary wa been clopas wife an mary magdalene
6768,JHN,19,GUL,wen jedus see e modda an de ciple wa e lob da stanop dey e tell e modda say ooman look yah
6769,JHN,19,GUL,dis yah ya son
6770,JHN,19,GUL,den e tell dat ciple say look yah
6771,JHN,19,GUL,dis yah ya modda
6772,JHN,19,GUL,fom den on dat ciple tek jedus modda fa lib een e own house
6773,JHN,19,GUL,wen dat happen jedus know e done done all wa e spose fa do een dis wol an e say a tosty
6774,JHN,19,GUL,wen e say dat wa dey been write een god book come true
6775,JHN,19,GUL,a jug full op wid winega wine been dey so dey soak a sponge een de wine an tie um ta a hyssop branch
6776,JHN,19,GUL,den dey pit de sponge op ta jedus mout
6777,JHN,19,GUL,jedus tek de wine
6778,JHN,19,GUL,den e say a done done um an e pit e head down an e gii op e life
6779,JHN,19,GUL,now den e been de preparation day
6780,JHN,19,GUL,de nex day been de passoba woshup day an de jew leada dem ain been wahn de man dem body fa stay dey pon dey cross pon dat woshup day
6781,JHN,19,GUL,cause dat day been a special big woshup day
6782,JHN,19,GUL,so dey gone an aks pilate fa leh de sodja dem broke de man dem leg an tek um down off ob dey cross
6783,JHN,19,GUL,so de sodja dem gone ta de fus man wa been nail ta e cross an dey broke e leg
6784,JHN,19,GUL,den dey broke de oda man leg
6785,JHN,19,GUL,bot wen dey come ta jedus dey see e done dead so dey ain broke e leg
6786,JHN,19,GUL,steada dat one ob de sodja dem tek e speah an jook jedus een e side
6787,JHN,19,GUL,dat mek blood an wata pour outta jedus body
6788,JHN,19,GUL,de man wa see dem ting yah happen e tell all dis fa mek oona bleebe
6789,JHN,19,GUL,an wa e say e so
6790,JHN,19,GUL,e know fa sho dat all wa e say happen fa true all dis happen so dat wa done been write een god book gwine come true
6791,JHN,19,GUL,dat say dey ain gwine broke none ob e bone dem
6792,JHN,19,GUL,an dey write een noda place een god book say dey gwine look pon de one dey been jook
6793,JHN,19,GUL,atta dat joseph wa come fom arimathea gone an aks pilate fa leh um tek way jedus body
6794,JHN,19,GUL,pilate gree so joseph tek de body an gone
6795,JHN,19,GUL,dis joseph yah de man dat beena bleebe pon jedus an folla um bot e ain wahn fa leh oda people know dat cause e been scaid ob de jew head man dem nicodemus gone long wid joseph fa tek way jedus body fom de cross
6796,JHN,19,GUL,e tote spice wa dey call myrrh an aloes mix togeda
6797,JHN,19,GUL,dat spice weigh bout a hundud pound
6798,JHN,19,GUL,an dat nicodemus de man dat fus gone fa see jedus one night de two man dem tek jedus body way
6799,JHN,19,GUL,dey tek de spice an some piece ob linen closs an dey wrop op de body wid um same like how de jew people wrop op dead body wen dey bury um
6800,JHN,19,GUL,a gyaaden been dey een de place weh dey nail jedus ta de cross
6801,JHN,19,GUL,eenside dat gyaaden dey been a nyew tomb weh dey ain neba bury nobody
6802,JHN,19,GUL,cause dat day been de preparation day fo de jew woshup day an cause de tomb ain been faa way fom de cross de two man pit jedus body dey een dat tomb
6803,JHN,20,GUL,aaly een de maanin de fus day ob de week wen de place been still daak mary magdalene gone ta de tomb
6804,JHN,20,GUL,e see dat de stone wa dey been pit oba de door ob de tomb fa kiba um been moob fom dey
6805,JHN,20,GUL,mary ton back an ron ta simon peter an de oda ciple de one wa jedus lob
6806,JHN,20,GUL,e tell um say dey done tek way de lawd body outta de tomb an we ain know wa dey done wid um so peter an de oda ciple staat off ta de tomb
6807,JHN,20,GUL,bof dem beena ron bot de oda ciple ron mo fast den peter so e git ta de tomb fus
6808,JHN,20,GUL,e bend oba an e look eenside de tomb
6809,JHN,20,GUL,an e see jes dem piece ob linen closs dey wa de two man dem been nyuse fa wrop op jedus body
6810,JHN,20,GUL,bot dat ciple ain gone eenside de tomb
6811,JHN,20,GUL,den simon peter wa come hine um git ta de tomb too
6812,JHN,20,GUL,e gone eenside de tomb an e see dem piece ob linen closs da lay dey
6813,JHN,20,GUL,an e see de closs wa dey been nyuse fa wrop roun jedus head
6814,JHN,20,GUL,dat been pon noda side fole op by esef
6815,JHN,20,GUL,den de oda ciple wa fus git ta de tomb gone eenside too
6816,JHN,20,GUL,wen e see all dat e bleebe
6817,JHN,20,GUL,stillyet dey ain ondastan wa done been write een god book dat say dat jedus haffa git op fom mongst de dead an lib gin
6818,JHN,20,GUL,den de ciple dem gone back ta dey house
6819,JHN,20,GUL,mary beena stanop da cry close ta de tomb
6820,JHN,20,GUL,wiles e beena cry e bend oba an look eenside
6821,JHN,20,GUL,dey eenside de tomb e see two angel
6822,JHN,20,GUL,dey beena weah white cloes an beena seddown een dat place dey weh jedus body done been
6823,JHN,20,GUL,one angel been ta de head an de oda angel been ta de foot weh jedus done been
6824,JHN,20,GUL,de angel dem aks mary say hoccome ya da cry
6825,JHN,20,GUL,mary ansa um say dey done tek me lawd an gone way an a ain know weh dey pit um
6826,JHN,20,GUL,wen mary say dat e ton roun an e see jedus da stanop dey
6827,JHN,20,GUL,bot mary ain know dat been jedus
6828,JHN,20,GUL,jedus aks um say hoccome ya da cry
6829,JHN,20,GUL,who ya da look fa
6830,JHN,20,GUL,mary tink dat de man wa wok de gyaaden so e say sah ef ya done tek um way tell me weh ya pit um an a gwine go an git um
6831,JHN,20,GUL,jedus say mary mary ton an look pon jedus an say rabboni een de hebrew language dat wod mean teacha jedus tell um say mus dohn hole on ta me cause a ain gone back op yet ta de fada
6832,JHN,20,GUL,bot go ta me bredren an tell um fa me say a da gwine back op ta me fada wa oona fada too
6833,JHN,20,GUL,e me god an e oona god too
6834,JHN,20,GUL,so mary magdalene gone ta de ciple dem an tell um e been see de lawd
6835,JHN,20,GUL,an e tell um dat jedus say dem ting
6836,JHN,20,GUL,fus daak de fus day ob de week de ciple dem been geda
6837,JHN,20,GUL,dey lock all de door dem cause dey been scaid ob de jew leada dem
6838,JHN,20,GUL,wiles dey been dey jedus come outta noweh an e stanop mongst um
6839,JHN,20,GUL,e tell um say peace pon oona
6840,JHN,20,GUL,atta e say dat e show um de cut een e han an e side
6841,JHN,20,GUL,an wen de ciple dem see de lawd dey been full op wid joy
6842,JHN,20,GUL,jedus tell um gin say peace pon oona
6843,JHN,20,GUL,same like de fada sen me fa come eenta de wol same fashion a da sen oona fa go fa do me wok
6844,JHN,20,GUL,den e blow e bret pon um an say leh de holy sperit come pon oona
6845,JHN,20,GUL,ef oona paadon a poson wa sin god gwine paadon dat poson dey
6846,JHN,20,GUL,ef oona ain paadon dat poson wa sin god ain gwine paadon dat poson dey
6847,JHN,20,GUL,one ob de tweb ciple dem wa name thomas dey call um de twin e ain been dey wen jedus come ta de oda ciple dem
6848,JHN,20,GUL,so de oda ciple dem tell thomas dey been see de lawd
6849,JHN,20,GUL,thomas tell um say a ain gwine bleebe cep a see de nail print een e two han an a pit me finga een de place weh de nail cut um dey an cep a pit me han een de cut een e side
6850,JHN,20,GUL,atta eight day been pass de ciple dem been geda gin een de house
6851,JHN,20,GUL,thomas esef been dey wid um
6852,JHN,20,GUL,eben dough de door been lock stillyet jedus come gin an stan mongst um
6853,JHN,20,GUL,e say peace pon oona
6854,JHN,20,GUL,den jedus tell thomas say tek ya finga an tetch me two han an look pon um good
6855,JHN,20,GUL,scretch out ya han an pit um een me side
6856,JHN,20,GUL,mus dohn doubt no mo
6857,JHN,20,GUL,bleebe pon me thomas ansa jedus say o me lawd an me god jedus tell um say ya bleebe pon me cause ya done see me ainty
6858,JHN,20,GUL,bot fa true god gwine bless dem wa bleebe pon me eben dough dey ain neba see me
6859,JHN,20,GUL,jedus done a heapa oda miracle wa e ciple dem see bot dey ain write down een dis book yah
6860,JHN,20,GUL,bot de ting dem wa write down een dis book dey write down so dat oona kin bleebe dat jedus de messiah christ god son
6861,JHN,20,GUL,an ef oona bleebe pon christ oona gwine hab true life
6862,JHN,21,GUL,atta dat jedus appeah gin ta e ciple dem wen dey been close ta lake tiberias
6863,JHN,21,GUL,e happen like dis yah simon peter thomas dey call um de twin nathanael wa come fom cana dey een galilee zebedee two son an two oda jedus ciple dey all been dey togeda
6864,JHN,21,GUL,simon peter tell um say a da gwine fa fish
6865,JHN,21,GUL,dey ansa peter say we gwine come wid ya
6866,JHN,21,GUL,so dey gone an git eenta de boat
6867,JHN,21,GUL,dey fish all night bot dey ain ketch nottin
6868,JHN,21,GUL,day clean jedus gone an stanop pon de sho
6869,JHN,21,GUL,bot de ciple dem ain been know dat been jedus
6870,JHN,21,GUL,den jedus tell um say me fren dem oona ain ketch nottin
6871,JHN,21,GUL,dey ansa say no we ain ketch nottin
6872,JHN,21,GUL,jedus tell um say tek oona net an shrow um pon de right han side ob de boat
6873,JHN,21,GUL,den oona gwine ketch some fish
6874,JHN,21,GUL,so dey shrow out dey net pon de side weh jedus tell um
6875,JHN,21,GUL,den dey ain been able fa draw de net back eenside dey been sommuch fish een de net
6876,JHN,21,GUL,dat ciple wa jedus lob tell peter say dat de lawd da stanop yonda pon de sho now simon peter been tek off e top cloes wa e weah wiles e beena fish
6877,JHN,21,GUL,so wen e yeh dat ciple say dat de lawd e jes wrop e top cloes roun esef an jomp eenta de wata
6878,JHN,21,GUL,de oda ciple dem tek de boat an gone ta de sho da drag de net full op wid fish
6879,JHN,21,GUL,de sho ain been faa off
6880,JHN,21,GUL,e been bout a hundud yaad
6881,JHN,21,GUL,wen dey git ta de sho dey see fish da roas pon coal an some bread
6882,JHN,21,GUL,jedus tell um say bring some ob de fish wa oona jes ketch
6883,JHN,21,GUL,simon peter gone back eenside de boat an drag de net ta de sho
6884,JHN,21,GUL,dey been a hundud an fiftyshree big fish wa full op de net
6885,JHN,21,GUL,stillyet de net ain teah
6886,JHN,21,GUL,jedus tell um say come an nyam
6887,JHN,21,GUL,none ob de ciple dem hab mind fa aks um say who ya da
6888,JHN,21,GUL,cause dey been know dat de lawd
6889,JHN,21,GUL,so jedus gone an tek de bread
6890,JHN,21,GUL,den e gim de fish
6891,JHN,21,GUL,dis mek shree time dat jedus appeah ta e ciple dem atta e been git op fom mongst de dead people an lib gin
6892,JHN,21,GUL,atta dey been nyam jedus aks simon peter say simon john son ya lob me fa true mo den all dem oda ciple yah lob me
6893,JHN,21,GUL,peter ansa jedus say yeah lawd ya know a lob ya
6894,JHN,21,GUL,jedus tell um say ya mus feed me lamb dem
6895,JHN,21,GUL,jedus aks peter de secon time say simon john son ya lob me fa true
6896,JHN,21,GUL,peter ansa say yeah lawd ya know a lob ya
6897,JHN,21,GUL,jedus tell um say ya mus mind me sheep dem
6898,JHN,21,GUL,jedus aks peter gin say simon john son ya lob me
6899,JHN,21,GUL,peter haat been hebby cause jedus aks um shree time ef e lob um
6900,JHN,21,GUL,so e ansa de lawd say lawd ya know all ting
6901,JHN,21,GUL,ya know dat a lob ya jedus tell um say feed me sheep dem
6902,JHN,21,GUL,a da tell ya fa true wen ya been nyoung ya been able fa dress yasef an jes git ready an gone wehsoneba ya been wahn fa gone
6903,JHN,21,GUL,bot wen ya done ole ya gwine scretch out ya han an noda poson gwine dress ya an tek ya weh ya ain wahn fa go
6904,JHN,21,GUL,wen jedus say dat e beena show how peter gwine dead an hona god den jedus tell um say ya mus folla me peter ton roun an see de ciple wa jedus lob hine um
6905,JHN,21,GUL,dat de one dey wa been seddown close ta jedus wen dey beena nyam an aks um say lawd who gwine han ya oba ta ya enemy dem
6906,JHN,21,GUL,wen peter see dat ciple e aks jedus say lawd wa gwine happen ta dis man yah
6907,JHN,21,GUL,jedus ansa say ef a wahn um fa lib een de wol til a come gin wa diffunce dat mek ta ya
6908,JHN,21,GUL,ya mus folla me so den de wod gone roun ta de broda dem wa bleebe pon jedus dat de ciple dat jedus lob ain gwine dead
6909,JHN,21,GUL,bot jedus ain say dat ciple ain been gwine dead
6910,JHN,21,GUL,e say ef a wahn um fa lib een de wol til a come gin wa diffunce dat mek ta ya
6911,JHN,21,GUL,dis de ciple dat see an yeh all dem ting yah
6912,JHN,21,GUL,e write um een dis book
6913,JHN,21,GUL,an we know dat wa e write dat true fa sho
6914,JHN,21,GUL,jedus done a heapa oda ting
6915,JHN,21,GUL,ef dey all been write down a tink dat eben de whole wol ain big nuff fa hab place fa hole all de book dem dat dey gwine haffa nyuse fa write um een
6916,ACT,1,GUL,deah theophilus een de fus book dat a done write ya a taak bout all wa jedus beena do an all e beena laan people fom de time wen e staat e wok til de day wen god tek um op ta heaben
6917,ACT,1,GUL,fo jedus gone ta heaben de holy sperit gim wod fa chaage dem postle dat e done pick an laan um wa fa do
6918,ACT,1,GUL,atta jedus done suffa an come back fom mongst de dead jurin foty day e appeah a heapa time ta e postle dem
6919,ACT,1,GUL,fom de way e appeah ta um e postle dem ain doubt none tall dat e da lib gin
6920,ACT,1,GUL,an wensoneba jedus been wid um e beena tell um bout how god rule
6921,ACT,1,GUL,one time wen jedus beena nyam wid um e chaage um say mus dohn gone way fom jerusalem
6922,ACT,1,GUL,wait yah til oona git wa me fada promise oona wa a beena tell oona bout
6923,ACT,1,GUL,john bactize people wid wata bot soon god gwine bactize oona wid de holy sperit
6924,ACT,1,GUL,wen de postle dem meet togeda wid jedus dey aks um say lawd dis yah de time wen ya gwine leh de people ob israel hab dey own country gin
6925,ACT,1,GUL,jedus tell um say me fada de onliest one dat hab tority fa say pazactly wa day or time all dem ting gwine happen
6926,ACT,1,GUL,oona ain spose fa know wen dem ting gwine be
6927,ACT,1,GUL,wen de holy sperit come pon oona e gwine gii oona powa an oona gwine tell all bout me een jerusalem an all oba judea an samaria an eben ta de fudares place een de wol
6928,ACT,1,GUL,atta jedus say dat wiles de postle dem beena look pon um god tek um op eenta heaben
6929,ACT,1,GUL,an de postle dem been look op pon jedus til a cloud hide um
6930,ACT,1,GUL,de postle dem still beena look op ta de sky wiles e been gwine wen all ob a sudden dey see two man wa weah white cloes stanop close ta um
6931,ACT,1,GUL,de two man dem tell um say oona wa come fom galilee hoccome oona da stanop dey da look op ta de sky
6932,ACT,1,GUL,dis jedus yah dat god done tek way op eenta heaben e gwine come back ta de wol jes like oona done shim wen e gone op eenta heaben
6933,ACT,1,GUL,den de postle dem come fom de hill wa dey call mount olib an gone back ta jerusalem
6934,ACT,1,GUL,e bout haf mile fom de mount olib ta jerusalem
6935,ACT,1,GUL,wen dey git ta jerusalem dey gone op ta de opstair een de house ta de room weh dey beena stay
6936,ACT,1,GUL,dem wa been dey been peter john james an andrew philip an thomas bartholomew an matthew james wa been alphaeus chile an simon wa dey call de patrot an judas wa been james chile
6937,ACT,1,GUL,dem postle yah de ooman dem an mary jedus modda an e broda dem dey beena meet dey togeda all de time an dey beena pray wid one haat
6938,ACT,1,GUL,one day wen dem wa bleebe pon jedus been geda togeda bout one hundud an twenty people been dey
6939,ACT,1,GUL,peter stanop een de middle ob de people an staat fa taak ta um
6940,ACT,1,GUL,e say bredren de holy sperit taak ta david way back dey an hab um write een god book bout judas wa been come fa bring de people fa res jedus
6941,ACT,1,GUL,an all dem ting wa david been tell dey been haffa come true
6942,ACT,1,GUL,judas been one ob we an we all beena wok togeda fa god
6943,ACT,1,GUL,now den wen dat man judas sell jedus e tek de money an gone an buy a fiel
6944,ACT,1,GUL,een dat fiel dey judas gone an faddown head fus
6945,ACT,1,GUL,e belly buss open an e guts fall out an e dead
6946,ACT,1,GUL,all de people een jerusalem yeh bout wa been happen ta judas
6947,ACT,1,GUL,so dey call dat place weh judas dead akeldama wa een dey language mean fiel ob blood an peter gone on fa tell de people say dey write bout judas een de book ob psalms say dohn leh nottin be lef dey een e house
6948,ACT,1,GUL,dohn leh nobody lib dey
6949,ACT,1,GUL,an dey write gin say leh noda poson tek e place an do de wok wa e beena do
6950,ACT,1,GUL,cause ob dat we haffa pick one man fa jine we fa tell oda people dat jedus done git op fom mongst de dead people an lib gin
6951,ACT,1,GUL,we haffa pick one ob dem wa been dey wid we all de time wen de lawd jedus been trabel wid we fom de time wen john beena bactize people til de time wen god tek jedus op ta heaben
6952,ACT,1,GUL,so den dey pick two man
6953,ACT,1,GUL,dey pick joseph wa dey call barsabbas dey call um justus too an dey pick matthias
6954,ACT,1,GUL,dey pray say lawd ya know all people haat
6955,ACT,1,GUL,we da aks ya fa show we outta de two man dem yah wish one ya done pick fa be a postle an do dis wok wa judas lef wen e gone ta de place weh e blongst
6956,ACT,1,GUL,den dey draw lots fa pick one
6957,ACT,1,GUL,matthias name come out so dey add um ta de oda leben postle dem
6958,ACT,2,GUL,wen de day ob pentecost come all de people dat bleebe pon jedus been geda togeda een one place
6959,ACT,2,GUL,all ob a sudden dey yeh a nise dat soun like a haad wind da blow
6960,ACT,2,GUL,dat nise come fom de eliment an e been dey all roun eenside de house weh dey been seddown
6961,ACT,2,GUL,dey see sompin een dat place dat look like fire dat been shape op like tongue dem
6962,ACT,2,GUL,dem tongue ob fire spread out one ta ebry poson dey
6963,ACT,2,GUL,a tongue ob fire beena stay dey pontop ob ebry one ob um
6964,ACT,2,GUL,de holy sperit come pon all dem people dey an full um op
6965,ACT,2,GUL,e mek um all staat fa taak diffunt language dem dat dey ain neba laan
6966,ACT,2,GUL,ebry poson beena say wa de holy sperit wahn um fa say
6967,ACT,2,GUL,now een dat same time dey some jew people wa feah god wa come fom oda country beena lib dey een jerusalem
6968,ACT,2,GUL,wen dey yeh dat nise a big crowd come togeda
6969,ACT,2,GUL,an dey all been scruck cause dey yeh dem dat bleebe pon jedus da taak een dem diffunt language
6970,ACT,2,GUL,an ebry poson yeh somebody da taak een e own language
6971,ACT,2,GUL,de people all been stonish fa true
6972,ACT,2,GUL,dey say all dese people yah dat we yeh da taak een diffunt language dey all come fom galilee ainty
6973,ACT,2,GUL,hoccome we yeh dem da taak een we own language
6974,ACT,2,GUL,we come fom plenty diffunt country
6975,ACT,2,GUL,some ob we come fom parthia some fom media an some fom elam some fom mesopotamia fom judea an fom cappadocia some fom pontus an fom asia
6976,ACT,2,GUL,some ob we come fom phrygia fom pamphylia fom egypt an fom paat ob libya close ta cyrene
6977,ACT,2,GUL,some ob we trabel fom rome
6978,ACT,2,GUL,we all mix
6979,ACT,2,GUL,some ob we been bon jew an some ob we jine de jew dem atta we gree fa bleebe wa dey bleebe
6980,ACT,2,GUL,some ob we come fom crete an some fom arabia stillyet we all da yeh dem people yah dat come fom galilee da taak een we own diffunt language bout de great ting dem dat god done do de people all been stonish an all mix op so dey beena aks one noda say wa dis mean
6981,ACT,2,GUL,bot some oda people beena mek fun ob dem dat bleebe pon jedus say dem people done drink tommuch wine wen dey say dat peter an de oda leben postle dem stanop an peter taak ta de crowd een a loud boice
6982,ACT,2,GUL,e tell um say oona me jew broda dem an all ob oona dat lib een jerusalem leh me splain dis
6983,ACT,2,GUL,listen ta wa a da tell oona
6984,ACT,2,GUL,oona tink dat dese people dronk bot dey ain dronk
6985,ACT,2,GUL,e jes nine oclock een de maanin stead ob dat dis ting dat oona see happen dat wa de prophet joel beena taak bout wen e say god say dis wa a gwine do wen dem las day come
6986,ACT,2,GUL,a gwine pour out me sperit pon all people
6987,ACT,2,GUL,oona son dem an oona daughta dem dey gwine tell people wa a tell um fa say
6988,ACT,2,GUL,oona nyoung man dem gwine see wision wa a show um an oona ole man dem gwine dream plenty ting fom me
6989,ACT,2,GUL,yeah wen dem las day come a gwine pour out me sperit pon de people dat do me wok pon de man dem an de ooman dem an dey gwine tell people wa a tell um fa say
6990,ACT,2,GUL,a gwine do miracle dem op een de sky an a gwine show um sign down een de wol
6991,ACT,2,GUL,oona gwine see blood an fire an a heapa smoke
6992,ACT,2,GUL,fo de day ob de lawd gwine come dat portant day full ob glory de sun gwine ton daak like night an de moon gwine ton red like blood
6993,ACT,2,GUL,an ebrybody dat call pon de name ob de lawd gwine git sabe
6994,ACT,2,GUL,oona people ob israel listen good ta wa a da say
6995,ACT,2,GUL,jedus wa come fom nazareth e a man dat god sen ta we
6996,ACT,2,GUL,fa show oona dat god been sen um god gii jedus e powa fa do a heapa miracle an great wok wa mek people stonish
6997,ACT,2,GUL,an e sho oona heapa sign wa mek oona know e powa
6998,ACT,2,GUL,oona know bout all dem ting cause e been mongst oona weh e done um
6999,ACT,2,GUL,dat man jedus dey han um oba ta oona cause god done been cide fa dat fa happen
7000,ACT,2,GUL,e done been know bout dat
7001,ACT,2,GUL,an oona kill jedus wen oona gim ta wickity people fa leh um nail um ta de cross
7002,ACT,2,GUL,bot atta jedus done dead god mek jedus git op fom mongst de dead people an lib gin
7003,ACT,2,GUL,e free jedus so dat e ain suffa de pain ob det no mo
7004,ACT,2,GUL,det ain able fa hab no powa tall fa keep jedus een de grabe
7005,ACT,2,GUL,cause david taak bout jedus say a see de lawd fo me all de time
7006,ACT,2,GUL,e da stay dey wid me ta me right han side so a ain gwine git shook op
7007,ACT,2,GUL,cause ob dis me haat heppy an wid me mout a da praise de lawd wid joy
7008,ACT,2,GUL,an me body too gwine lib een hope fa wa god done promise
7009,ACT,2,GUL,cause ya ain gwine lef me soul een de place ob de dead people
7010,ACT,2,GUL,an ya ain gwine leh de one dat blongst ta ya eben staat fa rot een de grabe
7011,ACT,2,GUL,ya done show me de way wa da lead ta life
7012,ACT,2,GUL,wen ya dey wid me ya gwine mek me full op wid joy
7013,ACT,2,GUL,bredren a da taak ta oona plain bout we ole people leada david
7014,ACT,2,GUL,e done dead an dey bury um an e tomb still yah wid we
7015,ACT,2,GUL,bot david been a prophet an e been know wa god been promise um
7016,ACT,2,GUL,god mek a wow say e gwine mek one ob david granchullun chullun fa be king same like david
7017,ACT,2,GUL,david been know wa god gwine do fo de ting happen
7018,ACT,2,GUL,so den david tell bout how god gwine mek christ git op fom mongst de dead an lib gin wen e say god ain lef um een de place ob de dead people an e body ain eben staat fa rot
7019,ACT,2,GUL,god done mek dis jedus git op fom mongst de dead people an lib gin
7020,ACT,2,GUL,we da tell oona dat dis done happen fa true
7021,ACT,2,GUL,we all shim
7022,ACT,2,GUL,god hona jedus a whole heap
7023,ACT,2,GUL,e call um op weh e dey an e mek um seddown ta e right han fa rule wid um
7024,ACT,2,GUL,de fada god done gii jedus de holy sperit dat e been promise
7025,ACT,2,GUL,an wa oona da see an da yeh now dat de gif ob de holy sperit wa jedus done pour out pon we
7026,ACT,2,GUL,cause david ain gone op eenta heaben stillyet e say de lawd tell me lawd say seddown yah ta me right han side til a pit ya enemy dem ondaneet ya foot
7027,ACT,2,GUL,so den leh all de israel people know fa sho dat god done mek dis jedus fa be lawd an christ an e de same one dat oona done nail ta de cross
7028,ACT,2,GUL,wen de people yeh wa peter say dey been too opsot
7029,ACT,2,GUL,dey aks peter an de oda postle dem say bredren wa we fa do
7030,ACT,2,GUL,peter ansa um say all ob oona haffa ton fom oona sin
7031,ACT,2,GUL,come ta god an leh um bactize oona een de name ob jedus christ so dat god gwine paadon oona sin an gii oona de holy sperit
7032,ACT,2,GUL,cause de promise dat god promise dat fa oona an fa oona chullun an fa all dem dat faaway
7033,ACT,2,GUL,dat de promise fa all de people dat de lawd we god call fa come ta esef
7034,ACT,2,GUL,peter taak ta um fa a long time
7035,ACT,2,GUL,e waan um an tell um say oona haffa sabe oonasef fom dem ting dat gwine mek de wickity people wa da lib now suffa de people dat bleebe wa peter say bout jedus been bactize
7036,ACT,2,GUL,an dat day bout shree tousan people jine dem dat trus een jedus
7037,ACT,2,GUL,dey beena spen dey time da laan fom de postle dem
7038,ACT,2,GUL,an dey beena meet togeda an all hab one haat togeda an dey beena nyam an pray togeda
7039,ACT,2,GUL,wid god powa de postle dem beena do a heapa miracle an sign dem dat mek all de people stonish fa true
7040,ACT,2,GUL,all de people dat bleebe pon jedus been togeda
7041,ACT,2,GUL,an all dem beena bring wa dey hab fa share um
7042,ACT,2,GUL,dey beena sell dey propaty an ting an share de money wid ebrybody so dat dey all hab wa dey need
7043,ACT,2,GUL,ebry day dey beena geda togeda een god house
7044,ACT,2,GUL,an dey beena geda een one noda house fa nyam togeda
7045,ACT,2,GUL,an dey been heppy an dey beena share wid one noda
7046,ACT,2,GUL,dey beena praise god an all de people been too heppy wid um
7047,ACT,2,GUL,an dem wa de lawd beena sabe jine op wid dem dat done been trus een jedus an dey been mo an mo ob um ebry day
7048,ACT,3,GUL,bout shree oclock een de ebenin de time wen de jew people gone fa pray peter an john beena waak ta god house fa pray
7049,ACT,3,GUL,some people beena tote one man wa ain been able fa waak eba since e been bon
7050,ACT,3,GUL,ebry day dem people beena cyaa um an lef um close ta de gyate ta god house wa dey call de purty gyate
7051,ACT,3,GUL,dey beena lef dat man dey fa beg fom de people wa pass by fa go eenta god house fa pray
7052,ACT,3,GUL,wen de cripple op man see peter an john da go eenta god house e beg um fa gim money
7053,ACT,3,GUL,peter an john look dat man dead een e eye an peter tell um say look at we so de man pay mind ta peter an john an look at um cause e beena tink dey been gwine gim sompin
7054,ACT,3,GUL,peter tell um say a ain got no money no silba or gole bot a gwine gii ya wa a got
7055,ACT,3,GUL,een de name ob jedus christ wa come fom nazareth git op an waak peter tek de man right han an hep um git op
7056,ACT,3,GUL,same time de man foot dem git scronga
7057,ACT,3,GUL,e jomp op an staat fa waak
7058,ACT,3,GUL,den e gone wid peter an john eenta god house an e beena waak an jomp an praise god
7059,ACT,3,GUL,all de people shim wen e beena waak an praise god
7060,ACT,3,GUL,an dey know dat de same man wa beena seddown close ta de purty gyate ob god house an beg
7061,ACT,3,GUL,dem been stonish an scruck tommuch wen dey see wa been happen ta de man
7062,ACT,3,GUL,de man wa jes git heal beena hole on ta peter an john an all de people been stonish
7063,ACT,3,GUL,dey ron ta weh de man been wid peter an john een de place dey call solomon piza
7064,ACT,3,GUL,wen peter see de people e tell um say me countryman dem ob israel hoccome oona so stonish
7065,ACT,3,GUL,hoccome oona da look haad pon we
7066,ACT,3,GUL,oona tink dat we done mek dis man well cause ob we own powa or cause we so good ainty
7067,ACT,3,GUL,bot de god ob we ole people leada dem abraham isaac an jacob dis same god gii glory ta e saabant jedus
7068,ACT,3,GUL,fo dat oona been han jedus oba ta pilate fa leh um kill um
7069,ACT,3,GUL,pilate been mek op e mind fa leh jedus go free bot oona ton ginst um
7070,ACT,3,GUL,jedus waak scraight wid god an blongst ta um bot oona ton ginst um
7071,ACT,3,GUL,oona beg pilate fa kill jedus an leh noda man wa been kill people go free
7072,ACT,3,GUL,so oona done kill jedus de one wa da gii life
7073,ACT,3,GUL,bot god mek um git op fom mongst de dead people an lib gin
7074,ACT,3,GUL,we see jedus wid we own eye atta e come outta e tomb
7075,ACT,3,GUL,jedus powa mek dis man well an scrong
7076,ACT,3,GUL,wa oona done see yah an wa oona know dat cause we trus een jedus name
7077,ACT,3,GUL,jedus powa done heal dis man an all ob oona shim
7078,ACT,3,GUL,now den bredren a know oona an oona leada dem ain ondastan wa oona beena do wen oona kill jedus
7079,ACT,3,GUL,bot dat de way god mek dat ting come true dat e been say way back dey
7080,ACT,3,GUL,cause e mek all de prophet dem tell de people say christ haffa suffa
7081,ACT,3,GUL,so oona mus ton fom oona sin an come ta god
7082,ACT,3,GUL,den god gwine paadon oona fa all oona sin an tek um all way
7083,ACT,3,GUL,wen oona do dat god we lawd gwine wok eenside oona haat fa mek oona fait mo scronga
7084,ACT,3,GUL,an e gwine sen de messiah wa e done pick fa sabe oona
7085,ACT,3,GUL,dat jedus esef
7086,ACT,3,GUL,jedus haffa stay dey een heaben til de time gwine come fa god fa mek all ting nyew jes like god been promise way back dey shru e prophet dem
7087,ACT,3,GUL,moses been tell de people say god oona lawd gwine sen oona a prophet same like e done sen me
7088,ACT,3,GUL,an dat prophet gwine come fom mongst oona own people
7089,ACT,3,GUL,oona mus pay mind ta all wa e gwine tell oona
7090,ACT,3,GUL,ebrybody wa ain pay mind ta wa de prophet tell um god gwine tek dat one way fom mongst de people an stroy um
7091,ACT,3,GUL,samuel an all de oda prophet dem atta samuel dey all tell bout dis time now
7092,ACT,3,GUL,dem ting wa god promise we wa dem prophet tell bout dem ting fa oona
7093,ACT,3,GUL,oona hab oona paat een dat blessin wa god been promise wen e mek a cobnant wid oona ole people
7094,ACT,3,GUL,e tell abraham say a gwine mek oona chullun chullun a blessin ta all de people een de wol
7095,ACT,3,GUL,wen god sen e saabant jedus eenta dis wol god sen um fus ta oona de people ob israel
7096,ACT,3,GUL,e sen um fa bless oona so dat all ob oona gwine ton fom oona wickity way
7097,ACT,4,GUL,peter an john still beena taak ta de people wen de jew leada dem come ta um
7098,ACT,4,GUL,de jew priest dem an de offisa ob dem wa da gyaad god house an de sadducee dem dey all come
7099,ACT,4,GUL,dem leada been opsot cause de two postle dem beena laan de people an tell um say jedus done dead bot e git op fom mongst de dead people an lib gin
7100,ACT,4,GUL,dat show dat wen somebody dead e gwine lib gin
7101,ACT,4,GUL,dem leada grab hole ta peter an john
7102,ACT,4,GUL,bot cause de son beena set fa red dey pit um een de jailhouse til de nex day
7103,ACT,4,GUL,bot a heapa people wa yeh peter an john wod bleebe wa dey tell um
7104,ACT,4,GUL,an now all de man dem wa bleebe been bout fibe tousan
7105,ACT,4,GUL,nex day de jew rula dem long wid de oda jew leada an law teacha dem dey meet togeda een jerusalem
7106,ACT,4,GUL,annas wa been de head man ob de jew priest dem e been dey an caiaphas an john an alexander an de oda man dem ob annas fambly
7107,ACT,4,GUL,dey tek peter an john outta de jailhouse an mek um stan fo all dem man wa done been geda dey
7108,ACT,4,GUL,den dey quizzit peter an john say weh oona git de powa fa mek dis man yah waak
7109,ACT,4,GUL,who gii oona dat powa
7110,ACT,4,GUL,peter been full op wid de holy sperit so e ansa um say oona wa da rule de people an oona leada dem wa dey yah oona bring we yah taday an aks we bout de good ting wa we done do fa dat cripple op man
7111,ACT,4,GUL,oona da aks we wa dat powa we hab fa heal um
7112,ACT,4,GUL,so den all ob oona oughta know an all de people een israel oughta know
7113,ACT,4,GUL,oona done kill jedus christ fom nazareth
7114,ACT,4,GUL,oona nail um ta de cross
7115,ACT,4,GUL,bot god mek um git op fom mongst de dead people an lib gin
7116,ACT,4,GUL,an de powa ob jedus name dat wa mek dis man yah stan mongst ya an e heal now
7117,ACT,4,GUL,god been taak bout jedus wen e say de same stone dat oona ain wahn wen oona build dat de one wa done come fa be portant mo den all de oda res ain nobody bot jedus able fa sabe people
7118,ACT,4,GUL,een all de wol ain nobody else no oda name dat god gii ta people so dat we kin git sabe
7119,ACT,4,GUL,now den de leada dem een de jew council see dat peter an john been people jes like ebrybody else an dey ain hab no school laanin
7120,ACT,4,GUL,bot peter an john ain been scaid fa taak ta um bout jedus
7121,ACT,4,GUL,dat mek dem leada stonish an mek um know dat peter an john beena waak wid jedus
7122,ACT,4,GUL,de leada dem ain been able fa say nottin bad ginst peter an john cause de man wa dey heal beena stanop dey wid um
7123,ACT,4,GUL,so de leada dem ob de council sen peter an john outta de council room
7124,ACT,4,GUL,den dey taak ta one noda bout all dis
7125,ACT,4,GUL,dey aks one noda say wa we gwine do wid dem man peter an john
7126,ACT,4,GUL,all de people een jerusalem know dey done dis great miracle
7127,ACT,4,GUL,dey done heal de man wa ain neba been able fa waak
7128,ACT,4,GUL,we cyahn say dat ain so
7129,ACT,4,GUL,bot we ain wahn dis nyews fa spread roun mongst mo people
7130,ACT,4,GUL,so den leh we call peter an john an waan um say dey mus dohn taak ta nobody no mo een jedus name
7131,ACT,4,GUL,so de leada dem call peter an john fa come eenside de place
7132,ACT,4,GUL,dey taak scrong ta um an chaage um say mus dohn taak ta nobody tall een de name ob jedus
7133,ACT,4,GUL,mus dohn laan nobody een jedus name
7134,ACT,4,GUL,bot peter an john ansa um say wa we spose fa do
7135,ACT,4,GUL,e mo betta fa we fa do wa oona say or fa do wa god say
7136,ACT,4,GUL,we ain able fa shet we mout an stop da taak bout wa we done see an yeh
7137,ACT,4,GUL,de leada dem ob de council waan um mo scronga gin an leh um go way
7138,ACT,4,GUL,dey ain find no way fa punish um cause all de people dey beena praise god fa wa been happen
7139,ACT,4,GUL,an de man wa god heal wid dis miracle e been pass foty yeah ole
7140,ACT,4,GUL,wen peter an john been ton loose dey gone back ta dey own people wa bleebe pon jedus
7141,ACT,4,GUL,dey tell um wa de leada dem ob de priest dem an de oda jew leada dem tell um
7142,ACT,4,GUL,wen de oda people wa bleebe yeh wa peter an john say dey all pray togeda ta god say lawd god wa da rule oba all ya mek de heaben de wol an de sea an all wa een um de holy sperit taak fa ya an tell ya saabant david fa say wa mek dem diffunt nation bex so bad
7143,ACT,4,GUL,hoccome de people scheme fa do wa de lawd ain wahn an den dey ain able fa do um
7144,ACT,4,GUL,de king dem wa rule een de wol git ready an de rula dem beena geda togeda fa fight ginst de lawd an christ de one god done pick
7145,ACT,4,GUL,fa true herod an pontius pilate meet togeda yah een dis city wid de israel people an wid dem wa ain people ob israel
7146,ACT,4,GUL,dey scheme togeda ginst jedus ya saabant wa blongst ta ya de one ya been sen fa be de messiah
7147,ACT,4,GUL,dem leada beena geda fa do all de ting dem wa ya done been plan fa happen
7148,ACT,4,GUL,ya done dat cause ya got de powa an ya been wahn um fa be dat way
7149,ACT,4,GUL,now den lawd look at how dem leada taak scrong ta we an waan we
7150,ACT,4,GUL,we ya saabant dem
7151,ACT,4,GUL,we beg ya fa hep we
7152,ACT,4,GUL,courage we so dat we ain scaid fa tell de people ya wod
7153,ACT,4,GUL,show ya powa an heal de sick an gii we powa fa do sign an miracle dem wen we call pon de name ob ya saabant jedus wa blongst ta ya
7154,ACT,4,GUL,wen dey done pray de place weh dey been geda togeda shake
7155,ACT,4,GUL,de holy sperit come pon um an full um an dat mek um scrong fa tell de people god wod
7156,ACT,4,GUL,all dem wa bleebe pon jedus been gree togeda an hab one haat
7157,ACT,4,GUL,nobody dey ain say de ting dem a hab dey me own propaty bot all dem beena share wa dey been hab wid one noda
7158,ACT,4,GUL,de postle dem beena show how god great powa dey wid um wensoneba dey tell oda people say de lawd jedus lib gin
7159,ACT,4,GUL,e done git op fom mongst de dead people an god beena bless all ob um too good
7160,ACT,4,GUL,dey all hab ebryting wa dey need cause all dem wa got lan or house dey sell um an bring de money an dey gii dat money ta de postle dem an de postle dem beena share de money gim ta de people wensoneba dey need um
7161,ACT,4,GUL,dat wa joseph a levite wa come fom cyprus done
7162,ACT,4,GUL,de postle dem call um barnabas
7163,ACT,4,GUL,dat mean one wa courage people e sell e fiel an e bring de money an gim ta de postle dem
7164,ACT,5,GUL,now den one man been dey name ananias an e wife name sapphira
7165,ACT,5,GUL,dey sell some lan too
7166,ACT,5,GUL,ananias keep some ob de money fa esef an e wife know e done done dat
7167,ACT,5,GUL,den ananias tek de oda res ob de money an go gim ta de postle dem
7168,ACT,5,GUL,peter aks ananias say ananias hoccome ya gree fa leh satan go eenside ya an tek oba ya haat an mek ya lie ta de holy sperit
7169,ACT,5,GUL,ya done keep some ob de money wa dey pay ya fa de lan fo ya sell de lan dat been ya own lan ainty
7170,ACT,5,GUL,an wen ya sell um ya git de money fa do wasoneba ya wahn wid um ainty
7171,ACT,5,GUL,so den wa mek ya tink een ya haat fa do susha ting
7172,ACT,5,GUL,ya ain lie jes ta people
7173,ACT,5,GUL,ya lie ta god wen ananias yeh wa peter say e faddown stiff dead
7174,ACT,5,GUL,all dem wa yeh bout dat been too scaid
7175,ACT,5,GUL,den de nyoung man dem come an wrop op de dead body an tek um out an bury um
7176,ACT,5,GUL,wen shree hour been pass ananias wife sapphira come eenta de room weh de postle dem been
7177,ACT,5,GUL,bot sapphira ain know wa been happen
7178,ACT,5,GUL,peter aks um say tell me dis all de money wa dey pay ya an ya husban fa de lan wa oona sell
7179,ACT,5,GUL,sapphira ansa say yeah sah dat all de money
7180,ACT,5,GUL,peter tell um say wa mek ya an ya husban gree fa test da sperit ob de lawd
7181,ACT,5,GUL,look yah de man dem wa done bury ya husban dey da come ta de door
7182,ACT,5,GUL,dey gwine tek ya out an bury ya too jes den sapphira faddown dead
7183,ACT,5,GUL,de nyoung man dem come an see dat e stiff dead too an dey tek um out an bury um nex ta e husban
7184,ACT,5,GUL,wen all de people ob de choch yeh wa happen dey been scaid fa true
7185,ACT,5,GUL,an ebrybody wa yeh bout um dey been scaid too
7186,ACT,5,GUL,de postle dem beena do a heapa miracle an sign dem mongst de people
7187,ACT,5,GUL,all de people wa been bleebe pon jedus nyuse fa geda togeda een de place dey call solomon piza
7188,ACT,5,GUL,all de people wa ain bleebe pon jedus been scaid fa geda dey wid um
7189,ACT,5,GUL,bot de people dem gim high hona
7190,ACT,5,GUL,stillyet mo an mo people bleebe pon de lawd
7191,ACT,5,GUL,a whole heapa man dem an ooman dem dey come ta de lawd
7192,ACT,5,GUL,wen de people see dem miracle de postle dem beena do dey tote de sick out eenta de screet an dey lay down pon dey bed an mat dey so dat wen peter pass by e shada gwine cross oba um
7193,ACT,5,GUL,a heapa people come togeda fom de town dem close ta jerusalem too
7194,ACT,5,GUL,dey bring dey sick an dem wa hab ebil sperit an dey come ta de postle dem an de postle dem heal um
7195,ACT,5,GUL,den de head man ob de jew priest dem an all dem wa gone long wid um dem ob de sadducee paaty dey been too jealous ob de postle dem
7196,ACT,5,GUL,so dey grab hole ta de postle dem an pit um een de jailhouse
7197,ACT,5,GUL,bot one ob de lawd angel dem come een de night an open de door ta dat jailhouse
7198,ACT,5,GUL,den de angel lead de postle dem outta de jailhouse an e tell um say oona mus go stanop een god house
7199,ACT,5,GUL,mus tell de people all bout dis nyew life oona hab
7200,ACT,5,GUL,de postle dem do wa de angel tell um fa do
7201,ACT,5,GUL,wen day clean de postle dem gone ta god house an laan de people bout de nyew life
7202,ACT,5,GUL,de head man ob de priest dem an dem wa gone long wid um dey call a big meetin wid all de jew leada dem een de council
7203,ACT,5,GUL,dey sen ta de jailhouse fa hab um bring de postle dem fa come fo de council
7204,ACT,5,GUL,bot wen de offisa dem git ta de jailhouse dey ain find de postle dem dey
7205,ACT,5,GUL,so de offisa dem ton back an gone ta de council an tell de leada dem say wen we git ta de jailhouse we find um lock op good an de gyaad dem da stanop fa gyaad de door
7206,ACT,5,GUL,bot wen we open de door an look eenside we ain see nobody dey wen de offisa ob de man dem wa beena gyaad god house an de leada dem ob de priest dem yeh dat dey been all bumfumble an dey aks one noda say wa gwine come fom all dis
7207,ACT,5,GUL,jes den a man come een an tell um say look yah dem man wa oona done pit een de jailhouse dey da stanop oba dey een god house da laan de people bout god so de offisa an e gyaad dem gone an find de postle dem een god house an dey bring um back ta de council
7208,ACT,5,GUL,bot dey ain haam um wen dey mek um come cause dey been scaid dat de people gwine chunk stone pon um
7209,ACT,5,GUL,dey bring de postle dem een an mek um stanop fo de council an de head man ob de jew priest dem quizzit um
7210,ACT,5,GUL,e say we done chaage oona dat oona mus dohn laan nobody een de name ob dis man ainty
7211,ACT,5,GUL,stillyet oona beena laan de people an mek all dem een jerusalem yeh bout um an oona wahn fa mek people blame we fa e det peter an de oda postle dem ansa um say we haffa do wa god tell we fa do steada wa people tell we fa do
7212,ACT,5,GUL,atta oona hang jedus pon a tree an kill um de same god wa we ole people beena woshup mek jedus git op fom mongst de dead people an lib gin
7213,ACT,5,GUL,god gii jedus tority an powa an mek um seddown ta e right han side fa be we leada an we sabior
7214,ACT,5,GUL,e done dat fa gii de people ob israel de chance fa ton fom dey sin an change how dey lib
7215,ACT,5,GUL,den god kin paadon um fa dey sin
7216,ACT,5,GUL,we postle done see an yeh dem ting an we da mek people know de trute bout um
7217,ACT,5,GUL,an de holy sperit mek um know de trute too
7218,ACT,5,GUL,god gii de holy sperit ta dem wa da do wa e tell um fa do
7219,ACT,5,GUL,wen de council man dem yeh wa de postle dem say dey been so mad til dey been wahn fa kill um
7220,ACT,5,GUL,bot gamaliel a pharisee wa beena laan people de jew law e been one ob dem een dat council dat all de people hona
7221,ACT,5,GUL,e stanop een de council an e gii orda fa dem fa tek dem postle outside de meetin place fa a leetle bit
7222,ACT,5,GUL,den e tell de council man dem say me countryman dem ob israel mus tek cyah bout wa oona gwine do ta dem man
7223,ACT,5,GUL,way back dey one man name theudas been come an say e a big leada an dey been bout fo hundud man wa jine op wid um fa hep um
7224,ACT,5,GUL,somebody kill um an all de people wa beena folla um been scatta all roun
7225,ACT,5,GUL,so theudas wok ain mount ta nottin
7226,ACT,5,GUL,atta dat one judas wa come fom galilee been dey een dat time wen dey beena count de people an write down all dey name
7227,ACT,5,GUL,e git some ob de people fa folla um
7228,ACT,5,GUL,somebody kill judas too an all dem people wa beena folla um been scatta roun
7229,ACT,5,GUL,so den all dis mek me waan oona now
7230,ACT,5,GUL,mus dohn haam dem man yah mus lef um lone cause ef god ain sen um all dis dat dey plan an de wok dey da do ain wot nottin
7231,ACT,5,GUL,e ain gwine las
7232,ACT,5,GUL,bot ef dey da do wa god wahn oona ain gwine be able fa stop de wok dey da do cause den oona gwine find out dat oona da fight ginst god de council man dem tek gamaliel wod
7233,ACT,5,GUL,dey hab de postle dem come back een an dey hab de gyaad dem beat um
7234,ACT,5,GUL,dey chaage um say mus dohn taak gin een jedus name
7235,ACT,5,GUL,den dey leh um go
7236,ACT,5,GUL,de postle dem come out fom de council an dey beena rejaice fa true cause dey been good nuff fa suffa an git punish fa jedus sake
7237,ACT,5,GUL,an ebry day dey gone ta god house an ta de people house
7238,ACT,5,GUL,dey beena laan de people da tell um de good nyews dat jedus de messiah
7239,ACT,6,GUL,now den een dat time wen mo an mo people beena bleebe pon de lawd jedus an waak een e way sompin come op
7240,ACT,6,GUL,de jew people wa taak de greek language beena staat fa grumble bout de jew dem wa taak de hebrew language
7241,ACT,6,GUL,de jew dem wa taak greek say ebry day wen dey gii out ting fa hep de wida ooman dem dem hebrew wida ooman git mo den we greek wida ooman
7242,ACT,6,GUL,so de tweb postle dem call a meetin wid all de people dat bleebe pon jedus an say e ain right fa we jedus postle fa stop da tell people god wod cause we haffa see dat people git wa dey need
7243,ACT,6,GUL,so den bredren we wahn oona fa pick seben good man mongst oona wa da lib full op wid de holy sperit an hab plenty sense bout ting
7244,ACT,6,GUL,we gwine hab dem do dis wok fa gii out wa de people need
7245,ACT,6,GUL,bot we gwine spen all we time da pray an da do we wok fa laan de people bout god
7246,ACT,6,GUL,all de people dey een de meetin been heppy wid wa de postle dem say
7247,ACT,6,GUL,so dey pick stephen a man dat trus god een ebryting an full op wid de holy sperit
7248,ACT,6,GUL,an dey pick philip prochorus nicanor timon parmenas an nicolas wa come fom antioch an done gree fa jine de jew people
7249,ACT,6,GUL,de people een de meetin tek de seben man wa dey been pick an show de postle dem
7250,ACT,6,GUL,de postle dem pray fa dem seben man an dey lay dey han pon dey head an bless um
7251,ACT,6,GUL,so den god wod beena gwine all oba an mo an mo people een jerusalem bleebe pon jedus an waak een e way
7252,ACT,6,GUL,an plenty jew priest dem dey change dey way an bleebe pon jedus christ too
7253,ACT,6,GUL,stephen been a man dat god been bless an full op wid powa
7254,ACT,6,GUL,e beena do plenty miracle an sign mongst de people
7255,ACT,6,GUL,bot some man dem fom cyrene an alexandria wa blongst ta de jew meetin house wa dey call de meetin house ob de free man dem togeda wid some oda jew dem dat come fom cilicia an asia dey come an staat fa aagy wid stephen
7256,ACT,6,GUL,bot god sperit gii stephen heapa sense so dat wen e taak nobody neba hab nottin mo fa say
7257,ACT,6,GUL,so dem jew wa been ginst stephen dey gone an find some oda man dem an pay um fa lie bout stephen
7258,ACT,6,GUL,dey hab de man dem say we yeh dis man stephen da taak bad ginst moses an ginst god
7259,ACT,6,GUL,so den dey pit dem wod een de people yea an de people been stir op
7260,ACT,6,GUL,de jew leada an law teacha dem been stir op too
7261,ACT,6,GUL,dey gone an grab hole ta stephen an bring um ta de jew council
7262,ACT,6,GUL,den dey find people fa lie bout stephen dey
7263,ACT,6,GUL,dey say all de time dis man da taak bad ginst we house ob god an ginst de law dat god gii moses
7264,ACT,6,GUL,we done yeh um taak say dat dis man jedus dat come fom nazareth e gwine stroy god house
7265,ACT,6,GUL,an e gwine change all dem ting wa we da do taday dat moses been laan we ole people
7266,ACT,6,GUL,all dem dat been seddown dey een de jew council beena look scraight at stephen an dey see dat e face look like de face ob a angel
7267,ACT,7,GUL,de head man ob de jew priest dem aks stephen say all dat wa dem people yah done say ginst ya dat de trute
7268,ACT,7,GUL,stephen ansa say oona me fada dem an me bredren listen ta me god wa hab glory an powa mo den all oda e appeah ta we fada abraham
7269,ACT,7,GUL,dat been wen abraham beena lib een mesopotamia fo e gone fa lib ta haran town
7270,ACT,7,GUL,god tell abraham say ya mus lef ya kin folk an come outta ya country
7271,ACT,7,GUL,haffa go ta a country dat a gwine show ya
7272,ACT,7,GUL,so abraham come outta chaldea an gone fa lib ta haran
7273,ACT,7,GUL,atta abraham fada done dead god moob abraham outta haran an sen um ta dis lan weh oona da lib now
7274,ACT,7,GUL,stillyet god ain gii abraham no place dey fa be e own een dat time
7275,ACT,7,GUL,e ain git eben one foot ob groun fa esef
7276,ACT,7,GUL,bot e mek a cobnant wid um promise um say e gwine gim dat groun
7277,ACT,7,GUL,an god promise um dat groun dey gwine be abraham own propaty an de propaty ob abraham chullun chullun atta abraham done pass oba
7278,ACT,7,GUL,now abraham ain hab no chullun yet wen god tell um dat
7279,ACT,7,GUL,god tell abraham like dis say abraham ya chullun chullun gwine lib een noda lan wa blongst ta oda people
7280,ACT,7,GUL,an dem people een dat oda lan gwine mek ya chullun chullun slabe
7281,ACT,7,GUL,dey gwine do um bad an mek um suffa fa fo hundud yeah
7282,ACT,7,GUL,bot a gwine jedge de nation wa mek um slabe
7283,ACT,7,GUL,den ya chullun chullun gwine come outta dat slabe life an dat oda lan
7284,ACT,7,GUL,dey gwine come yah ta dis place an woshup me
7285,ACT,7,GUL,god tell abraham fa circumcise dey son dem atta dey bon fa show dat god been mek dat cobnant wid dem
7286,ACT,7,GUL,so wen abraham hab a son wa e name isaac abraham circumcise um pon de eight day atta e bon
7287,ACT,7,GUL,an atta wile wen isaac hab a son wa e name jacob e circumcise um pon de eight day atta e bon
7288,ACT,7,GUL,an wen jacob hab e tweb son dem e circumcise um
7289,ACT,7,GUL,dem we own ole people leada wa staat de tweb tribe dem een we jew nation
7290,ACT,7,GUL,now den joseph broda dem been jealous ob um
7291,ACT,7,GUL,cause ob dat dey sell um fa slabe een egypt lan
7292,ACT,7,GUL,bot god been dey wid joseph
7293,ACT,7,GUL,god beena hep joseph all de time wen trouble hab um
7294,ACT,7,GUL,e sabe um outta e fliction
7295,ACT,7,GUL,wen dey tek joseph an gone fo pharaoh de king ob egypt god bless joseph an gim sense an fabor een pharaoh eye
7296,ACT,7,GUL,so pharaoh mek joseph gobna fa rule oba egypt an e mek um de rula oba pharaoh own house
7297,ACT,7,GUL,den de dry drought come eenta all ob egypt lan an canaan lan
7298,ACT,7,GUL,plenty people suffa fa true
7299,ACT,7,GUL,an we ole people ain been able fa find nottin fa nyam
7300,ACT,7,GUL,wen jacob yeh say dat grain been stillyet dey een egypt e sen e chullun wa come fa be we ole fada
7301,ACT,7,GUL,jacob sen um dey fa buy food
7302,ACT,7,GUL,dat been de fus time e chullun gone dey
7303,ACT,7,GUL,de secon time wen dey gone ta egypt lan joseph tell e broda dem who dat e been an king pharaoh come fa know bout joseph fambly
7304,ACT,7,GUL,den joseph sen wod ta e fada jacob fa aks um fa come ta egypt lan wid all de fambly
7305,ACT,7,GUL,dey been sebentyfibe people een de fambly
7306,ACT,7,GUL,jacob gone down ta egypt
7307,ACT,7,GUL,dey een egypt e an all e chullun we ole people dey beena lib dey til all done dead
7308,ACT,7,GUL,dey tote dey dead body an gone bury um back een shechem een de tomb dat abraham been buy fom hamor son dem
7309,ACT,7,GUL,wen de time beena come close fa god fa do wa e been promise abraham we ole people een egypt lan beena grow fa be a whole heap
7310,ACT,7,GUL,an noda king dat ain been know joseph staat fa rule oba egypt
7311,ACT,7,GUL,dis nyew king yah tek wantage ob we people an e mek we people suffa bad
7312,ACT,7,GUL,e mek we people chunk dey baby chullun outdoor fa dead
7313,ACT,7,GUL,dat same time dey moses bon
7314,ACT,7,GUL,e been a fine chile
7315,ACT,7,GUL,e modda an e fada tek cyah ob um an hide um een dey house fa shree mont
7316,ACT,7,GUL,den wen dey pit moses outdoor pharaoh daughta tek moses an dopt um an mind um like e own son
7317,ACT,7,GUL,dey laan moses all wa de egypt people know all dey sense
7318,ACT,7,GUL,an e been a great man wa been know fa true how fa taak an cyaa esef
7319,ACT,7,GUL,wen moses been foty yeah ole e mek op e mind fa go see e bredren de israel people
7320,ACT,7,GUL,wen e been dey e see a egypt man da do bad ta a israel man
7321,ACT,7,GUL,so moses gone an fight fa de israel man an e kill de egypt man
7322,ACT,7,GUL,moses been tink dat e bredren gwine ondastan dat god sen um fa hep um an set um free fom slabery
7323,ACT,7,GUL,bot dey ain ondastan bout dat
7324,ACT,7,GUL,de nex day moses see two israel man da fight
7325,ACT,7,GUL,e gone fa paat um an git um fa mek peace wid one noda
7326,ACT,7,GUL,e tell um say listen yah oona two broda hoccome oona da fight an do bad ta one noda
7327,ACT,7,GUL,bot de man wa beena do bad ginst e israel broda tell moses say who mek ya a rula an a jedge oba we
7328,ACT,7,GUL,ya wahn fa kill me same like how ya done kill dat egypt man yestiddy ainty
7329,ACT,7,GUL,wen moses yeh wa dat man say e ron way an gone outta egypt lan
7330,ACT,7,GUL,e gone fa lib een a lan name midian
7331,ACT,7,GUL,e been a comeyah poson dey an e hab two son
7332,ACT,7,GUL,now den wen foty yeah been pass one angel come ta moses een de wildaness close ta de high hill name mount sinai een a fire dat beena come outta a bush
7333,ACT,7,GUL,wen moses see dat e beena wonda tommuch
7334,ACT,7,GUL,e gone close fa look good at um an e yeh de boice ob god de lawd da taak ta um say a de god ob ya ole people de god ob abraham isaac an jacob
7335,ACT,7,GUL,wen moses yeh dat e tremble cause e been too scaid so dat e ain eben shrow e eye op fa look
7336,ACT,7,GUL,de lawd tell um say tek ya shoe off ya foot cause de place dey weh ya da stan dat holy groun
7337,ACT,7,GUL,fa true a see de bad fliction ob me people dey een egypt lan
7338,ACT,7,GUL,a done yeh um da groan an a done come down fa sabe dem fom suffa
7339,ACT,7,GUL,come on yah a gwine sen ya back ta egypt
7340,ACT,7,GUL,now den dat de same moses dat de israel people ain been wahn wen dey aks um say who mek ya a rula an a jedge oba we
7341,ACT,7,GUL,god esef sen dat moses fa rule oba dem people an sabe um
7342,ACT,7,GUL,an god nyuse de angel dat come ta moses fom de fire dat been een de bush fa tell moses
7343,ACT,7,GUL,den moses lead de people outta egypt lan
7344,ACT,7,GUL,an god do plenty miracle an sign een egypt lan an at de red sea an een de wildaness lan weh dey beena lib fa foty yeah
7345,ACT,7,GUL,dat de same moses dat tell de israel people say god gwine tek one ob oona own people an mek um a prophet same like e done ta me
7346,ACT,7,GUL,dat de moses dat been dey wid de israel people wen dey beena geda een de wildaness
7347,ACT,7,GUL,e been dey wid we ole people an wid de angel wa taak ta um pontop mount sinai
7348,ACT,7,GUL,god gim e message wa gwine lib faeba fa gii we
7349,ACT,7,GUL,bot we ole people ain do wa moses tell um fa do
7350,ACT,7,GUL,dey ton dey back pon um an een dey haat dey been wahn fa go back ta egypt lan
7351,ACT,7,GUL,dey tell aaron say mek we some god dem fa lead de way fa we
7352,ACT,7,GUL,dat man moses dat bring we outta egypt lan we ain know wa happen ta um
7353,ACT,7,GUL,dat de time wen dey mek ting wa look like a calf fa woshup an dey offa sacrifice ta dat idol
7354,ACT,7,GUL,dey hab feas an mek merry fa sake ob dat ting wa dey deysef been mek
7355,ACT,7,GUL,bot den god ton e back pon de israel people
7356,ACT,7,GUL,e lef um fa woshup dem ting wa dey een de sky like de staa dem an de moon
7357,ACT,7,GUL,dat stan same like dey say een de book dat de prophet dem write
7358,ACT,7,GUL,dey say oona israel people yah e ain been fa me dat oona beena kill dem animal an sacrifice um jurin de foty yeah wen oona been dey een de wildaness ainty
7359,ACT,7,GUL,oona beena tote de tent dat keep dat god name molech an de ting dat oona mek dat look like de staa ob oona god rephan
7360,ACT,7,GUL,oona mek dem idol fa woshup um
7361,ACT,7,GUL,so den a gwine git people fa tek oona faaway way pass babylon
7362,ACT,7,GUL,wen we ole people been dey een de desat dey hab de tent wa show dat god dey long wid um
7363,ACT,7,GUL,same fashion god been tell moses how fa mek dat tent dey dat how moses mek um
7364,ACT,7,GUL,we ole fada dat been dey fus dey dead an lef dey tent ta we fada dem
7365,ACT,7,GUL,an dey tote um wen dey gone wid joshua an tek oba de lan fom dem oda nation dat god been dribe outta dey fo joshua an de people dem
7366,ACT,7,GUL,de tent been dey een dat lan til de time wen david beena rule
7367,ACT,7,GUL,god been heppy wid david an david aks god fa leh um build a house fa de god dat jacob woshup
7368,ACT,7,GUL,bot king solomon de one dat build dat house fa god
7369,ACT,7,GUL,stillyet god wa dey oba all de wol an wa hab powa mo den all oda e ain lib eenside house wa people mek
7370,ACT,7,GUL,jes like de prophet write wen e say heaben de place weh a da seddown fa rule an pon de wol weh de people da lib a pit me foot
7371,ACT,7,GUL,so wa kinda house ya wahn fa build fa me
7372,ACT,7,GUL,weh de place weh a gwine res
7373,ACT,7,GUL,ain me han mek all dem ting
7374,ACT,7,GUL,oona got haad haat fa true god ain dey een oona haat an oona ain da pay no mind ta wa god say oona jes like oona ole people
7375,ACT,7,GUL,oonasef ain neba gree fa do nottin dat de holy sperit tell oona fa do dey ain neba been no prophet dat oona ole people ain mek suffa ainty
7376,ACT,7,GUL,dey eben kill dem prophet dat god sen fa tell bout how de one wa da waak scraight wid god been gwine come
7377,ACT,7,GUL,now oona done han dat one wa da waak scraight wid god oba ta de enemy an oona kill um
7378,ACT,7,GUL,god sen e angel dem fa gii oona e law
7379,ACT,7,GUL,stillyet oona ain do wa de law tell oona fa do wen de leada dem een de jew council yeh wa stephen say dey been mad down an dey suck dey teet at um
7380,ACT,7,GUL,bot stephen been full op wid de holy sperit
7381,ACT,7,GUL,e look op eenta heaben an e see god glory da shine an jedus da stan pon god right han side
7382,ACT,7,GUL,stephen tell de people say look a see heaben open op an a see de man wa come fom god da stanop pon god right han side wen dey yeh stephen say dat de people kiba dey yea wid dey han
7383,ACT,7,GUL,dey holla loud an dey all rush togeda pon stephen
7384,ACT,7,GUL,dey drag um outta de city an den dey chunk stone pon um
7385,ACT,7,GUL,an dem wa beena stone um dey pull off dey coat an pit um down ta de foot ob one nyoung man name saul fa keep fa um
7386,ACT,7,GUL,wiles dey beena stone um stephen beena pray say lawd jedus tek me sperit den e kneel down pon de groun an pray een a loud boice say lawd paadon dem people fa dis sin wa dey done atta e pray dat e done dead
7387,ACT,8,GUL,an saul been dey da gree dat dey oughta kill stephen
7388,ACT,8,GUL,fom dat day wen dey kill stephen de jew leada dem staat fa mek de bleeba dem ob de choch een jerusalem suffa too bad
7389,ACT,8,GUL,cep fa de postle dem all de bleeba dem ron way outta de city
7390,ACT,8,GUL,dey gone all oba de country roun bout een judea an samaria
7391,ACT,8,GUL,some man dem wa feah god dey gone an bury stephen
7392,ACT,8,GUL,dey weep an wail loud fa um
7393,ACT,8,GUL,bot saul wok fa stroy de bleeba dem ob de choch
7394,ACT,8,GUL,e gone fom house ta house fa find um all de man an ooman dem an e drag um off ta de jailhouse
7395,ACT,8,GUL,now den dem people dat beena bleebe pon jedus an haffa ron way outta jerusalem dey gone ebryweh da tell people god wod
7396,ACT,8,GUL,philip gone an tell de people een a city een samaria bout de messiah
7397,ACT,8,GUL,wen de crowd ob people dey yeh philip an see dem miracle e beena do dey all listen op good an pay mind ta all e say
7398,ACT,8,GUL,an de ebil sperit dem beena holla loud an come out fom eenside a heapa people
7399,ACT,8,GUL,plenty people dat been paralyze an oda dem dat been cripple op dey git heal
7400,ACT,8,GUL,so de people een dat city been too heppy
7401,ACT,8,GUL,one man name simon lib een dat city an e beena wok root dey fa a long time
7402,ACT,8,GUL,e beena mek de samaria people stonish cause ob wa e da do
7403,ACT,8,GUL,e tell um e a big leada fa true
7404,ACT,8,GUL,an all de people beena pay um mind
7405,ACT,8,GUL,dem wa hab plenty ting an dem wa ain hab nottin de big leada dem an de leetle chullun dey all beena listen ta um good
7406,ACT,8,GUL,dem people say simon dat powa fom god dat dey call de gran powa
7407,ACT,8,GUL,susha long time dey been stonish wen dey shim da do e root wok dat dey pay um mind fa true
7408,ACT,8,GUL,bot wen de people bleebe wa philip tell um bout de good nyews bout how god rule an bout de name ob jedus christ dey aks philip fa bactize um
7409,ACT,8,GUL,de man dem an de ooman dem all been bactize
7410,ACT,8,GUL,simon wa beena wok root bleebe pon jedus too
7411,ACT,8,GUL,atta philip bactize um e staat fa go long wid philip ebryweh
7412,ACT,8,GUL,de great miracle an de wondaful ting dem dat philip beena do mek simon stonish fa true
7413,ACT,8,GUL,wen de postle dem een jerusalem yeh say de samaria people been bleebe god wod dey sen peter an john ta um
7414,ACT,8,GUL,an wen peter an john git ta samaria dey pray fa de people dat been bleebe pon jedus
7415,ACT,8,GUL,dey aks god fa mek de holy sperit come eenta um cause de holy sperit ain come down eenta none ob um yet
7416,ACT,8,GUL,philip jes beena bactize um een de lawd jedus name
7417,ACT,8,GUL,den peter an john lay dey han pon dem people head an pray fa um an de holy sperit come een um
7418,ACT,8,GUL,now den simon see dat de holy sperit come eenta dem people wa bleebe pon jedus wen de postle peter an john lay dey han pon dey head
7419,ACT,8,GUL,so e offa fa pay peter an john fa dat powa
7420,ACT,8,GUL,e tell um say oona mus gii me dis powa yah too so dat wen a lay me han pon somebody head de holy sperit gwine come eenta dat poson dey
7421,ACT,8,GUL,peter ansa um say leh ya be loss faeba long wid ya money cause ya tink ya able fa buy wa god da gii we
7422,ACT,8,GUL,ya ain hab no paat een we wok cause ya haat ain right een god eye
7423,ACT,8,GUL,mus ton way fom dis ebil ting ya been wahn fa do
7424,ACT,8,GUL,an mus pray ta de lawd fa see ef e gwine paadon ya fa tink susha ting een ya haat
7425,ACT,8,GUL,cause a see ya hab a bitta haat an sin done mek ya e slabe
7426,ACT,8,GUL,simon ansa um say please sah pray ta de lawd fa me so dat none ob dem ting ya say ain gwine happen ta me
7427,ACT,8,GUL,so peter an john tell de people wa god done an wa dey know bout jedus an wa e da do fa um an dey splain de wod ob de lawd
7428,ACT,8,GUL,den dey gone back ta jerusalem
7429,ACT,8,GUL,wiles dey beena gwine dey beena tell de people een plenty samaria settlement de good nyews bout jedus
7430,ACT,8,GUL,de lawd sen e angel ta philip
7431,ACT,8,GUL,de angel tell philip say mus git op an go sout ta de road wa ron fom jerusalem ta gaza
7432,ACT,8,GUL,dat de desat so philip git op an gone ta de place god tell um fa go
7433,ACT,8,GUL,dat same time one leada fom ethiopia lan beena pass by pon de same road
7434,ACT,8,GUL,e been a big leada wa tek cyah ob all de propaty ob candace de queen ob ethiopia
7435,ACT,8,GUL,dat big leada been come fa woshup god een jerusalem an now e beena gwine back gin ta ethiopia
7436,ACT,8,GUL,wiles e beena gwine e been seddown een e chariot da read fom de book ob isaiah de prophet
7437,ACT,8,GUL,god sperit tell philip say mus go oba ta dat chariot an stay close ta um
7438,ACT,8,GUL,philip gone oba an e yeh de man da read fom de book ob isaiah de prophet
7439,ACT,8,GUL,so philip aks um say ya ondastan wa ya da read
7440,ACT,8,GUL,de ethiopia leada ansa um say how a gwine ondastan wa a da read wen dey ain nobody fa splain um ta me
7441,ACT,8,GUL,e eenbite philip fa climb op an seddown wid um een de chariot
7442,ACT,8,GUL,de ethiopia man beena read fom god wod weh de prophet done write dis yah e been a sheep dat dey lead fa go kill um e been like a lamb dat ain cry out wen dey da cut e wool
7443,ACT,8,GUL,e ain crack e teet
7444,ACT,8,GUL,dey hole um cheap an do um bad an e ain hab nobody fa taak fa um fa do um right
7445,ACT,8,GUL,nobody ain gwine be able fa taak bout e chullun chullun cause e life een de wol done oba
7446,ACT,8,GUL,de ethiopia leada aks philip say tell me who dat de prophet isaiah da taak bout
7447,ACT,8,GUL,e taak bout esef or bout some oda poson
7448,ACT,8,GUL,den philip splain e staat fom dat same paat ob god wod wa isaiah write an e tell um de good nyews bout jedus
7449,ACT,8,GUL,wiles dey beena gwine down de road dey git ta a place wa hab wata
7450,ACT,8,GUL,de ethiopia leada aks philip say look yah dey wata yah
7451,ACT,8,GUL,ain nottin fa stop ya fom bactize me ainty
7452,ACT,8,GUL, philip ansa um say ef ya bleebe pon jedus wid all ya haat ya kin git bactize
7453,ACT,8,GUL,de leada ansa um say a bleebe
7454,ACT,8,GUL,a bleebe dat jedus christ de son ob god de ethiopia leada gii orda fa e chariot fa stop dey an de two ob um gone eenta de wata an philip bactize um
7455,ACT,8,GUL,wen dey come op outta de wata de lawd sperit tek philip an e gone way an de ethiopia leada ain see philip gin
7456,ACT,8,GUL,bot dat leada gone pon e way an e been too glad
7457,ACT,8,GUL,philip appeah een a place name azotus
7458,ACT,8,GUL,e tell all de people de good nyews dey an een all de city dem til e git ta caesarea
7459,ACT,9,GUL,dat same time dey saul beena stillyet mek dem wa waak een de way ob de lawd fa suffa
7460,ACT,9,GUL,e say e gwine kill um an e gone ta de head man ob de priest dem
7461,ACT,9,GUL,e aks um fa gim letta wa show e hab tority fa go eenside all de jew meetin house dem een damascus
7462,ACT,9,GUL,den ef e meet somebody dey wa da waak een de lawd way e gwine grab hole ta dat poson man or ooman an tek um back as prisona ta jerusalem
7463,ACT,9,GUL,paul gone long dey pon de damascus road
7464,ACT,9,GUL,wen e git close ta de city all ob a sudden a bright light come outta heaben an shine like lightnin roun um
7465,ACT,9,GUL,e faddown pon de groun an e yeh a boice da tell um say saul saul wa mek ya fight ginst me so
7466,ACT,9,GUL,paul say who ya da lawd
7467,ACT,9,GUL,an de boice say a jedus
7468,ACT,9,GUL,a de one ya da fight
7469,ACT,9,GUL,bot git op fom de groun an go eenta de city
7470,ACT,9,GUL,somebody gwine meet ya dey an tell ya wa ya haffa do
7471,ACT,9,GUL,de man dem wa beena trabel long wid saul dey jes stan dey
7472,ACT,9,GUL,dey ain crack dey teet
7473,ACT,9,GUL,dey yeh de boice dat beena taak bot dey ain see nobody
7474,ACT,9,GUL,saul git op fom de groun an open e eye bot e ain been able fa see nottin
7475,ACT,9,GUL,so de man dem dat been dey wid um dey tek hole ta e han an lead um eenta damascus
7476,ACT,9,GUL,an fa shree day dey saul eye bline an e ain nyam an e ain drink nottin
7477,ACT,9,GUL,one man been dey een damascus wa bleebe pon de lawd jedus an waak een e way e name ananias
7478,ACT,9,GUL,de lawd show um a wision
7479,ACT,9,GUL,e see de lawd an e yeh um da call um say ananias e ansa say lawd
7480,ACT,9,GUL,a dey yah
7481,ACT,9,GUL,de lawd tell um say git op an go ta de screet dey call scraight screet
7482,ACT,9,GUL,mus go ta judas house an aks fa one man name saul wa come outta tarsus
7483,ACT,9,GUL,dat man saul da pray dey
7484,ACT,9,GUL,an een a wision a done show um a man name ananias come eenta de house an lay e han pon saul head an pray fa mek um able fa see gin
7485,ACT,9,GUL,ananias ansa say lawd a heapa people done tell me bout dis man saul an bout all de ebil ting dem e done do ta ya people een jerusalem
7486,ACT,9,GUL,now e done come yah ta damascus an de leada dem ob de jew priest dem gim tority fa grab hole ta all dem wa da pray ta ya an call pon ya name fa tek um way
7487,ACT,9,GUL,de lawd tell ananias say ya mus go
7488,ACT,9,GUL,a done pick saul fa wok fa me
7489,ACT,9,GUL,e gwine tell bout me an mek de people dat ain jew an king dem an de people ob israel know me
7490,ACT,9,GUL,a gwine show saul de plenty ting e haffa suffa so dat oda people kin know me
7491,ACT,9,GUL,so ananias gone
7492,ACT,9,GUL,e gone eenta de house an lay e han pon saul head
7493,ACT,9,GUL,e pray fa um say me broda saul de lawd jedus wa ya see wen ya been dey pon de road wen ya beena come yah e sen me ta ya
7494,ACT,9,GUL,e sen me fa pray fa ya so dat ya kin git full op wid de holy sperit
7495,ACT,9,GUL,jes den sompin like fish scale come off saul eye an e been able fa see gin
7496,ACT,9,GUL,e git op an dey bactize um
7497,ACT,9,GUL,atta e nyam e git e scrent back
7498,ACT,9,GUL,saul stay a few day een damascus wid dem wa bleebe pon jedus an waak een e way
7499,ACT,9,GUL,e gone right way ta de jew meetin house dem an e tell ebrybody bout jedus
7500,ACT,9,GUL,e say jedus e god son
7501,ACT,9,GUL,all de people dat yeh saul been stonish an say ain dis de man dat beena kill people wa pray an call pon jedus name een jerusalem
7502,ACT,9,GUL,ain e done come yah too jes fa grab hole ta dem people yah wa da pray an call pon jedus name
7503,ACT,9,GUL,ain e come fa tek um back ta de leada dem ob de jew priest dem
7504,ACT,9,GUL,stillyet saul beena tell bout jedus wid mo an mo powa
7505,ACT,9,GUL,wen e show fa true dat jedus de messiah de jew people een damascus ain been able fa ansa um nottin
7506,ACT,9,GUL,atta plenty day pass de jew people hab a meetin an mek scheme fa kill saul
7507,ACT,9,GUL,bot somebody tell saul wa de jew people beena plan fa do ta um
7508,ACT,9,GUL,day an night dem jew people beena watch an wait by de city gyate fa ketch um an kill um
7509,ACT,9,GUL,bot one night de people wa bleebe wa saul beena tell um bout jedus dey pit saul een a basket an pass um oba de wall roun de city an dey leddown de basket wid saul eenside um down ta de groun
7510,ACT,9,GUL,saul gone ta jerusalem fa try fa jine op wid jedus ciple dem bot dey ain bleebe saul one ob dem so dey all been scaid ob um
7511,ACT,9,GUL,bot barnabas hep saul
7512,ACT,9,GUL,e tek um ta de postle dem
7513,ACT,9,GUL,e tell um bout how saul been see de lawd pon de road ta damascus an how de lawd taak ta um
7514,ACT,9,GUL,barnabas tell um too bout how saul ain been scaid fa tell all de people een damascus bout jedus
7515,ACT,9,GUL,so den saul stay dey wid de bleeba dem an e gone roun all oba jerusalem
7516,ACT,9,GUL,e ain been scaid tall fa tell ebrybody bout de lawd
7517,ACT,9,GUL,saul beena taak an spute wid de jew people wa taak de greek language too
7518,ACT,9,GUL,bot dem people beena try fa kill um
7519,ACT,9,GUL,de bredren wa bleebe pon jedus yeh say dey been wahn fa kill saul so dey tek um down ta caesarea an sen um way ta tarsus
7520,ACT,9,GUL,jurin dat time nobody ain mek de choch people all oba judea an galilee an samaria suffa no mo
7521,ACT,9,GUL,dey come fa be mo scronga een de fait an de holy sperit beena hep um so dat mo an mo people bleebe pon jedus
7522,ACT,9,GUL,dey beena do wa god wahn da gii hona ta de lawd
7523,ACT,9,GUL,peter beena gwine all oba de country
7524,ACT,9,GUL,one day e gone fa see god people een de town ob lydda
7525,ACT,9,GUL,dey een lydda e meet one man name aeneas who ain been able fa moob
7526,ACT,9,GUL,e done been een e bed eight yeah
7527,ACT,9,GUL,peter tell um say aeneas jedus christ da mek ya well
7528,ACT,9,GUL,git op an mek op ya bed
7529,ACT,9,GUL,same time aeneas git op
7530,ACT,9,GUL,all de people dey een lydda an pon de plain ob sharon dey see aeneas been git well so dey ton ta de lawd
7531,ACT,9,GUL,now one ooman been dey een joppa city name tabitha
7532,ACT,9,GUL,de greek people call um dorcas wa mean deer tabitha been one ob dem wa bleebe een jedus
7533,ACT,9,GUL,all de time tabitha beena do good an hep dem wa ain hab nottin
7534,ACT,9,GUL,een dat time wen peter been een lydda tabitha been sick an e done dead
7535,ACT,9,GUL,dey wash e body an lay um een a opstair room
7536,ACT,9,GUL,joppa been close ta lydda
7537,ACT,9,GUL,so een joppa wen de bleeba dem yeh say peter dey een lydda dey sen two man ta peter fa tell um say please sah come ta we quick
7538,ACT,9,GUL,so peter git op an e gone wid um
7539,ACT,9,GUL,wen peter reach joppa dey tek um ta de opstair room weh tabitha body beena lay pon de bed
7540,ACT,9,GUL,all de wida ooman dem geda dey roun peter
7541,ACT,9,GUL,dey beena cry an show peter de coat an oda cloes dem dat dorcas been mek fo e dead
7542,ACT,9,GUL,peter sen all ob um outta de room
7543,ACT,9,GUL,den e kneel down an pray
7544,ACT,9,GUL,e ton ta de dead body an say tabitha git op tabitha open e eye
7545,ACT,9,GUL,wen e see peter e sit op
7546,ACT,9,GUL,peter tek e han an hep um stanop
7547,ACT,9,GUL,den peter call de people wa bleebe pon jedus an de wida dem an show um dat tabitha da lib gin
7548,ACT,9,GUL,de nyews bout dis spread all oba joppa
7549,ACT,9,GUL,cause ob dat a heapa people bleebe pon de lawd
7550,ACT,9,GUL,peter stay dey een joppa some time
7551,ACT,9,GUL,e stay wid a man wa da wok wid lezza wa name simon
7552,ACT,10,GUL,one man been dey een caesarea name cornelius
7553,ACT,10,GUL,e been a offisa fa de group ob sodja dem fom rome wa de people call de italy sodja dem
7554,ACT,10,GUL,cornelius an all e fambly beena woshup an feah god
7555,ACT,10,GUL,e been gii heapa good ting fa hep dem wa ain hab nottin an e beena pray ta god all de time
7556,ACT,10,GUL,one day bout shree oclock god show cornelius one wision too plain
7557,ACT,10,GUL,e see god angel come een an tell um say cornelius cornelius been scaid fa true an e look haad pon de angel an say wa ya wahn lawd
7558,ACT,10,GUL,de angel tell um say god done yeh de pray wa ya beena pray
7559,ACT,10,GUL,e see de good ting dem ya da gii ta dem wa ain hab nottin
7560,ACT,10,GUL,e heppy wid wa ya da do an e da ansa ya
7561,ACT,10,GUL,sen some man dem now ta joppa fa bring back one man dey name simon wa dey call peter
7562,ACT,10,GUL,e da stay dey wid noda man name simon wa da wok wid lezza
7563,ACT,10,GUL,e da lib een a house close ta de seasho
7564,ACT,10,GUL,den god angel dat beena taak ta cornelius gone way
7565,ACT,10,GUL,cornelius call two ob e house saabant dem an one sodja wa been e right han man an woshup god
7566,ACT,10,GUL,cornelius tell um all wa happen an e sen um ta joppa
7567,ACT,10,GUL,bout noon de nex day wiles dem man beena gwine long de road an dey beena git close ta joppa simon peter gone pontop de flat roof ob de house weh e beena stay fa pray
7568,ACT,10,GUL,peter been hongry an e been wahn sompin fa nyam
7569,ACT,10,GUL,wiles de people een de house beena fix some food god show peter one wision
7570,ACT,10,GUL,e see heaben open op
7571,ACT,10,GUL,sompin dat look like a big bed sheet beena come down
7572,ACT,10,GUL,dat sheet beena leddown fom heaben by e fo cona til e git ta de groun
7573,ACT,10,GUL,all kinda critta animal an reptile wa crawl pon de groun an wile bod been dey pon de bed sheet
7574,ACT,10,GUL,peter yeh a boice da tell um say peter git op
7575,ACT,10,GUL,kill some dem an nyam um bot peter say no lawd a ain neba gwine nyam nottin dat we jew law say ain fit fa nyam
7576,ACT,10,GUL,de boice tell peter gin say wasoneba god done mek good fa nyam ya mus dohn say e ain fit fa nyam
7577,ACT,10,GUL,dat happen shree time an den all ob a sudden dat ting like a bed sheet gone back op eenta heaben
7578,ACT,10,GUL,dat wision wa peter see mek um wonda an e been wahn fa ondastan wa dat wision mean
7579,ACT,10,GUL,same time de man dem dat cornelius sen been find out weh simon house been
7580,ACT,10,GUL,dey come an beena stanop een front ob de gyate
7581,ACT,10,GUL,dey holla say a man name ob simon peter da stay yah
7582,ACT,10,GUL,peter still beena try fa ondastan wa god been show um een dat wision wen god sperit tell um say look shree man dey yah da look fa ya
7583,ACT,10,GUL,mus git op an go down fa meet um
7584,ACT,10,GUL,mus dohn be scaid fa go wid um cause a done sen um ta ya
7585,ACT,10,GUL,peter git op an gone down fa meet um
7586,ACT,10,GUL,e tell dem man say a de man oona da look fa
7587,ACT,10,GUL,hoccome oona come
7588,ACT,10,GUL,dey tell um say de roman offisa cornelius sen we ta ya
7589,ACT,10,GUL,e a man wa da waak scraight wid god an da feah um
7590,ACT,10,GUL,an all de jew people spec um fa true
7591,ACT,10,GUL,god sen e angel ta cornelius
7592,ACT,10,GUL,e tell um fa sen fa ya fa go ta e house so dat e kin yeh wa ya gwine tell um
7593,ACT,10,GUL,so peter eenbite dem man fa go eenside de house fa sleep dey dat night
7594,ACT,10,GUL,de nex day peter wid de shree man dem lef fa go ta cornelius een caesarea
7595,ACT,10,GUL,an some de bredren fom joppa wa bleebe pon jedus dey gone long wid um
7596,ACT,10,GUL,de day atta dat dey come ta caesarea
7597,ACT,10,GUL,cornelius beena wait fa um
7598,ACT,10,GUL,e call e kin people an e fren dem togeda
7599,ACT,10,GUL,wen peter gone eenside de house cornelius come meet um an git down pon de groun front ob e foot fa woshup um
7600,ACT,10,GUL,peter mek cornelius git op
7601,ACT,10,GUL,e tell um say git op a jes a man like yasef
7602,ACT,10,GUL,wiles peter beena taak ta cornelius dey beena gwine eenside de house
7603,ACT,10,GUL,dey peter see heapa people all geda togeda
7604,ACT,10,GUL,peter tell de people say oona know we jew law tell we dat we ain oughta sociate wid people dat ain jew
7605,ACT,10,GUL,we ain spose fa wisit um
7606,ACT,10,GUL,bot god done show me dat a mus dohn tink dat dey ain nobody wa ain fit fa mix wid we
7607,ACT,10,GUL,cause ob dat cornelius wen ya sen fa me a ain say no tall
7608,ACT,10,GUL,a done come
7609,ACT,10,GUL,so den tell me hoccome ya sen fa me
7610,ACT,10,GUL,cornelius tell um say fo day been pass wen a beena pray een me house bout dis same time
7611,ACT,10,GUL,e been shree oclock
7612,ACT,10,GUL,all ob a sudden one man wa weah cloes wa da shine come stanop fo me
7613,ACT,10,GUL,de man say cornelius god done yeh de pray ya beena pray
7614,ACT,10,GUL,e see de good ting dem ya da gii fa hep dem wa ain hab nottin an e da ansa ya
7615,ACT,10,GUL,sen some man dem ta joppa fa bring back one man name simon wa dey call peter
7616,ACT,10,GUL,simon peter da stay wid noda man name simon wa da wok wid lezza dey close ta de seasho
7617,ACT,10,GUL,so den a sen fa ya right way an ya been good fa come
7618,ACT,10,GUL,now den we all yah fa yeh ebryting de lawd tell ya fa tell we
7619,ACT,10,GUL,an god dey yah wid we
7620,ACT,10,GUL,peter say now a know fa true dat god treat all people de same way
7621,ACT,10,GUL,ebrybody fom ebry nation ebrybody wa da woshup god an do wa right god cept um
7622,ACT,10,GUL,oona know dat dis de wod god been sen ta de jew people een israel
7623,ACT,10,GUL,e tell um de good nyews dat dey kin hab peace wid god shru jedus christ wa lawd oba all people
7624,ACT,10,GUL,oona know how de wod spread all oba judea
7625,ACT,10,GUL,dat staat een galilee atta john beena tell de people fa stop dey sin an come leh um bactize um
7626,ACT,10,GUL,oona know dat god pick jedus wa come fom nazareth an mek de holy sperit come eenta um an gim powa
7627,ACT,10,GUL,jedus gone all oba da do good ta people an da heal all dem wa been onda de powa ob de debil
7628,ACT,10,GUL,jedus been able fa do all dem ting yah cause god dey wid um
7629,ACT,10,GUL,we see all de ting dem dat jedus done een de country ob de jew people an een jerusalem too
7630,ACT,10,GUL,an dey kill jedus nail um ta de cross
7631,ACT,10,GUL,bot god mek jedus git op fom mongst de dead people an lib gin atta shree day an e leh um appeah ta we
7632,ACT,10,GUL,jedus ain appeah ta all de people
7633,ACT,10,GUL,e jes appeah ta we de people god been pick fa shim
7634,ACT,10,GUL,atta jedus git op fom mongst de dead people an lib gin we been nyam an drink wid um
7635,ACT,10,GUL,e chaage we say we mus tell people ebryweh de good nyews
7636,ACT,10,GUL,e tell we say we mus tell um how god been pick jedus fa jedge all de people wa done dead an all dem wa ain pass oba yet
7637,ACT,10,GUL,all de prophet dem taak bout jedus say ebrybody wa bleebe pon um god gwine paadon dey sin by de powa wa dey een jedus name
7638,ACT,10,GUL,peter still beena taak wen de holy sperit come down pon all de people wa beena listen ta de wod
7639,ACT,10,GUL,de jew people wa come fom joppa wid peter dem wa done been circumcise an wa been bleebe pon jedus dey been stonish down cause dey see god gii eben de people dat ain jew de holy sperit
7640,ACT,10,GUL,dey yeh dem people dat ain jew da taak diffunt language dem an da praise god
7641,ACT,10,GUL,den peter say god gii dese people yah de holy sperit same like e gii ta we
7642,ACT,10,GUL,so den ain nobody gwine say we ain oughta bactize um wid wata ainty
7643,ACT,10,GUL,so peter chaage um fa bactize dem people een de name ob jedus christ
7644,ACT,10,GUL,den dey aks peter fa stay wid um fa some time
7645,ACT,11,GUL,de postle dem an de bredren wa bleebe pon jedus all oba judea dey yeh say dem people dat ain jew been bleebe god wod too
7646,ACT,11,GUL,so wen peter gone op ta jerusalem de jew dem wa say all dem wa bleebe haffa git circumcise dey taak ginst peter
7647,ACT,11,GUL,dey blame peter say ya gone eenta de house ob people dat ain circumcise an ya nyam wid um so den peter tell um all dat been happen fom fus ta las
7648,ACT,11,GUL,e say a beena pray een joppa city an god show me a wision
7649,ACT,11,GUL,a see sompin dat look like a big bed sheet come down
7650,ACT,11,GUL,e beena leddown fom heaben by e fo cona til e git ta me
7651,ACT,11,GUL,wen a look good eenside dat ting like a sheet a see all kinda critta
7652,ACT,11,GUL,a see wile beast an reptile wa crawl pon de groun an wile bod
7653,ACT,11,GUL,a yeh a boice da tell me say peter git op
7654,ACT,11,GUL,kill some dem an nyam um bot a ansa say no lawd a mus dohn fa true a ain neba nyam nottin dat we jew law say ain fit fa nyam
7655,ACT,11,GUL,de boice ansa say wasoneba god mek good fa nyam ya mus dohn say e ain fit fa nyam
7656,ACT,11,GUL,dat happen shree time
7657,ACT,11,GUL,den all ob um been pull back op eenta heaben
7658,ACT,11,GUL,dat same time shree man dat been sen ta me fom caesarea come ta de house weh we beena stay
7659,ACT,11,GUL,god sperit tell me fa go wid um an dat a mus dohn warry cause dey ain jew people
7660,ACT,11,GUL,dem six bredren fom joppa gone wid me ta caesarea too an we all gone eenta cornelius house
7661,ACT,11,GUL,cornelius tell we dat god been sen a angel ta e house
7662,ACT,11,GUL,de angel come an stan close ta cornelius an tell um say sen some man dem ta joppa fa bring back one man dey name simon wa dey call peter
7663,ACT,11,GUL,e gwine come tell ya how ya gwine be sabe long wid all de people een ya house
7664,ACT,11,GUL,so den wen a staat fa ansa cornelius god mek e holy sperit come down pon cornelius an dem een e house
7665,ACT,11,GUL,de holy sperit come down pon um same like how e been come pon we at de fus
7666,ACT,11,GUL,dat mek me memba wa de lawd been say john bactize oona wid wata bot god gwine bactize oona wid de holy sperit
7667,ACT,11,GUL,fa true god gii dem people dat ain jew dat same holy sperit dat e been gii we wen we bleebe pon de lawd jedus christ
7668,ACT,11,GUL,so den who dat a da fa tell god say a ain gwine do wa e tell me fa do
7669,ACT,11,GUL,wen dey yeh wa peter say dey stop grumble ginst um
7670,ACT,11,GUL,dey staat fa praise god say so den god gii eben de people dat ain jew a chance fa ton fom dey sin an change dey way so dat dey kin git life wa gwine las faeba
7671,ACT,11,GUL,wen de jew leada dem een jerusalem kill stephen an mek de people dat bleebe pon jedus christ suffa dem people beena scatta all oba
7672,ACT,11,GUL,some gone a long way til dey git ta phoenicia some gone ta cyprus an some gone ta antioch
7673,ACT,11,GUL,bot dey jes tell de jew people de wod bout jedus
7674,ACT,11,GUL,bot den some oda ob dem dat bleebe pon jedus wa come fom cyprus an cyrene dey gone ta antioch an staat fa tell de greek people de good nyews too bout de lawd jedus
7675,ACT,11,GUL,de han ob de lawd all ob e powa been dey pon um
7676,ACT,11,GUL,an plenty people bleebe pon jedus an tek jedus fa dey lawd
7677,ACT,11,GUL,dey nyews bout wa beena happen een antioch come ta de choch people een jerusalem
7678,ACT,11,GUL,so dey sen barnabas ta antioch
7679,ACT,11,GUL,wen barnabas git ta antioch an see how god beena bless de people dey e been heppy fa true
7680,ACT,11,GUL,e courage um all fa keep on da bleebe pon de lawd wid all dey haat an waak fa true wid um
7681,ACT,11,GUL,barnabas been a good man full op wid de holy sperit
7682,ACT,11,GUL,e bleebe god een ebryting
7683,ACT,11,GUL,an plenty people bleebe pon de lawd
7684,ACT,11,GUL,den barnabas gone ta tarsus fa look fa saul
7685,ACT,11,GUL,wen e find um e bring um ta antioch
7686,ACT,11,GUL,barnabas an saul stay ta antioch fa a whole yeah
7687,ACT,11,GUL,dey beena meet wid de choch people an laan a heap ob um dey
7688,ACT,11,GUL,antioch been de fus place weh de people staat fa call dem wa bleebe pon jedus christian
7689,ACT,11,GUL,same time some prophet dem come down fom jerusalem ta antioch
7690,ACT,11,GUL,one dem prophet name agabus
7691,ACT,11,GUL,e stanop an god sperit gim powa fa tell bout de dry drought dat been bout fa come oba all de wol
7692,ACT,11,GUL,dis dry drought come een dat time wen claudius beena rule een rome so dem wa bleebe een antioch gree fa hep dey christian bredren wa hab need dem wa lib een judea
7693,ACT,11,GUL,dey gree dat ebry christian een antioch gwine gii wa e able fa gii
7694,ACT,11,GUL,an dey done dat
7695,ACT,11,GUL,dey gii barnabas an saul de money fa cyaa um ta de choch elda dem een jerusalem
7696,ACT,12,GUL,bout dat time king herod staat fa mek some ob de bleeba dem wa blongst ta de choch suffa too bad
7697,ACT,12,GUL,e hab sodja dem tek a sode an kill james john broda
7698,ACT,12,GUL,an wen de king see dat de jew people been heppy cause e been kill james e sen sodja dem fa grab hole ta peter too
7699,ACT,12,GUL,dis happen jurin de jew holiday dey call de feas ob unleaven bread wen dey nyam bread dat ain hab no yeast atta dey grab hole ta peter de king hab um pit um een de jailhouse an e chaage sixteen sodja fa gyaad um
7700,ACT,12,GUL,dey been fo group ob sodja wid fo sodja een ebry group
7701,ACT,12,GUL,herod plan fa jedge peter een front ob all de people wen de jew passoba holiday been oba
7702,ACT,12,GUL,so peter been dey een de jailhouse bot de choch people beena pray haad ta god fa um
7703,ACT,12,GUL,de night fo herod plan fa jedge peter peter beena sleep een middle ob two sodja
7704,ACT,12,GUL,dey been tie um wid two chain an oda sodja dem beena stanop by de jailhouse gyate da gyaad de place
7705,ACT,12,GUL,all ob a sudden de lawd angel beena stan dey eenside de jailhouse an a bright light beena shine dey
7706,ACT,12,GUL,de angel tetch peter shoulda an wake um op
7707,ACT,12,GUL,e tell um say quick git op same time dem chain pon peter han fall off
7708,ACT,12,GUL,den de angel tell um say git dress
7709,ACT,12,GUL,pit on ya belt an tie ya sandal pon ya foot
7710,ACT,12,GUL,peter done wa de angel tell um fa do
7711,ACT,12,GUL,an de angel say pit on ya coat an come folla me
7712,ACT,12,GUL,peter folla de angel outta de jailhouse
7713,ACT,12,GUL,bot e ain know dat de angel done done dat fa true cause e beena tink dat e da see a wision
7714,ACT,12,GUL,peter an de angel pass de fus an secon gyaad dem
7715,ACT,12,GUL,dey reach de iron gyate dat open de way eenta de city
7716,ACT,12,GUL,dat gyate open esef fa um an peter an de angel pass shru
7717,ACT,12,GUL,dey waak down one screet an all ob a sudden de angel lef peter
7718,ACT,12,GUL,den peter know e ain beena see a wision an e outta de jailhouse fa true
7719,ACT,12,GUL,e say now a know dis done happen fa true de lawd sen e angel fa come sabe me fom herod an fom all de bad ting dem de jew people plan fa do ta me
7720,ACT,12,GUL,wen peter ondastan dat e outta de jailhouse fa true e gone ta mary house
7721,ACT,12,GUL,dis mary yah de modda ob john mark
7722,ACT,12,GUL,heapa people been geda togeda een de house dey da pray
7723,ACT,12,GUL,peter knock pon de gyate door an a ooman name rhoda wa beena wok dey come fa open de door
7724,ACT,12,GUL,wen e yeh peter boice e so heppy e ron back fa tell de oda res
7725,ACT,12,GUL,bot e ain open de door fa peter
7726,ACT,12,GUL,e gone an peter dey da stanop at de door
7727,ACT,12,GUL,de people tell rhoda say ya crazy bot e keep on da tell um dat e so
7728,ACT,12,GUL,so dey say dat mus be peter angel dey
7729,ACT,12,GUL,bot peter steady knock
7730,ACT,12,GUL,wen dey open de door an see peter dey been stonish down
7731,ACT,12,GUL,e mek sign wid e han fa mek um stop fa taak
7732,ACT,12,GUL,e tell um how de lawd been tek um outta de jailhouse
7733,ACT,12,GUL,den e tell um say tell james an de oda bredren wa happen
7734,ACT,12,GUL,den peter gone ta noda place
7735,ACT,12,GUL,wen day clean de gyaad dem been all stir op
7736,ACT,12,GUL,dey aks one noda say wa happen ta peter
7737,ACT,12,GUL,herod chaage um fa go look fa peter bot dey ain find um noweh
7738,ACT,12,GUL,so herod quizzit dem gyaad an den e gii orda fa oda sodja dem fa kill um
7739,ACT,12,GUL,atta dat herod lef judea an gone down fa stay een caesarea
7740,ACT,12,GUL,now den herod been too bex wid de people een tyre an sidon
7741,ACT,12,GUL,so some ob dem people geda togeda fa go taak wid um
7742,ACT,12,GUL,fus dey mek peace wid blastus de man dat look atta all de ting dem een king herod bighouse
7743,ACT,12,GUL,den dey gone ta herod an aks um fa mek peace cause dey food come fom de country weh herod da rule
7744,ACT,12,GUL,herod pick one day special fa shim
7745,ACT,12,GUL,e dress op wid de rich cloes dat king weah an e gone an seddown pon de chair weh e beena sit fa rule
7746,ACT,12,GUL,den e taak ta de people geda dey
7747,ACT,12,GUL,de people ansa an shout say e ain taak like a man
7748,ACT,12,GUL,e da taak like a god jes den de lawd angel come scrike herod cause e leh de people praise um an e ain gii god de praise
7749,ACT,12,GUL,so woom nyam op e body an e done dead
7750,ACT,12,GUL,bot de wod ob god beena grow mo an mo
7751,ACT,12,GUL,barnabas an saul done de wok dat god gim fa do
7752,ACT,12,GUL,den dey gone back fom jerusalem ta antioch an dey tek john mark wid um
7753,ACT,13,GUL,een de antioch choch dey been some prophet an some teacha dem
7754,ACT,13,GUL,dey been barnabas simeon wa dey call niger lucius fom cyrene manaen wa been grow op wid de rula herod an saul
7755,ACT,13,GUL,one day wen dey beena fast an woshup de lawd de holy sperit tell um say oona mus set barnabas an saul apaat fa me cause a done pick dem fa do me wok
7756,ACT,13,GUL,de antioch choch people fast an pray
7757,ACT,13,GUL,an atta dey lay dey han pon barnabas an saul head fa bless um dey sen um off fa do god wok
7758,ACT,13,GUL,de holy sperit sen barnabas an saul ta a place dey call seleucia
7759,ACT,13,GUL,den dey git a boat an sail ta de islant dey call cyprus
7760,ACT,13,GUL,wen dey git ta salamis dey gone eenta de jew meetin house an tell de people god wod
7761,ACT,13,GUL,an john mark been dey wid um fa hep um
7762,ACT,13,GUL,dey gone all de way cross de islant til dey come ta paphos
7763,ACT,13,GUL,an dey meet one root man dey wa name barjedus
7764,ACT,13,GUL,e been a jew dat call esef a prophet bot e ain been fa true
7765,ACT,13,GUL,barjedus beena stay longside de islant gobna
7766,ACT,13,GUL,dat gobna name sergius paulus an e been a man wa hab sense
7767,ACT,13,GUL,now de gobna sen fa barnabas an saul cause e been wahn fa yeh god wod
7768,ACT,13,GUL,bot de root man elymas dat de greek name fa barjedus e gone ginst barnabas an saul
7769,ACT,13,GUL,e try fa mek gobna sergius paulus stop bleebe pon jedus
7770,ACT,13,GUL,now saul wa dey call paul too e been full op wid de holy sperit
7771,ACT,13,GUL,saul gone an look haad at elymas
7772,ACT,13,GUL,e say ya de debil chile ya fight ginst ebry good ting ya haat full op wid bad trick an ceitful ting
7773,ACT,13,GUL,ya ain neba gwine stop try fa change de lawd true way eenta a lie ainty
7774,ACT,13,GUL,now den de lawd done pit e han ginst ya
7775,ACT,13,GUL,ya gwine be bline
7776,ACT,13,GUL,ya ain gwine see de sunlight fa some time
7777,ACT,13,GUL,same time elymas eye gone daak
7778,ACT,13,GUL,e staat fa wanda roun da look fa somebody fa hole e han an lead um cause e bline
7779,ACT,13,GUL,wen de gobna see wa happen e bleebe pon jedus
7780,ACT,13,GUL,e been too stonish wen e laan bout de lawd
7781,ACT,13,GUL,paul dem lef paphos
7782,ACT,13,GUL,dey git a boat an sail ta perga een pamphylia
7783,ACT,13,GUL,dey een perga john mark lef paul dem an gone back ta jerusalem
7784,ACT,13,GUL,den paul dem lef perga an gone ta antioch een pisidia
7785,ACT,13,GUL,wen de jew woshup day come dey gone eenta de jew meetin house an seddown
7786,ACT,13,GUL,de people read fom de law dat god gii moses an fom wa de prophet dem done write
7787,ACT,13,GUL,den de rula dem ob de jew meetin house sen wod ta paul dem tell um say bredren ef oona hab some wod fa courage de people we wahn oona fa taak ta um
7788,ACT,13,GUL,paul stanop
7789,ACT,13,GUL,e mek sign ta de people wid e han fa mek um stop fa taak an e tell um say oona me people ob israel an all oona wa ain no jew bot oona woshup god all ob oona mus listen ta wa a gwine tell oona de god ob dis israel people done pick we ole people
7790,ACT,13,GUL,wen dey been down dey een egypt lan god bless um a whole heap
7791,ACT,13,GUL,den by e great powa god bring de israel people outta egypt lan
7792,ACT,13,GUL,an god pit op wid um fa bout foty yeah wen dey been dey een de desat
7793,ACT,13,GUL,e stroy de people ob seben nation een canaan lan
7794,ACT,13,GUL,den e gii e israel people dat lan fa dem an dey chullun chullun fa dey own
7795,ACT,13,GUL,all dat tek bout fo hundud an fifty yeah fo e all done happen
7796,ACT,13,GUL,atta dat god gii e israel people jedge dem fa rule oba um til de time wen de prophet samuel come
7797,ACT,13,GUL,den de people aks god fa pick a king fa rule oba um
7798,ACT,13,GUL,god gim saul kish chile wa come fom benjamin tribe
7799,ACT,13,GUL,king saul rule oba israel foty yeah
7800,ACT,13,GUL,den atta god tek de powa way fom saul e pick david fa be king een israel
7801,ACT,13,GUL,god tell bout david say a done find david jesse chile one man dat a heppy wid fa true
7802,ACT,13,GUL,e gwine do all dat a wahn um fa do
7803,ACT,13,GUL,jedus one ob david chullun chullun
7804,ACT,13,GUL,an god pick um fa sabe e israel people
7805,ACT,13,GUL,dat happen same like god been promise
7806,ACT,13,GUL,fo jedus staat e wok john beena preach say ta de israel people dey haffa change dey sinful way an dohn do um no mo an come fa git bactize
7807,ACT,13,GUL,jes fo john finish op de wok dat god sen um fa do e tell de people say who oona tink a da
7808,ACT,13,GUL,a ain de one dat oona beena look fa
7809,ACT,13,GUL,bot look yah dat one dey gwine come wen a done done de wok god sen me fa do
7810,ACT,13,GUL,a ain wot nuff eben fa loose de shoe dat e weah pon e foot bredren oona wa abraham chullun chullun an oona mongst we wa ain no jew bot da woshup god listen op dis message bout sabation god sen um fa we de people dat lib een jerusalem an dey leada dem ain been know who dat jedus da
7811,ACT,13,GUL,dey ain know e come fa sabe um
7812,ACT,13,GUL,dey ain ondastan bout de wod dem dey beena read ebry woshup day dem wod dat de prophet dem done write
7813,ACT,13,GUL,stillyet wen de people condemn jedus dey mek wa dem prophet done been write bout jedus come true
7814,ACT,13,GUL,de people ain find nottin bad dat jedus done do fa mek um kill um
7815,ACT,13,GUL,stillyet dey aks pilate fa hab um kill jedus
7816,ACT,13,GUL,wen dey done do all dat dem prophet done been write bout jedus dey tek um down fom de cross an pit um een a tomb
7817,ACT,13,GUL,bot god mek um git op fom mongst de dead people an lib gin
7818,ACT,13,GUL,jedus appeah plenty time ta de people dat been gone long wid um fom galilee ta jerusalem
7819,ACT,13,GUL,now dem people beena tell oda israel people all bout um
7820,ACT,13,GUL,we come yah fa tell oona de good nyews wa god done promise we ole people dat e gwine do we dey chullun chullun an god done do um fa we wen e mek jedus git op fom mongst de dead people an lib gin
7821,ACT,13,GUL,like dey write een de secon psalm god say ya me son
7822,ACT,13,GUL,taday a done come fa be ya fada
7823,ACT,13,GUL,dey write een god book bout how god been gwine mek jedus git op fom mongst de dead people an lib gin an dat god ain neba gwine leh jedus body rot
7824,ACT,13,GUL,een e book god say a gwine gii oona dem holy blessin fa true jes like a been promise david
7825,ACT,13,GUL,an so god tell we too een noda place een de psalms say ya ain gwine leh de body ob de one wa blongst ta ya rot
7826,ACT,13,GUL,wen david done do wa god wahn um fa do e dead
7827,ACT,13,GUL,dey bury um close ta e ole people an e body rot
7828,ACT,13,GUL,bot de one dat god mek git op fom mongst de dead people an lib gin e body ain rot tall
7829,ACT,13,GUL,so den bredren a wahn fa mek oona know fa true dat we da tell oona say dat cause ob jedus god paadon oona sin
7830,ACT,13,GUL,a wahn fa mek oona know dat ebrybody wa bleebe pon jedus god da free um fom all dey sin dat moses law ain been able fa free oona fom
7831,ACT,13,GUL,oona mus tek cyah den so dat wa de prophet dem been say ain gwine happen ta oona
7832,ACT,13,GUL,dem prophet say look yah oona wa da laugh bout wa god say oona gwine wonda an oona gwine dead cause a gwine do a big wok een oona day
7833,ACT,13,GUL,an eben wen dey tell oona wa dat big wok mean oona ain neba gwine bleebe um now wen paul an barnabas beena come outta de meetin house de people aks um fa come back de nex woshup day fa tell um mo bout wa dey jes beena taak bout
7834,ACT,13,GUL,wen dey all lef de meetin house plenty jew people gone long da waak wid paul an barnabas
7835,ACT,13,GUL,an plenty people dat ain been jew bot wa ton jew an woshup god dey gone long wid um too
7836,ACT,13,GUL,paul an barnabas taak wid um an courage um fa trus een god mussy
7837,ACT,13,GUL,de nex woshup day mos all de people een de city geda togeda fa yeh paul an barnabas tell um de wod ob god
7838,ACT,13,GUL,bot wen de jew dem see all de crowd ob people dey been jealous ob paul an barnabas
7839,ACT,13,GUL,dey say paul da lie an dey hole um cheap
7840,ACT,13,GUL,paul an barnabas ain been scaid tall fa tell god wod mo den eba
7841,ACT,13,GUL,dey ansa um say we been haffa tell oona jew people de wod ob god fus fo we tell de people dat ain jew
7842,ACT,13,GUL,bot now dat oona ain wahn fa bleebe oona done show dat oona ain fit fa hab life dat neba gwine end
7843,ACT,13,GUL,cause ob dat we gwine lef oona an now we gwine tell god wod ta de people dat ain jew
7844,ACT,13,GUL,de lawd done chaage we fa do dat
7845,ACT,13,GUL,e tell we say a done pit oona like a light fa de people dat ain jew so dat oona gwine tell um de way ob god sabation all oba de wol eben ta de place dat faa way faa mo den all de oda res
7846,ACT,13,GUL,wen de people dat ain jew yeh dat dey been heppy fa true an dey praise god wod
7847,ACT,13,GUL,all de people dat god been pick fa hab life dat neba gwine end dey bleebe pon jedus
7848,ACT,13,GUL,de wod ob de lawd beena spread all oba dat arie
7849,ACT,13,GUL,bot de jew dem stir op de big leada man dem een de city an de rich ooman dem wa woshup god
7850,ACT,13,GUL,dem jew git um fa mek paul an barnabas suffa bad an dribe um outta dey arie
7851,ACT,13,GUL,so den paul an barnabas shake de dort off dey foot ginst um fa show dey ain gwine hab nottin fa do wid dem people een dat arie gin
7852,ACT,13,GUL,den dey gone ta iconium
7853,ACT,13,GUL,de bleeba dem wa waak een jedus way een antioch been full op wid joy an wid de holy sperit
7854,ACT,14,GUL,same way wen paul an barnabas been dey een iconium dey gone ta de jew meetin house
7855,ACT,14,GUL,dey taak ta de people dey een susha good way dat a heapa jew dem bleebe pon jedus
7856,ACT,14,GUL,an a heapa people dat ain jew bleebe pon jedus too
7857,ACT,14,GUL,bot de jew dem dat ain wahn fa bleebe dey stir op de people dat ain jew an mek um ton ginst de christian bredren
7858,ACT,14,GUL,de postle paul an barnabas stay a long time dey een iconium
7859,ACT,14,GUL,dey ain been scaid tall fa tell de people bout de lawd
7860,ACT,14,GUL,an de lawd show dat paul an barnabas beena tell um de trute wen dey say de lawd mussyful an good cause e gim powa fa do plenty sign an miracle
7861,ACT,14,GUL,de people een de city tek side ginst one noda een two group
7862,ACT,14,GUL,some people been fa de jew dem an some been fa de postle dem
7863,ACT,14,GUL,den de people dat ain jew de jew dem an dey leada dem mek scheme fa do de postle dem bad an fa chunk stone pon um
7864,ACT,14,GUL,wen de postle dem yeh dat dey ron way lycaonia
7865,ACT,14,GUL,dey gone ta lystra an derbe an out een de countryside roun bout dey
7866,ACT,14,GUL,dey beena tell all de people dey de good nyews
7867,ACT,14,GUL,one man been dey een lystra dat ain neba been able fa waak
7868,ACT,14,GUL,e foot been cripple op eba since e been bon
7869,ACT,14,GUL,e been seddown da listen ta paul da taak
7870,ACT,14,GUL,paul see dat de man bleebe dat god hab powa fa heal um so paul look scraight at de man
7871,ACT,14,GUL,an e say loud stanop scraight pon ya foot jes den de man jomp op an staat fa waak all roun
7872,ACT,14,GUL,wen de crowd ob people see wa paul done dey holla een dey own lycaonia language say de god dem done ton eenta mortal man an dey come down ta we dey call barnabas zeus an dey call paul hermes cause paul been de one wa beena taak ta um de mos
7873,ACT,14,GUL,de priest ob de god zeus e come da bring bull dem an flowa dem ta de city gyate cause dat priest an de crowd been wahn fa mek sacrifice ta de postle dem
7874,ACT,14,GUL,de place weh de people beena woshup zeus been dey close ta de gyate
7875,ACT,14,GUL,wen de postle barnabas an paul yeh say de crowd ob people been wahn fa mek sacrifice ta dem dey teah dey cloes fa show dat dey ain gree wid dat
7876,ACT,14,GUL,dey ron quick eenta de crowd an holla say people wa mek oona do dis ting yah
7877,ACT,14,GUL,we jes people same like oona we come yah fa bring oona de good nyews fa tell oona say mus dohn do dem ting yah dat ain wot nottin
7878,ACT,14,GUL,oona mus ton ta de god wa hab life dat ain neba gwine end
7879,ACT,14,GUL,dis god done mek de heaben an de wol an de sea an ebryting een um
7880,ACT,14,GUL,way back dey god beena leh all people waak een dey own way
7881,ACT,14,GUL,stillyet e all de time beena show um who e da by de good e da do fa um all
7882,ACT,14,GUL,god da gii oona rain dat come down fom de cloud an e da mek wa oona plant beah dey fruit wen de right time come
7883,ACT,14,GUL,e da gii oona plenty food an da mek oona haat heppy fa true
7884,ACT,14,GUL,eben wen de postle dem tell de people all dat e ain been easy fa stop dat crowd wa wahn fa mek sacrifice ta de postle
7885,ACT,14,GUL,den some jew come fom antioch een pisidia an fom iconium
7886,ACT,14,GUL,dey taak ginst de postle dem til de crowd gree fa do wasoneba dey wahn
7887,ACT,14,GUL,dey chunk stone pon paul an drag um outta de city cause dey tink e done dead
7888,ACT,14,GUL,bot wen de people dat bleebe pon jedus gone an geda roun paul e git op an gone back eenta de city
7889,ACT,14,GUL,de nex day paul an barnabas gone ta derbe
7890,ACT,14,GUL,paul an barnabas tell de people dey een derbe de good nyews
7891,ACT,14,GUL,cause ob dat plenty people bleebe an waak een jedus way
7892,ACT,14,GUL,den de postle dem gone back ta lystra den ta iconium an den ta antioch een pisidia
7893,ACT,14,GUL,paul an barnabas beena hep dem dat bleebe pon jedus fa bleebe um mo an mo
7894,ACT,14,GUL,an dey courage um fa keep on een dey fait
7895,ACT,14,GUL,paul an barnabas tell de people say we haffa suffa plenty een dis wol fo we pass oba an gone ta weh god rule
7896,ACT,14,GUL,een ebry choch paul an barnabas pick some elda fa be een chaage
7897,ACT,14,GUL,dey pray ta god an fast
7898,ACT,14,GUL,den dey lef um een de lawd han de lawd dey bleebe pon
7899,ACT,14,GUL,wen paul an barnabas done waak shru pisidia dey gone ta pamphylia
7900,ACT,14,GUL,atta dey tell de people een perga de wod ob de lawd dey gone down ta attalia
7901,ACT,14,GUL,fom attalia dey git a big boat an sail ta antioch
7902,ACT,14,GUL,dat de city weh de choch people been pit paul an barnabas een god han da aks god fa bless um fa do e wok
7903,ACT,14,GUL,an dat de wok dey done now
7904,ACT,14,GUL,wen dey git ta antioch dey geda de choch people togeda an dey tell um all dat god been hep um fa do an how god done open op de way fa de people dat ain jew fa bleebe pon jedus
7905,ACT,14,GUL,paul an barnabas stay dey a long time wid de bleeba dem wa waak een de way ob de lawd jedus
7906,ACT,15,GUL,some man dem come down fom judea ta antioch
7907,ACT,15,GUL,dey staat fa laan de christian bredren say god ain gwine sabe oona ef oona ain circumcise same like de law dat god gii moses say
7908,ACT,15,GUL,paul an barnabas ain gree wid wa dem man beena laan de antioch bredren so dey aagy scrong an spute wid um bout dat
7909,ACT,15,GUL,de choch bredren cide fa hab paul an barnabas an some oda choch bredren een antioch trabel ta jerusalem fa taak bout dat ta de postle dem dey an ta de elda dem
7910,ACT,15,GUL,de choch people sen um out
7911,ACT,15,GUL,an wiles dey beena pass shru phoenicia an samaria paul an barnabas tell de christian bredren how de people dat ain jew done change dey life an bleebe pon jedus
7912,ACT,15,GUL,dis nyews mek all dem bredren heppy fa true
7913,ACT,15,GUL,wen paul an barnabas git ta jerusalem de choch people de postle dem an de choch elda dem welcome um
7914,ACT,15,GUL,paul an barnabas tell um all bout wa god hep um fa do
7915,ACT,15,GUL,den some dem bredren dat blongst ta de pharisee group say de people wa ain jew haffa git circumcise an we haffa chaage um fa do dem ting dat moses law say dey haffa do
7916,ACT,15,GUL,de postle dem an de choch elda dem meet fa taak bout dat
7917,ACT,15,GUL,atta dey done taak a whole heap peter stanop fa taak
7918,ACT,15,GUL,e say bredren oona know dat way back god been pick me fom mongst oona fa tell de people dat ain jew de good nyews so dat dey kin yeh um an bleebe pon jedus
7919,ACT,15,GUL,an god wa know all people haat show dat e wahn um fa ton ta um wen e gim de holy sperit same like e been gii we
7920,ACT,15,GUL,god ain mek no diffunce twix we jew an dem dat ain jew
7921,ACT,15,GUL,we all haffa bleebe de same way
7922,ACT,15,GUL,an cause dey bleebe e tek way dey sin outta dey haat
7923,ACT,15,GUL,so den hoccome oona da try fa do dis ting dat god done show we dat we ain oughta do
7924,ACT,15,GUL,oona da try fa see ef dat gwine bex god
7925,ACT,15,GUL,hoccome we da come an pit a load pon dem bleeba dat same load dat we ole people ain been able fa tote an dat load wa wesef ain able fa tote needa
7926,ACT,15,GUL,mus dohn do dat we bleebe dat we lawd jedus hab mussy pon we an sabe we
7927,ACT,15,GUL,same way dey too bleebe dat de lawd jedus hab mussy an sabe dem
7928,ACT,15,GUL,nobody een de meetin ain say one wod wen dey yeh barnabas an paul tell bout all de sign an miracle dem god done shru um mongst dem people dat ain jew
7929,ACT,15,GUL,atta barnabas an paul taak james say bredren listen ta me simon jes tell we bout how god fus show e cyah bout de people dat ain jew wen e call some ob um fa be e own people
7930,ACT,15,GUL,de wod ob de prophet dem gree fa true wid dis
7931,ACT,15,GUL,dem prophet write een god book say atta dat ting happen a gwine come back an build david house dat done faddown
7932,ACT,15,GUL,eben dough dat been all ruint a gwine build um gin an raise um op so dat all de oda people kin come ta de lawd all de people dat ain jew dat a done call fa be me own
7933,ACT,15,GUL,dat wa de lawd say de lawd wa da do all dem ting
7934,ACT,15,GUL,fom de fus god beena mek we know wa e da do
7935,ACT,15,GUL,james gone on fa say so den a tink we ain outta mek ting haad fa dem people dat ain jew wa da ton ta god
7936,ACT,15,GUL,steada dat we oughta write um a letta tell um dey mus dohn nyam no food dat people done sacrifice ta dey idol
7937,ACT,15,GUL,dey mus dohn hab no oda man or ooman cep jes dey own husban or wife
7938,ACT,15,GUL,an dey mus dohn nyam no animal dat still hab e blood een um cause e been scrangle
7939,ACT,15,GUL,dey mus dohn nyam no blood
7940,ACT,15,GUL,cause fa a long time dey beena read de law dat god gii moses een de jew meetin house ebry woshup day
7941,ACT,15,GUL,dey beena tell moses wod ta de people een ebry city
7942,ACT,15,GUL,de postle dem an de choch elda dem an all de choch people cide fa pick some dey own man fom de choch an sen um wid paul an barnabas ta de antioch choch
7943,ACT,15,GUL,dey pick judas wa dey call barsabbas an silas
7944,ACT,15,GUL,dem two man been leada mongst de christian bredren
7945,ACT,15,GUL,dey gii a letta fa tek ta antioch
7946,ACT,15,GUL,een dat letta dey write say we de postle dem an choch elda dem oona bredren
7947,ACT,15,GUL,we da say hey ta oona all de bredren dat ain jew an dat bleebe pon jedus all oona wa lib een antioch syria an cilicia
7948,ACT,15,GUL,we yeh say some man dem dat gone out fom we own people yah done mek ting haad fa oona an opsot oona wid dem ting dey tell oona
7949,ACT,15,GUL,we ain neba chaage um fa tell oona dem ting
7950,ACT,15,GUL,so we all yah done gree fa sen some we own man dem fa go ta oona long wid paul an barnabas we own deah fren
7951,ACT,15,GUL,wen some people wahn fa kill um paul an barnabas been ready fa dead fa wok fa we lawd jedus christ
7952,ACT,15,GUL,so den we da sen judas an silas fa tell oona de same ting we done write oona een dis letta
7953,ACT,15,GUL,de holy sperit ain wahn we fa pit no mo haada load pon oona an we ain wahn fa do dat needa
7954,ACT,15,GUL,cep we da chaage oona fa keep dese rule yah
7955,ACT,15,GUL,oona mus dohn nyam no food dat people done sacrifice ta dey idol
7956,ACT,15,GUL,mus dohn nyam no blood
7957,ACT,15,GUL,mus dohn nyam no animal dat still hab e blood een um cause e been scrangle
7958,ACT,15,GUL,an mus dohn hab no oda man or ooman cep jes ya own husban or wife
7959,ACT,15,GUL,oona gwine do de right ting ef oona ain do none ob dem ting yah dat we done write bout ta oona
7960,ACT,15,GUL,god bless oona
7961,ACT,15,GUL,de jerusalem choch people sen de man dem ta antioch
7962,ACT,15,GUL,dey gone dey an geda all de choch people dey togeda an gim de letta
7963,ACT,15,GUL,wen de choch people een antioch read de letta dey been too heppy fa dat message dat courage um
7964,ACT,15,GUL,judas an silas been prophet too so dey taak a whole heap ta de bredren dey fa courage um an hep um bleebe mo betta
7965,ACT,15,GUL,dey been stay dey some time een antioch
7966,ACT,15,GUL,de antioch bredren bless judas an silas fo dey lef um da aks god fa bless um wen dey gone back ta dem dat been sen um
7967,ACT,15,GUL, bot den silas cide e oughta stay dey paul an barnabas stay on een antioch
7968,ACT,15,GUL,dey an plenty oda christian bredren beena laan de people da tell um de wod ob de lawd
7969,ACT,15,GUL,atta some time paul tell barnabas say leh we go back fa see de bredren een ebry city weh we beena tell de lawd wod
7970,ACT,15,GUL,leh we see how dey da
7971,ACT,15,GUL,barnabas been wahn fa tek john wa dey call mark wid um
7972,ACT,15,GUL,bot paul tink e ain good fa tek mark wid um cause wen dey done been een pamphylia mark lef um
7973,ACT,15,GUL,e ain been go wid um fa hep um finish op de wok
7974,ACT,15,GUL,paul an barnabas beena aagy tommuch bout dat til dey cide fa lef one noda
7975,ACT,15,GUL,barnabas gone wid mark an ketch a boat an sail ta cyprus
7976,ACT,15,GUL,paul pick silas fa go wid um
7977,ACT,15,GUL,fo e gone de antioch bredren aks de lawd fa bless um an tek cyah ob um
7978,ACT,15,GUL,paul gone all oba syria an cilicia
7979,ACT,15,GUL,e beena courage an hep de choch people dey
7980,ACT,16,GUL,paul trabel on til e git ta derbe an den lystra
7981,ACT,16,GUL,one bleeba wa waak een de way ob de lawd beena lib dey
7982,ACT,16,GUL,e name timothy
7983,ACT,16,GUL,timothy modda been a jew ooman wa bleebe pon jedus
7984,ACT,16,GUL,bot e fada been a greek man
7985,ACT,16,GUL,de bredren een lystra an iconium say timothy a good man
7986,ACT,16,GUL,paul been wahn fa tek timothy long wid um so paul hab um circumcise timothy
7987,ACT,16,GUL,cause de jew dem wa lib een dem place dey all been know dat timothy fada a greek man
7988,ACT,16,GUL,paul an silas an timothy gone long da trabel fom one city ta de oda
7989,ACT,16,GUL,an dey beena tell de choch people wa de postle dem an de elda dem een jerusalem been cide dey oughta do dem rule dat dey oughta keep
7990,ACT,16,GUL,so de choch people bleebe mo an mo an ebry day mo people jine um
7991,ACT,16,GUL,paul dem gone all oba de arie een phrygia an galatia
7992,ACT,16,GUL,de holy sperit ain leh um go fa tell god wod een asia
7993,ACT,16,GUL,wen paul dem git ta de arie ob mysia dey try fa go eenta bithynia bot jedus sperit ain leh um go dey
7994,ACT,16,GUL,so dey trabel on shru mysia an gone down ta troas
7995,ACT,16,GUL,dat night god show paul a wision
7996,ACT,16,GUL,paul see one macedonia man da stan dey an e da beg paul say come oba yah an hep we een macedonia soon as god show paul dat man een de wision we git ready fa go ta macedonia cause we know den dat de lawd been call we fa tell de people dey de good nyews
7997,ACT,16,GUL,wen we lef troas we ketch a big boat an sail scraight ta samothrace
7998,ACT,16,GUL,de day atta dat we gone on ta neapolis
7999,ACT,16,GUL,we lef neapolis an trabel ta philippi de big roman city dey een dat paat ob macedonia
8000,ACT,16,GUL,we stay dey een philippi two or shree day
8001,ACT,16,GUL,wen de woshup day come we come outta de city gyate an gone ta de riba side weh we been tink dey a place weh de jew people come fa pray
8002,ACT,16,GUL,we seddown dey an taak ta some ooman dem dat beena geda dey
8003,ACT,16,GUL,one ob dem ooman dat beena listen name lydia
8004,ACT,16,GUL,e come fom de city ob thyatira an e beena sell purple closs
8005,ACT,16,GUL,lydia been a ooman wa woshup god
8006,ACT,16,GUL,de lawd mek um listen op good ta wa paul tell um an e bleebe um
8007,ACT,16,GUL,dey bactize lydia an all de people dat been dey een e house
8008,ACT,16,GUL,den lydia eenbite we ta e house an tell we say ain oona see dat a trus de lawd fa true
8009,ACT,16,GUL,so den oona mus come an stay ta me house
8010,ACT,16,GUL,an e beena aks we til we come stay dey
8011,ACT,16,GUL,one day we beena gwine ta de place weh de jew people pray
8012,ACT,16,GUL,one slabe gyal come fa meet we
8013,ACT,16,GUL,a ebil sperit been hab dat gyal mek um able fa tell people wa gwine happen ta um
8014,ACT,16,GUL,an de gyal massa dem beena mek a heapa money wen e do dat
8015,ACT,16,GUL,dis gyal folla paul an all ob we
8016,ACT,16,GUL,e beena holla say dem man yah da saab de great god dat mo betta den all de oda res dey da tell oona de way fa git sabe de gyal beena do dat same ting ebry day
8017,ACT,16,GUL,atta plenty day paul git burden down
8018,ACT,16,GUL,e ton roun ta de slabe gyal an tell de ebil sperit eenside um say een jedus christ name an by e powa a da chaage ya fa come outta dis gyal
8019,ACT,16,GUL,dat same time dey de ebil sperit come outta de gyal an lef um
8020,ACT,16,GUL,de massa dem ob de slabe gyal see dat de gyal ain gwine be able fa mek money fa um gin
8021,ACT,16,GUL,dey grab hole ta paul an silas an drag um ta de maakut place ta de leada dem dat hab tority dey
8022,ACT,16,GUL,dey tek um ta de roman court ta de jedge dem an dey tell um say dem man yah dey jew people an dey da mek a heapa trouble een we city
8023,ACT,16,GUL,dey da laan we ting dat we roman law say we ain oughta do
8024,ACT,16,GUL,we roman people an we ain gwine gree fa do wa dem man yah tell we fa do
8025,ACT,16,GUL,an de crowd ob people come jine een ginst paul an silas
8026,ACT,16,GUL,de jedge dem chaage de sodja dem fa teah off paul an silas cloes an beat um
8027,ACT,16,GUL,atta dey beat um bad de jedge dem mek um chunk um eenta de jailhouse
8028,ACT,16,GUL,dem jedge chaage de gyaad fa keep um lock op good so dey ain able fa ron way
8029,ACT,16,GUL,wen de jedge dem tell de gyaad dat de gyaad gone an chunk paul an silas een de jailhouse
8030,ACT,16,GUL,den e pit dey foot tween two hebby piece ob wood an e lock um good fa keep um dey
8031,ACT,16,GUL,dat night een de middle ob de night paul an silas been dey een de jailhouse da pray ta god an da sing hymn fa praise um
8032,ACT,16,GUL,an de oda people dat been dey wid um een de jailhouse beena listen ta um
8033,ACT,16,GUL,all ob a sudden de groun staat fa shake too bad
8034,ACT,16,GUL,e shake til de jailhouse esef beena shake way down ta de foundation
8035,ACT,16,GUL,same time all de jailhouse door come open an de chain loose fom all de people dey
8036,ACT,16,GUL,de jailhouse gyaad wake op
8037,ACT,16,GUL,an wen e see all de door dem open e beena tink all de people een de jailhouse done ron way
8038,ACT,16,GUL,so e tek out e sode an been ready fa kill esef
8039,ACT,16,GUL,bot paul holla loud say mus dohn haam yasef
8040,ACT,16,GUL,all ob we right yah
8041,ACT,16,GUL,de jailhouse gyaad tell somebody fa come bring um light
8042,ACT,16,GUL,e ron quick eenside
8043,ACT,16,GUL,e beena tremble an e git down pon de groun fo um
8044,ACT,16,GUL,den e tek paul an silas outta de jailhouse an aks um say sah wa a haffa do fa git sabe
8045,ACT,16,GUL,paul an silas ansa de gyaad say ya haffa bleebe pon de lawd jedus an god gwine sabe ya an all de people dat lib een ya house
8046,ACT,16,GUL,den paul an silas tell de gyaad an all de people een e house de wod ob de lawd
8047,ACT,16,GUL,dat same time een de middle ob dat night de gyaad tek paul an silas an wash off dey bruise
8048,ACT,16,GUL,an right den paul an silas bactize de gyaad an all de people een e house
8049,ACT,16,GUL,de gyaad tek paul an silas eenta e own house an gim sompin fa nyam
8050,ACT,16,GUL,an de gyaad an all de people een e house been too heppy cause now dey bleebe pon god
8051,ACT,16,GUL,wen day clean de roman jedge dem sen dey police offisa ta de jailhouse gyaad fa chaage um say leh dem man go free
8052,ACT,16,GUL,so de gyaad tell paul say de jedge dem done sen fa chaage me fa leh ya an silas go free
8053,ACT,16,GUL,oona kin go now
8054,ACT,16,GUL,a da aks god fa leh e peace be wid oona
8055,ACT,16,GUL,paul tell dem jedge police offisa say de roman jedge dem ain neba jedge we fa see ef we done bad
8056,ACT,16,GUL,stillyet dey done beat we out een de open een front ob all de people
8057,ACT,16,GUL,an we roman people too den dey chunk we eenta de jailhouse
8058,ACT,16,GUL,now dey wahn fa mek we go dout nobody know bout dat ainty
8059,ACT,16,GUL,we ain gwine go dat way leh dem roman jedge deysef come yah an leh we go wid dem outta de jailhouse
8060,ACT,16,GUL,de police offisa dem gone an tell de roman jedge dem wa paul say
8061,ACT,16,GUL,wen dey yeh say paul an silas been roman people de jedge dem been scaid
8062,ACT,16,GUL,so dey gone ta paul an silas een de jailhouse an tell um dey saary
8063,ACT,16,GUL,dey leh paul an silas loose an gone wid um outta de jailhouse
8064,ACT,16,GUL,an dey beg um say mus go way outta we city
8065,ACT,16,GUL,wen paul an silas gone outta de jailhouse dey gone ta lydia house
8066,ACT,16,GUL,dey meet wid de oda christian bredren dey an courage um
8067,ACT,16,GUL,den dey gone way
8068,ACT,17,GUL,paul an silas gone ta dem city dey call amphipolis an apollonia an dey trabel on til dey git ta thessalonica weh dey been a jew meetin house
8069,ACT,17,GUL,wensoneba paul beena come ta a jew meetin house e beena gone een dey
8070,ACT,17,GUL,so een thessalonica e gone eenta dat meetin house
8071,ACT,17,GUL,an jurin shree woshup day e taak bout wa god book tell we
8072,ACT,17,GUL,paul splain wa god book say an show dat de messiah haffa suffa an dead an den rise op fom mongst de dead people an lib gin
8073,ACT,17,GUL,e say dis jedus yah dat a da tell oona bout e de messiah
8074,ACT,17,GUL,some dem jew cide e right an dey ton ta jedus an jine op wid paul an silas
8075,ACT,17,GUL,an a heapa greek people wa woshup god bleebe an jine um an plenty de portant ooman dem jine um too
8076,ACT,17,GUL,bot de jew people been jealous wen all dem people jine op wid paul an silas
8077,ACT,17,GUL,so dey geda togeda a crowd ob bad screet people fa mek nise an trouble
8078,ACT,17,GUL,dem screet people ron roun de city an mek nise an bumfumble de oda people
8079,ACT,17,GUL,dey staat fa smash op jason house da look fa paul an silas fa mek um come out fo de people een de screet
8080,ACT,17,GUL,bot dey ain find um dey so dey drag out jason an some oda christian bredren an dey tek um ta de city leada dem
8081,ACT,17,GUL,dem jew an dem screet people beena holla say dem man da mek trouble ebryweh
8082,ACT,17,GUL,now dey done come ta we city
8083,ACT,17,GUL,an jason beena keep um een e house
8084,ACT,17,GUL,dem man ain da keep de law dat de roman rula caesar gii we cause dey all da say we hab noda king de one dey call jedus
8085,ACT,17,GUL,wen de crowd an de city leada dem yeh wa dem jew an de screet people beena say dey been big trouble an nise een de city
8086,ACT,17,GUL,de city leada dem mek jason an de oda christian dem pay bail money
8087,ACT,17,GUL,den dey leh um gone home
8088,ACT,17,GUL,wen night come de christian bredren sen paul an silas ta berea
8089,ACT,17,GUL,an wen dey git dey dey gone ta de jew meetin house
8090,ACT,17,GUL,de people een berea been mo heppy fa listen ta wa paul tell um den de people een thessalonica
8091,ACT,17,GUL,dey been glad fa yeh paul message
8092,ACT,17,GUL,an ebryday dey read god book fa see ef paul da tell um de trute
8093,ACT,17,GUL,so plenty jew people bleebe pon jedus
8094,ACT,17,GUL,an plenty de greek portant ooman dem an greek man dem bleebe too
8095,ACT,17,GUL,bot de jew dem een thessalonica yeh say dat paul da tell de berea people god wod
8096,ACT,17,GUL,so dem thessalonica jew gone ta berea too an pit wod een de crowd yea fa stir um op
8097,ACT,17,GUL,so right way de christian bredren sen paul way ta de seasho
8098,ACT,17,GUL,bot silas an timothy beena stay een berea
8099,ACT,17,GUL,de man dem dat gone long wid paul dey trabel wid um til dey git ta athens
8100,ACT,17,GUL,den paul tell um fa go tell timothy an silas fa come meet um soon as dey kin
8101,ACT,17,GUL,so de man dem gone back ta berea
8102,ACT,17,GUL,wiles paul beena wait fa timothy an silas een athens e see dat de people dey hab a whole heapa idol
8103,ACT,17,GUL,cause ob dat paul opsot fa true
8104,ACT,17,GUL,so e gone ta de jew meetin house an taak wid de jew people an dem wa ain jew dat woshup god dey an e splain bout god wod
8105,ACT,17,GUL,an ebry day e gone ta de maakut too fa taak wid de people dat beena come dey
8106,ACT,17,GUL,some teacha dem ob dem epicurean an stoic group dey come an spute wid paul too
8107,ACT,17,GUL,some ob um say wa dis man yah da try fa say
8108,ACT,17,GUL,e jes da taak bout sompin e ain know nottin bout
8109,ACT,17,GUL,an oda dem say e da taak bout dem god dat come fom someweh else
8110,ACT,17,GUL,dem people say dat cause paul tell um bout jedus an bout how people dat done dead gwine git op fom mongst de dead an lib gin
8111,ACT,17,GUL,so den dem people grab hole ta paul an cyaa um ta de council wa meet een areopagus hill
8112,ACT,17,GUL,dey tell paul say we wahn fa know bout dis nyew ting ya da laan we
8113,ACT,17,GUL,some ob dem ting wa ya da say we ain neba been yeh
8114,ACT,17,GUL,we wahn fa know wa dey mean
8115,ACT,17,GUL,cause all de people dat bon een athens an dem wa come dey dey like fa come ebry day an yeh bout any nyew ting an taak bout um paul stanop fo de council dat beena meet pon areopagus hill
8116,ACT,17,GUL,e tell de people say oona people ob athens a know oona da woshup a heapa god dem
8117,ACT,17,GUL,cause wiles a beena waak roun oona town a beena see all de place dem weh oona da woshup dem god
8118,ACT,17,GUL,a eben see one place dey weh oona been write pon de stone alta say fa de god dat we ain know
8119,ACT,17,GUL,dat god dat oona da woshup op dat one oona ain know dat de god a come fa tell oona bout now
8120,ACT,17,GUL,god wa mek de wol an ebryting een de wol e de lawd ob heaben an eart
8121,ACT,17,GUL,an e ain lib een no house dat we people een dis wol build fa woshup um op
8122,ACT,17,GUL,god ain need nottin dat we kin gim wid we han dem
8123,ACT,17,GUL,cause e de one wa da gii all people life an bret an ebryting
8124,ACT,17,GUL,god mek one man an fom dat man e mek ebry nation all de people fa lib all oba de wol
8125,ACT,17,GUL,fo god mek um e been pick out de zact time fa dem fa stay een de wol an de place weh dey gwine lib
8126,ACT,17,GUL,god do dis fa mek people look fa um da hope dat dey gwine reach out ta um an find um
8127,ACT,17,GUL,stillyet god dey dey close ta we all
8128,ACT,17,GUL,jes like somebody done say god de one dat mek we lib
8129,ACT,17,GUL,e da mek we able fa moob an waak roun
8130,ACT,17,GUL,e da mek we able fa do ebryting we da do like eben some ob oona own poet done say we all god chullun
8131,ACT,17,GUL,so den cause we god chullun we ain oughta tink dat we people kin tek gole or silba or stone an mek sompin like god
8132,ACT,17,GUL,no god ain nottin like wa we kin mek eben ef we know how fa mek um too good
8133,ACT,17,GUL,fo dis time god ain blame people fa wen dey ain know how e wahn um fa find um
8134,ACT,17,GUL,bot now god da tell all people ebryweh
8135,ACT,17,GUL,e da chaage um say dey mus ton fom dey sinful way an dohn do um no mo
8136,ACT,17,GUL,cause god done pick de day wen e gwine jedge all people
8137,ACT,17,GUL,an e gwine jedge um all scraight an right
8138,ACT,17,GUL,an god done pick de man dat gwine be de jedge ob all de people
8139,ACT,17,GUL,god mek we all able fa know fa sho bout dis wen e mek dat man e done pick git op fom mongst de dead people an lib gin
8140,ACT,17,GUL,dat show we all fa true
8141,ACT,17,GUL,de people yeh paul da taak bout somebody dat done dead an git op fom mongst de dead people an lib gin
8142,ACT,17,GUL,wen dey yeh paul say dat some dem mek fun ob paul
8143,ACT,17,GUL,bot oda dem tell paul say we wahn fa yeh ya taak mo some oda time bout dis
8144,ACT,17,GUL,so den paul come outta de council meetin
8145,ACT,17,GUL,some people jine op wid paul an bleebe pon jedus
8146,ACT,17,GUL,one dem been dionysius
8147,ACT,17,GUL,e been a memba ob de council dat meet pon areopagus hill
8148,ACT,17,GUL,an dey been a ooman name damaris an some oda people too
8149,ACT,18,GUL,den paul come outta athens an gone ta corinth
8150,ACT,18,GUL,paul meet one jew man dey name aquila
8151,ACT,18,GUL,aquila been bon een a rome arie name pontus an aquila an e wife priscilla jes been come outta italy
8152,ACT,18,GUL,cause de roman rula claudius been chaage all de jew people say dey mus go outta rome
8153,ACT,18,GUL,so paul gone fa see aquila an priscilla dey een corinth
8154,ACT,18,GUL,e stay ta dey house an dey all beena wok togeda dey
8155,ACT,18,GUL,paul beena mek tent fa sell fa git money fa tek cyah ob esef an dat de same wok aquila an priscilla beena do too
8156,ACT,18,GUL,ebry week wen de woshup day come paul gone ta de jew meetin house
8157,ACT,18,GUL,e gone dey fa taak ta de jew people an ta dem wa ain jew fa try fa git um fa bleebe wa e say fom god wod
8158,ACT,18,GUL,wen silas an timothy git dey fom macedonia paul lef off da mek tent
8159,ACT,18,GUL,e spen all e time da tell de jew people dey say jedus de messiah
8160,ACT,18,GUL,de jew people ain been gree wid wa paul tell um
8161,ACT,18,GUL,dey hole um cheap so paul shake de dort off e cloes fo dem fa show e ain gree wid um
8162,ACT,18,GUL,e tell um say ef god condemn oona oona haffa blame oonasef a ain sponsable
8163,ACT,18,GUL,atta taday a ain gwine stay mongst oona
8164,ACT,18,GUL,a da gwine fa tell de people dat ain jew bout jedus
8165,ACT,18,GUL,so den paul lef de jew people dey een de meetin house
8166,ACT,18,GUL,e gone fa stay ta one man house dat ain jew
8167,ACT,18,GUL,e name titius justus an e been a man wa woshup god
8168,ACT,18,GUL,titius justus house been longside de jew meetin house
8169,ACT,18,GUL,now de big leada een de jew meetin house been name crispus
8170,ACT,18,GUL,e an all de people een e house been bleebe pon de lawd
8171,ACT,18,GUL,an a heapa oda people dey een corinth yeh wa paul say
8172,ACT,18,GUL,dey bleebe pon jedus an git bactize
8173,ACT,18,GUL,one night de lawd taak ta paul een a wision
8174,ACT,18,GUL,de lawd tell um say mus dohn feah
8175,ACT,18,GUL,mus keep on da tell de people wa a tell ya fa say
8176,ACT,18,GUL,mus dohn git weary
8177,ACT,18,GUL,cause a right yah wid ya
8178,ACT,18,GUL,ain nobody gwine be able fa do ya no haam cause a heapa people een dis city blongst ta me
8179,ACT,18,GUL,paul stay dey een corinth one yeah an six mont da laan de people de wod ob god
8180,ACT,18,GUL,bot wen gallio been de roman gobna een achaia de jew people geda togeda
8181,ACT,18,GUL,dey grab hole ta paul an tek um ta court fa mek de gobna jedge um
8182,ACT,18,GUL,dey tell de gobna say dis man da try fa laan we people fa woshup god een way dat mek um do wa ain right coddin ta de law paul been bout ready fa taak wen gallio tell de jew dem say ef paul broke de law or do some oda kinda ebil ting den a been gwine haffa listen ta oona
8183,ACT,18,GUL,bot wen oona jes da taak bout diffunt wod an diffunt name een oona own jew law a ain gwine jedge dem ting
8184,ACT,18,GUL,oona gwine haffa cide wa fa do
8185,ACT,18,GUL,an gallio mek um lef de court
8186,ACT,18,GUL,den dey all grab hole ta sosthenes de leada ob de jew meetin house
8187,ACT,18,GUL,dey beat um op right dey een front ob de court
8188,ACT,18,GUL,bot gallio ain pay no mind ta dat
8189,ACT,18,GUL,paul beena stay some time wid de christian dem een corinth
8190,ACT,18,GUL,den e lef dem bredren an e ketch a boat ta syria
8191,ACT,18,GUL,priscilla an aquila gone long wid um
8192,ACT,18,GUL,bot fo paul gone wen e been een cenchrea e mek a wow ta god fa do sompin
8193,ACT,18,GUL,so e cut e hair pon e head same like how de jew people beena do wensoneba dey promise god fa do sompin
8194,ACT,18,GUL,wen dey git ta ephesus paul lef priscilla an aquila an e gone eenta de jew meetin house fa taak ta de jew people an splain god wod ta um dey
8195,ACT,18,GUL,dey beg paul fa stay mo longa wid um
8196,ACT,18,GUL,bot paul ain gree fa stay
8197,ACT,18,GUL,steada dat wen paul staat fa lef um e tell um say ef god wahn me fa come back a gwine come back ta oona
8198,ACT,18,GUL,so e gone an ketch a boat da sail fom ephesus
8199,ACT,18,GUL,wen paul git ta caesarea e gone op ta jerusalem an wisit de choch people
8200,ACT,18,GUL,den e gone ta antioch
8201,ACT,18,GUL,paul stay a wile een antioch an den e trabel all roun de arie ob galatia an phrygia
8202,ACT,18,GUL,e courage all dem wa waak een de way ob de lawd an hep um bleebe god wod mo an mo
8203,ACT,18,GUL,jurin dat time one jew man name apollos come ta ephesus
8204,ACT,18,GUL,e been bon een alexandria
8205,ACT,18,GUL,dat man know how fa taak too good an e know all bout wa been write down een god book
8206,ACT,18,GUL,apollos been laan bout god way
8207,ACT,18,GUL,e been too heppy fa taak bout jedus an de ting dem wa e beena laan de people been true
8208,ACT,18,GUL,bot e jes know bout how john beena bactize
8209,ACT,18,GUL,apollos ain been scaid tall fa taak ta de people een de jew meetin house
8210,ACT,18,GUL,bot wen priscilla an aquila yeh wa apollos say dey eenbite um fa go ta dey house an splain ta um mo betta bout god way
8211,ACT,18,GUL,now den wen apollos been wahn fa go oba ta achaia de ephesus bredren courage um an dey write letta ta dem wa waak een de lawd way een achaia
8212,ACT,18,GUL,dey tell um say wen apollos come ta oona oona oughta gim haaty welcome
8213,ACT,18,GUL,an wen apollos git ta achaia e meet dem people dat cause ob god mussy been bleebe
8214,ACT,18,GUL,an e hep um plenty cause apollos taak too good an wid powa dey een de place weh de people all geda
8215,ACT,18,GUL,e win out oba all wa de jew dem say an show um dat coddin ta god wod jedus de messiah fa true
8216,ACT,19,GUL,wiles apollos been dey een corinth paul beena trabel roun shru de middle ob de arie til e git ta ephesus
8217,ACT,19,GUL,wen e git dey e find some wa bleebe an waak een de way ob de lawd
8218,ACT,19,GUL,paul aks um say wen oona fus bleebe pon jedus de holy sperit come pon oona same time
8219,ACT,19,GUL,de bleeba dem ansa paul say no we ain neba eben yeh bout no holy sperit
8220,ACT,19,GUL,paul aks um say wa oona bleebe een den wen dey bactize oona
8221,ACT,19,GUL,dey ansa paul say we bleebe wa john been say bout wa e mean fa git bactize
8222,ACT,19,GUL,an paul say wen john beena bactize people e tell um e bactize um fa show dat dey done change dey sinful way an ain gwine do um no mo
8223,ACT,19,GUL,john tell um say mus bleebe pon de one dat gwine come atta a gone
8224,ACT,19,GUL,dat de lawd jedus dat john beena taak bout
8225,ACT,19,GUL,wen de bleeba dem yeh wa paul say dey git bactize een de name ob de lawd jedus
8226,ACT,19,GUL,paul lay e han pon dey head an de holy sperit come pon um
8227,ACT,19,GUL,dey staat fa taak dem language dat dey ain neba laan an dey taak god message
8228,ACT,19,GUL,all togeda dey been bout tweb man wa git bactize
8229,ACT,19,GUL,paul been dey een ephesus fa shree mont an all dat time e beena go eenta de jew meetin house fa taak ta de people dey
8230,ACT,19,GUL,e ain been scaid one bit
8231,ACT,19,GUL,e been try fa bring um fa bleebe een de lawd
8232,ACT,19,GUL,e done dat da tell um pint by pint bout how god rule
8233,ACT,19,GUL,bot some dem people been haad head
8234,ACT,19,GUL,dey ain been wahn fa bleebe pon jedus
8235,ACT,19,GUL,an out een de open een front ob ebrybody dey shrow slam bout de way ob de lawd
8236,ACT,19,GUL,so paul lef um an gone
8237,ACT,19,GUL,e tek de christian bleeba dem wid um
8238,ACT,19,GUL,an paul gone ebry day ta tyrannus place weh people come togeda fa taak bout diffunt ting
8239,ACT,19,GUL,paul keep on fa two yeah dey
8240,ACT,19,GUL,cause ob dat all de people een de arie ob asia de jew people an de people dat ain been jew all dem yeh god wod
8241,ACT,19,GUL,god nyuse paul fa do powaful miracle wok
8242,ACT,19,GUL,people beena tek sweat rag an closs dem dat paul been tetch an dey gone cyaa um ta de sick people an dem sick people git well gin an ebil sperit dat been een um come out fom um
8243,ACT,19,GUL,some jew people beena trabel roun fa dribe out ebil sperit dem fom eenside people
8244,ACT,19,GUL,dey try too fa nyuse de name ob de lawd jedus fa dribe out de ebil sperit dem
8245,ACT,19,GUL,dey tell dem ebil sperit say a da chaage oona een jedus name dat jedus wa paul da taak bout
8246,ACT,19,GUL,a da chaage oona fa come out
8247,ACT,19,GUL,dey been one ob de jew priest leada dem name sceva
8248,ACT,19,GUL,sceva hab seben son an dey beena chaage de ebil sperit dem dat way een jedus name
8249,ACT,19,GUL,bot de ebil sperit tell um say a know jedus an a know paul bot who ya da
8250,ACT,19,GUL,de man dat hab de ebil sperit eenside um jomp pon sceva boy dem
8251,ACT,19,GUL,e mo scronga den all ob um
8252,ACT,19,GUL,e teah dey cloes off um an gash um op
8253,ACT,19,GUL,e beat um til dey ron way fom outta de house
8254,ACT,19,GUL,wen all de jew people an dem wa ain jew all dem dat lib dey een ephesus yeh bout dat dey been scaid an dey been hole op de name ob de lawd jedus
8255,ACT,19,GUL,heapa dem dat bleebe pon jedus come an taak out een de open fo de people bout de bad ting dem dey beena do
8256,ACT,19,GUL,heapa dem people dat beena wok root dey come dey an bring dey book dem wa tell how fa wok root
8257,ACT,19,GUL,dey geda all dem book togeda an bun um op out een de open weh all de people been able fa shim
8258,ACT,19,GUL,wen dey count op de money dat all dem book cost dey been fifty tousan silba coin
8259,ACT,19,GUL,so den dat de way de wod ob de lawd keep on da spread all oba
8260,ACT,19,GUL,an mo an mo people bleebe pon jedus
8261,ACT,19,GUL,atta all dat happen paul cide fa go shru macedonia an achaia pon e way ta jerusalem
8262,ACT,19,GUL,paul say atta a gone dey a haffa go an wisit rome too
8263,ACT,19,GUL,timothy an erastus been two ob dem dat beena hep paul dey
8264,ACT,19,GUL,paul sen um on ta macedonia an e stay on fa a leetle wile mo een de arie ob asia
8265,ACT,19,GUL,bot dat same time a ruckus come op mongst de people dey een ephesus
8266,ACT,19,GUL,dey beena fight bout de way ob de lawd
8267,ACT,19,GUL,one man dey name demetrius beena tek silba an mek ting
8268,ACT,19,GUL,e beena mek dem leetle house wa da look like de same house weh de people go fa woshup op de idol wa name diana
8269,ACT,19,GUL,demetrius an e wokman dem beena mek a whole heapa money dat way
8270,ACT,19,GUL,so demetrius call togeda all e wokman dem an de oda wokman dem dat beena do de same kinda wok
8271,ACT,19,GUL,e tell um say bredren oona know dis wok da mek we a whole heapa money
8272,ACT,19,GUL,oona da see an oona da yeh fa oonasef wa dis man paul da do an say
8273,ACT,19,GUL,e say dat god dat people mek wid dey han ain no true god tall
8274,ACT,19,GUL,e taak so good dat plenty people yah een ephesus an people all oba de arie ob asia done bleebe wa e tell um
8275,ACT,19,GUL,so den a ain jes da taak bout we wok an how de people kin hole we cheap an say de wok we do ain mount ta nottin
8276,ACT,19,GUL,a da taak bout de great god diana an de house weh people da go fa woshup um op
8277,ACT,19,GUL,de people gwine suck dey teet an say e ain wot nottin
8278,ACT,19,GUL,den de great glory an powa ob diana ain gwine mount ta a ting needa
8279,ACT,19,GUL,an diana de god dat de people all oba asia an een all de wol da woshup op wen de crowd yeh wa demetrius say dey been mad down
8280,ACT,19,GUL,dey staat fa holla say diana de god ob de ephesus people e great fa true fus ting ya know de whole city been een a ruckus
8281,ACT,19,GUL,de people grab hole ta gaius an aristarchus
8282,ACT,19,GUL,dem two man been fom macedonia an beena trabel long wid paul
8283,ACT,19,GUL,de crowd tote um an gone quick ta de place weh de people been
8284,ACT,19,GUL,wen dat crowd geda dey paul been wahn fa go een fa taak ta de people
8285,ACT,19,GUL,bot de christian bleeba dem ain leh um go dey
8286,ACT,19,GUL,some ob de big tority dem dey een de arie ob asia been paul fren
8287,ACT,19,GUL,dey sen wod fa beg paul say e mus dohn go eenta dat place weh de people beena geda
8288,ACT,19,GUL,dey been a big mixop gwine on een dat place
8289,ACT,19,GUL,some beena holla one ting
8290,ACT,19,GUL,oda dem holla sompin else
8291,ACT,19,GUL,cause mos all dem wa been dey ain know hoccome dey been dey fa staat wid
8292,ACT,19,GUL,de jew people dey shob alexander een front ob de whole crowd
8293,ACT,19,GUL,an some ob de crowd beena holla ta alexander an try fa tell um wa fa do
8294,ACT,19,GUL,e mek sign ta de people fa mek um hush some ob dey racket cause e been wahn fa splain ta de people
8295,ACT,19,GUL,bot wen de people see dat alexander been a jew dey all staat fa holla
8296,ACT,19,GUL,dey beena holla fa two solid hour say diana de god ob de ephesus people e great fa true den de man wa been hab chaage oba de city e aks de people fa hole dey peace an e tell um say oona me bredren wa lib yah een ephesus ebrybody know dat ephesus de city sponsable fa de house weh people da woshup de great diana ainty
8297,ACT,19,GUL,ain dey all know dis city sponsable fa de holy stone dat been faddown outta de sky pon de city
8298,ACT,19,GUL,nobody ain gwine say we da tell lie bout dis
8299,ACT,19,GUL,so den oona mus shet oona mout an tink fo oona cyaa on so
8300,ACT,19,GUL,oona done bring dem man yah bot dey ain tief nottin fom de house weh de god diana dey
8301,ACT,19,GUL,an dey ain taak bad ginst we god diana needa
8302,ACT,19,GUL,ef demetrius an e wokman dem got sompin ginst somebody an wahn fa cuse um de courthouse wide open
8303,ACT,19,GUL,leh um go ta de court an mek dey chaage
8304,ACT,19,GUL,bot ef oona wahn fa taak bout sompin else oona haffa tell de city leada dem fa call all de people togeda an do wa de law say een a open meetin
8305,ACT,19,GUL,cause ob wa we da do yah a scaid de roman tority dem gwine say we sponsable fa a ruckus
8306,ACT,19,GUL,ef dey cuse we we ain gwine be able fa splain all dis ruckus cause dey ain no reason fa um
8307,ACT,19,GUL,atta e say dat e tell de people wa been geda togeda dey fa go home
8308,ACT,20,GUL,wen de ruckus een ephesus been oba paul call togeda dem dat beena waak een de way ob de lawd jedus
8309,ACT,20,GUL,e courage um an e tell um say e da gwine on now
8310,ACT,20,GUL,den e lef um an gone ta macedonia
8311,ACT,20,GUL,e gone all oba dat arie da taak plenty fa courage de people
8312,ACT,20,GUL,den e gone ta greece
8313,ACT,20,GUL,paul stay dey shree mont
8314,ACT,20,GUL,den e been wahn fa ketch a boat fa sail ta syria
8315,ACT,20,GUL,bot e yeh say de jew people dey beena build scruction an scheme fa ketch um so e cide fa go back shru macedonia
8316,ACT,20,GUL,wen paul lef sopater dat come fom berea gone long wid um
8317,ACT,20,GUL,sopater been pyrrhus boy
8318,ACT,20,GUL,de oda people dat gone long wid paul been aristarchus an secundus fom thessalonica gaius fom derbe an timothy an tychicus an trophimus dat come fom de arie ob asia
8319,ACT,20,GUL,dem man gone long head ob we an wait fa we een troas
8320,ACT,20,GUL,atta de jew holiday feas ob unleaven bread dat de one wen dey da nyam bread dat ain hab no yeast we lef een a sailboat fom philippi
8321,ACT,20,GUL,atta fibe day we git ta troas an we meet de oda man dem dey an we stay one week een troas
8322,ACT,20,GUL,de fus day ob de week we geda togeda fa nyam
8323,ACT,20,GUL,paul splain de wod ta de people an cause e been gwine on de nex day e keep on da taak til midnight
8324,ACT,20,GUL,plenty lamp been dey een dat room opstair weh we hole de meetin
8325,ACT,20,GUL,one nyoung man name eutychus beena seddown een de winda dey
8326,ACT,20,GUL,paul beena taak wen sleep ketch eutychus
8327,ACT,20,GUL,paul keep on da taak an eutychus gone eenta a deep sleep an faddown outta de winda ta de groun
8328,ACT,20,GUL,an dat house been a shree story house
8329,ACT,20,GUL,wen dey gone down an pick um op fom de groun eutychus been dead
8330,ACT,20,GUL,bot paul gone down an scretch esef oba de nyoung man an hole um tight
8331,ACT,20,GUL,an paul say oona mus dohn git opsot
8332,ACT,20,GUL,eutychus da lib den paul gone back opstair an broke de bread an nyam wid de people dey
8333,ACT,20,GUL,an e taak ta um til day clean an den e gone
8334,ACT,20,GUL,de people gone wid de nyoung man eutychus ta e house
8335,ACT,20,GUL,eutychus beena lib an dey been too heppy fa dat
8336,ACT,20,GUL,we gone on fo paul an ketch a sailboat an gone ta assos weh we been spose fa meet paul so e able fa git pon de boat dey
8337,ACT,20,GUL,e been tell we dat e gwine come ta de boat een assos cause e been gwine waak an meet we dey
8338,ACT,20,GUL,so wen paul meet we een assos e git pon de boat
8339,ACT,20,GUL,den we gone ta mitylene
8340,ACT,20,GUL,we lef dey an gone on da sail til we git close ta chios de nex day
8341,ACT,20,GUL,de day atta dat we gone on ta samos
8342,ACT,20,GUL,den de day atta dat we git ta miletus
8343,ACT,20,GUL,paul done been cide dat e ain been gwine mek de sailboat stop een ephesus cause e ain wahn fa spen extry time dey een de arie ob asia
8344,ACT,20,GUL,e been wahn fa git ta jerusalem soon as e kin
8345,ACT,20,GUL,e beena try fa git dey een time fa de day wen de christian dem da memba pentecost dat day wen god gim e holy sperit
8346,ACT,20,GUL,atta paul git ta miletus e sen wod ta ephesus ta de choch elda dem
8347,ACT,20,GUL,e say e wahn dem da fa come meet um een miletus
8348,ACT,20,GUL,wen de choch elda dem git ta miletus e tell um say oona know how a beena lib all de time a been dey wid oona fom de fus day wen a come yah ta de arie ob asia
8349,ACT,20,GUL,oona know a ain neba brag bot a tek low wiles a beena wok da saab de lawd
8350,ACT,20,GUL,plenty time a beena cry
8351,ACT,20,GUL,a been hab haad bone fa chew an bitta pill fa swalla cause de jew dem build scruction ebryweh a ton
8352,ACT,20,GUL,oona know dat wen a beena taak bout de wod ta oona a ain hole back nottin fa hep oona
8353,ACT,20,GUL,a beena laan oona een de place weh all de people hab meetin een de open
8354,ACT,20,GUL,an a beena laan oona da go fom one house ta de nex
8355,ACT,20,GUL,a beena tell de jew people an dem wa ain jew
8356,ACT,20,GUL,a tell um say mus stop fa sin an change oona way an come ta god
8357,ACT,20,GUL,mus bleebe pon we lawd jedus christ
8358,ACT,20,GUL,now de holy sperit tell me dat a haffa go ta jerusalem an a gwine do wa e tell me
8359,ACT,20,GUL,a ain know wa dey gwine do ta me wen a git dey
8360,ACT,20,GUL,all a know e dat de holy sperit done tell me dat een ebry city weh a da gwine people gwine pit me een de jailhouse an a gwine suffa an hab a haad time
8361,ACT,20,GUL,bot a ain tek me life fa be wot nottin ta me so dat a kin do all god sen me fa do so dat a kin finish me race an do all de wok dat de lawd jedus gii me fa do
8362,ACT,20,GUL,an dis de wok e gii me a spose fa tell people de good nyews bout how god da bless people
8363,ACT,20,GUL,a done gone bout mongst oona fa tell all ob oona bout how god da rule
8364,ACT,20,GUL,now den a know dat ain none ob oona eba gwine see me gin
8365,ACT,20,GUL,so taday a da tell oona fa true say a ain sponsable ef god condemn any ob oona
8366,ACT,20,GUL,cause a ain hole back nottin bot a beena tell oona all dat god wahn fa do
8367,ACT,20,GUL,oona mus watch out how oona da lib an mus mind all de flock ob god people yah
8368,ACT,20,GUL,de holy sperit done mek oona sponsable fa um
8369,ACT,20,GUL,oona mus tek cyah ob god people een de choch jes like de shephud cyah fa e sheep
8370,ACT,20,GUL,cause god own son de lawd jedus dead fa mek de people ob de choch blongst ta god
8371,ACT,20,GUL,a know dat atta a done gone way some ceitful people gwine come een mongst oona people een de choch like wile wolf come pon sheep
8372,ACT,20,GUL,dey gwine do some ob oona too bad an try fa ton oona way fom god
8373,ACT,20,GUL,de time gwine come wen eben some ob oona own people gwine lie fa mek some ob oona wa waak een de way ob de lawd go long wid um
8374,ACT,20,GUL,so den oona mus watch out fa dem people dat lie like dat
8375,ACT,20,GUL,oona haffa memba how fa shree whole yeah a ain neba stop fa waan ebry one ob oona
8376,ACT,20,GUL,a beena tell oona wa god say day an night wid de eyewata da ron down me face
8377,ACT,20,GUL,now a da lef oona een god han an a da lef e wod dat tell oona bout god blessin pon oona
8378,ACT,20,GUL,god wod able fa hep oona fa bleebe pon jedus mo an mo an god gwine gii oona de blessin dat e been promise fa gii ta dem wa blongst ta um
8379,ACT,20,GUL,a ain neba hab de big eye fa wa blongst ta nobody
8380,ACT,20,GUL,a ain wahn dey silba dey gole needa dey fine cloes
8381,ACT,20,GUL,oona know dat a beena wok wid me own han fa git all wa a need an fa git all wa dey need fa dem wa gone long wid me too
8382,ACT,20,GUL,een all a done do a show oona dat we haffa wok haad like dis so dat we kin hep dem dat ain hab wa dey need
8383,ACT,20,GUL,mus memba wa de lawd jedus esef tell we say de one wa da gii e gwine git blessin mo den de one dat da git
8384,ACT,20,GUL,atta paul taak e kneel down wid all ob um an pray
8385,ACT,20,GUL,de people all beena cry down wiles dey beena hug an kiss paul da tell um bye
8386,ACT,20,GUL,de ting dat mek de people saaful mo den all been dat e tell um dat dey ain neba gwine shim gin
8387,ACT,20,GUL,so den dey gone long wid paul ta de big boat
8388,ACT,21,GUL,atta we tell um bye an lef um we git eenta de big boat an sail scraight ta cos
8389,ACT,21,GUL,de nex day we git ta rhodes an fom dey we gone ta patara
8390,ACT,21,GUL,den we find a big boat dat been ready fa cross oba ta phoenicia
8391,ACT,21,GUL,so we git eenta de boat an sail way
8392,ACT,21,GUL,we see cyprus an sail sout ob um an gone on ta syria
8393,ACT,21,GUL,an we git off de boat een tyre weh dey been gwine unload de boat
8394,ACT,21,GUL,we find some dat bleebe pon jedus dey an we gone on wid um
8395,ACT,21,GUL,we stay dey wid um a week
8396,ACT,21,GUL,dey waan paul e ain oughta go on ta jerusalem cause de sperit been tell dem wa gwine happen ta paul dey
8397,ACT,21,GUL,bot wen de time come fa lef tyre we gone pon we way
8398,ACT,21,GUL,an all dem christian man dey wife dem an dey chullun dey gone long wid we wiles we beena waak outta de city
8399,ACT,21,GUL,wen we git ta de seasho we all kneel down an pray
8400,ACT,21,GUL,den we tell one noda bye an we git eenta de big boat an dey gone back ta dey house
8401,ACT,21,GUL,we gone on da sail fom tyre ta ptolemais
8402,ACT,21,GUL,dey we find de christian bredren
8403,ACT,21,GUL,we tell um hey an stay wid um one day
8404,ACT,21,GUL,de nex day we lef ptolemais an git ta caesarea
8405,ACT,21,GUL,we gone fa stay wid one man name philip wa beena tell people de good nyews
8406,ACT,21,GUL,e one ob dem seben man dat dey been pick een jerusalem fa hep fa do god wok
8407,ACT,21,GUL,e hab fo daughta dat ain been marry yet
8408,ACT,21,GUL,dem ooman been prophet
8409,ACT,21,GUL,we been dey some wile een caesarea wen one prophet name agabus come fom judea
8410,ACT,21,GUL,e come ta we an e tek paul belt an nyuse um fa tie op e own han an foot
8411,ACT,21,GUL,an e say de holy sperit say jes like dis de jew dem een jerusalem gwine tie op de one wa own dis belt
8412,ACT,21,GUL,dem jew gwine han um oba ta de people dat ain jew
8413,ACT,21,GUL,wen we yeh dat we an de people dey een de town beg paul say e mus dohn go on ta jerusalem
8414,ACT,21,GUL,bot paul ansa say wa oona da do da cry like dis an da mek me haat saaful
8415,ACT,21,GUL,a ready fa leh um chunk me eenta de jailhouse een jerusalem
8416,ACT,21,GUL,a eben ready fa leh um kill me fa sake ob de lawd jedus
8417,ACT,21,GUL,we ain been able fa mek paul change e mind
8418,ACT,21,GUL,so we lef off da beg um an we say we pray dat wasoneba de lawd wahn gwine happen
8419,ACT,21,GUL,atta some wile dey we git ready an lef fa go on ta jerusalem
8420,ACT,21,GUL,some dem fom caesarea wa bleebe pon jedus gone long wid we ta jerusalem
8421,ACT,21,GUL,dey cyaa we ta de house ob one man name mnason weh we been gwine stay
8422,ACT,21,GUL,mnason come fom cyprus an e been one ob de fus fa bleebe pon de lawd jedus an waak een e way
8423,ACT,21,GUL,wen we git ta jerusalem de christian bredren gii we haaty welcome
8424,ACT,21,GUL,de nex day paul gone wid we fa see james
8425,ACT,21,GUL,an all de choch elda dem been dey too
8426,ACT,21,GUL,atta paul tell um hey e tell um all wa god beena do mongst dem people wa ain jew wiles paul beena wok dey wid um
8427,ACT,21,GUL,now wen james an de choch elda dem yeh wa paul say dey praise god
8428,ACT,21,GUL,den dey tell paul say broda ya kin see dat many tousan jew people yah bleebe pon jedus
8429,ACT,21,GUL,an dey all da tek cyah fa keep de jew law too good
8430,ACT,21,GUL,oda people done tell um bout ya say ya da laan all de jew people oba dey een dem oda country mongst de people dat ain jew
8431,ACT,21,GUL,dey say ya tell all dem jew oba dey dat dey ain oughta do wa moses law say
8432,ACT,21,GUL,dey say ya tell um oba dey dat dey ain oughta circumcise dey chullun an dey ain oughta do dem ting dat de jew people da do dem ting dat we ole people laan we fa do
8433,ACT,21,GUL,now wa we gwine do
8434,ACT,21,GUL,dem jew yah mus know dat ya done come
8435,ACT,21,GUL,ya haffa do wa we gwine tell ya fa do
8436,ACT,21,GUL,fo man dey yah wid we dat done mek a wow
8437,ACT,21,GUL,dey done promise god fa do a saticula ting
8438,ACT,21,GUL,ya haffa go long wid dem man an jine een wid um fa do dem ting dey do fa mek um clean een god eye
8439,ACT,21,GUL,an ya mus pay wa dat cost fa dem man so dat dey gwine be able fa git dey head shabe
8440,ACT,21,GUL,ef ya do dat ebrybody gwine know dat wa people beena say bout ya ain true tall
8441,ACT,21,GUL,dey gwine know dat ya da keep de law too dat god gii moses
8442,ACT,21,GUL,now den we wahn fa taak bout de people dat ain jew dat bleebe pon jedus
8443,ACT,21,GUL,we done write a letta ta dem
8444,ACT,21,GUL,we say dat we done cide dat dey mus dohn nyam nottin dat people done sacrifice ta dey god dat ain fa true
8445,ACT,21,GUL,dey mus dohn nyam no blood an mus dohn nyam no meat dat been scrangle an hab de blood een um
8446,ACT,21,GUL,an mus dohn lib loose life
8447,ACT,21,GUL,de nex day paul gone long wid de fo man dem
8448,ACT,21,GUL,dey all done dem ting dat de people do fa mek um clean een god eye
8449,ACT,21,GUL,den e gone eenta god house fa mek people know how many day e gwine be til dey finish dem ting dey da do fa mek um clean een god eye wen dey been gwine offa de sacrifice fa all ob um
8450,ACT,21,GUL,jes fo de seben day been oba some jew people dat come fom de arie ob asia see paul eenside god house
8451,ACT,21,GUL,dem jew people stir op all de crowd an grab hole ta paul
8452,ACT,21,GUL,dey holla ta de crowd say people ob israel come hep we dis de man dat been gwine all oba da laan de people da say bad ting ginst we israel people ginst we law dat god gii moses an ginst god house
8453,ACT,21,GUL,an mo den dat now e done bring people wa ain jew eenta god house
8454,ACT,21,GUL,e done mek dis place dat blongst ta god dorty een god eye dem jew say dat cause dey been see trophimus wid paul een de city
8455,ACT,21,GUL,trophimus come fom ephesus so dem jew tink paul been tek trophimus eenta god house den heapa people staat fa mek trouble all oba de city
8456,ACT,21,GUL,de people come da ron fom all oba
8457,ACT,21,GUL,dey geda togeda dey an grab hole ta paul an dey drag um outta god house
8458,ACT,21,GUL,right den dey shet de door ob god house
8459,ACT,21,GUL,den dem people beena try fa kill paul
8460,ACT,21,GUL,bot somebody gone an tell de commanda ob de roman sodja dem da say all de people een jerusalem been een a ruckus
8461,ACT,21,GUL,right den de commanda tek some offisa an some sodja dem an ron down fa meet de people dat been dey
8462,ACT,21,GUL,wen de people see de commanda an e sodja dem dey stop da beat paul
8463,ACT,21,GUL,de commanda gone ta paul an res um
8464,ACT,21,GUL,e gii de sodja dem orda fa tie paul op wid two chain
8465,ACT,21,GUL,den e aks de people say who dis man
8466,ACT,21,GUL,wa e done
8467,ACT,21,GUL,some people een de crowd holla one ting
8468,ACT,21,GUL,some holla noda ting
8469,ACT,21,GUL,de nise ob de ruckus been so loud dat de commanda ain been able fa find out wa been happen
8470,ACT,21,GUL,so e chaage de sodja fa tek paul op eenta de place weh de sodja dem beena lib
8471,ACT,21,GUL,wen dey git ta de step de sodja dem been haffa cyaa paul cause de people been so wile ginst paul
8472,ACT,21,GUL,dey all beena folla atta paul da holla say kill um jes wen de sodja dem been ready fa cyaa paul eenside de place weh dey lib paul aks de commanda say please sah leh me tell ya sompin
8473,ACT,21,GUL,de commanda aks um say ya able fa taak greek
8474,ACT,21,GUL,so den ya ain dat man fom egypt dat a leetle wile back mek people staat fa riot dat man dat been git fo tousan man dat ready fa fight an kill people an gone out wid um eenta de desat ainty
8475,ACT,21,GUL,paul ansa de commanda say a a jew an a come fom tarsus oba dey een cilicia
8476,ACT,21,GUL,de city weh a bon ain no leetle city
8477,ACT,21,GUL,please sah leh me taak ta de people
8478,ACT,21,GUL,de commanda gii paul a chance fa taak
8479,ACT,21,GUL,paul stanop pon de step dey an mek sign wid e han ta de people ta um fa hush op
8480,ACT,21,GUL,wen all de people hush op paul taak ta um een de hebrew language
8481,ACT,22,GUL,paul tell um say oona we bredren an we fada dem listen op now
8482,ACT,22,GUL,leh me tell oona wa a done do
8483,ACT,22,GUL,den oona ain gwine wahn fa condemn me wen dey yeh paul da taak hebrew dey hush op eben mo
8484,ACT,22,GUL,den paul tell um say a a jew
8485,ACT,22,GUL,a bon een tarsus oba dey een cilicia
8486,ACT,22,GUL,bot a been raise yah een jerusalem an gamaliel been me teacha
8487,ACT,22,GUL,e tek time fa laan me all de law dat we ole people done lef we
8488,ACT,22,GUL,an a gii mesef fa do wa god wahn jes like all ob oona yah taday
8489,ACT,22,GUL,a beena fight ginst de people dat folla dis way an mek some ob um suffa til dey dead
8490,ACT,22,GUL,a beena grab hole ta man dem an ooman dem an tie um op an chunk um eenta de jailhouse
8491,ACT,22,GUL,de head man ob de jew priest dem an all de leada dem een de jew council kin tell oona dat a da tell oona de trute
8492,ACT,22,GUL,a eben been git letta fom dem leada fa tek ta de jew bredren een damascus
8493,ACT,22,GUL,a beena gwine dey fa grab hole ta dem people dey wa da folla dis way fa tie um op an bring um back yah ta jerusalem fa git punish
8494,ACT,22,GUL,a beena trabel ta damascus an a mos git dey wen all ob a sudden bout de middle ob de day a bright light come outta de sky an shine roun bout me
8495,ACT,22,GUL,a faddown ta de groun an a yeh a boice say saul saul wa mek ya fight ginst me so
8496,ACT,22,GUL,a aks say lawd who ya da
8497,ACT,22,GUL,de boice ansa me say a jedus dat come outta nazareth
8498,ACT,22,GUL,a de one ya da fight ginst
8499,ACT,22,GUL,now de people dat been dey wid me dey see de light bot dey ain yeh de boice ob de one dat beena taak ta me
8500,ACT,22,GUL,a aks say lawd wa a fa do
8501,ACT,22,GUL,de lawd tell me say git op
8502,ACT,22,GUL,mus go eenta damascus
8503,ACT,22,GUL,an een damascus dey gwine tell ya all de ting dem dat god done cide fa ya fa do
8504,ACT,22,GUL,now dat bright light been mek me bline
8505,ACT,22,GUL,so de people dat been dey wid me tek hole ta me han an hep me go on eenta damascus
8506,ACT,22,GUL,one man name ananias beena lib dey een dat town
8507,ACT,22,GUL,e been a man wa wahn fa please god
8508,ACT,22,GUL,e beena do wa de jew law say an all de jew people wa lib een damascus spec um
8509,ACT,22,GUL,ananias come stanop by me an say me broda saul ya gwine see gin right now jes like dat right den a been able fa see gin an a see ananias
8510,ACT,22,GUL,e say de god dat we ole people beena woshup e done pick ya fa mek ya know wa e wahn ya fa do an fa show ya de one wa da waak scraight wid god an fa mek ya yeh e own boice da taak ta ya
8511,ACT,22,GUL,cause ya gwine tell all de people wa ya done see an wa ya done yeh
8512,ACT,22,GUL,now den hoccome ya da wait
8513,ACT,22,GUL,git op
8514,ACT,22,GUL,leh um bactize ya an pray ta de lawd jedus christ fa wash way ya sin
8515,ACT,22,GUL,a gone back ta jerusalem
8516,ACT,22,GUL,an wen a beena pray een god house god show me a wision
8517,ACT,22,GUL,a see de lawd
8518,ACT,22,GUL,e tell me say go git outta jerusalem right now
8519,ACT,22,GUL,cause de people dey ain gwine bleebe wa ya tell um bout me
8520,ACT,22,GUL,a ansa um say lawd dey know a nyuse fa gone fom one jew meetin house ta de nex fa grab hole ta dem people dat bleebe pon ya
8521,ACT,22,GUL,a nyuse fa chunk um een de jailhouse an beat um op
8522,ACT,22,GUL,an a been dey too wen dey kill stephen de man dat beena tell people bout ya
8523,ACT,22,GUL,a beena gree fa hab um kill stephen an a beena gyaad de coat dem ob de people wen dey beena kill um
8524,ACT,22,GUL,den de lawd tell me say mus go way cause a gwine sen ya way off ta de people dat ain jew
8525,ACT,22,GUL,de people listen ta wa paul say til e say god been sen um way ta de people dat ain jew
8526,ACT,22,GUL,den dey staat fa holla say leh we git rid ob paul leh we kill um an sen um way fom dis wol e ain fit fa lib de people beena holla loud an dey shrow off dey coat an dey shrow dort op een de air
8527,ACT,22,GUL,de commanda ob de roman sodja dem tell e sodja dem fa cyaa paul eenta de place weh dey lib
8528,ACT,22,GUL,e chaage um fa beat paul fa mek um taak an tell um hoccome de people beena holla ginst um like dis
8529,ACT,22,GUL,bot wen dey tie paul op an scretch um out fa beat um paul taak ta de offisa wa beena stanop dey
8530,ACT,22,GUL,paul aks um say de law ain tell oona dat oona kin beat a roman citizen wen nobody ain eben jedge um needa find out dat e done sompin bad ainty dough
8531,ACT,22,GUL,wen de offisa yeh wa paul say e gone fa tell de commanda say wa ya da do
8532,ACT,22,GUL,dis man a roman citizen so den de commanda gone ta paul an aks um say tell me fa true ya a roman citizen
8533,ACT,22,GUL,paul ansa say yeah a a roman citizen
8534,ACT,22,GUL,de commanda say a pay plenty money fa git fa be a roman citizen
8535,ACT,22,GUL,paul tell um say bot me modda an me fada been roman citizen so a bon a roman citizen
8536,ACT,22,GUL,right den de sodja dem dat been gwine beat paul fa mek um taak dey ton back an lef um
8537,ACT,22,GUL,an de commanda too been scaid wen e yeh dat paul been a roman citizen cause e been mek de sodja dem tie paul op wid chain
8538,ACT,22,GUL,de commanda been wahn fa know jes wa de jew people beena cuse paul bout
8539,ACT,22,GUL,so de nex day e hab e sodja dem tek off paul chain
8540,ACT,22,GUL,den e chaage de leada dem ob de priest dem an all de memba dem ob de jew council fa come meet togeda
8541,ACT,22,GUL,an e bring paul an mek um stanop een front ob um
8542,ACT,23,GUL,paul look scraight at de memba dem een de jew council an e tell um say bredren all ob me life right op ta taday a beena lib scraight so dat a ain hab no doubt een me haat dat a da do right fo god
8543,ACT,23,GUL,ananias de head man ob de priest dem tell dem dat beena stanop close ta paul fa slap e mout
8544,ACT,23,GUL,den paul tell ananias say god gwine slap ya ya like a wall dat people paint white fa mek um look good ya da seddown dey fa jedge me coddin ta de law bot ya da broke de law wen ya chaage dem people fa slap me ainty
8545,ACT,23,GUL,dem dat beena stanop close ta paul tell um say dat de head man ob de priest dem ya da shrow slam at paul ansa um say bredren a ain been know dat e de head priest
8546,ACT,23,GUL,cause god book say mus dohn taak bad bout a rula ob ya people
8547,ACT,23,GUL,now den paul see dat de people een de jew council been mix
8548,ACT,23,GUL,some dem been sadducee an some been pharisee
8549,ACT,23,GUL,so e call out een de council tell um say bredren a a pharisee an de son ob a pharisee
8550,ACT,23,GUL,dey wahn fa jedge me yah cause a bleebe dat god gwine mek de people dat done dead lib gin
8551,ACT,23,GUL,wen paul say dat de pharisee dem an de sadducee dem staat fa spute an taak ginst one noda
8552,ACT,23,GUL,de people all beena aagy ginst one noda
8553,ACT,23,GUL,de sadducee dem say dat wen somebody done dead e ain neba gwine lib gin
8554,ACT,23,GUL,an dey say dey ain no angel needa no sperit
8555,ACT,23,GUL,bot de pharisee dem bleebe dat wen somebody dead e gwine lib gin
8556,ACT,23,GUL,an dey bleebe een angel an sperit fa true den de pharisee an de sadducee dem holla mo loud
8557,ACT,23,GUL,some ob de jew law teacha dem dat been pharisee stanop an aagy een a loud boice say we ain find nottin dat dis man paul done bad ef a angel or a sperit been taak ta um fa true we ain oughta fight ginst god dem people aagy so scrong an wile til de commanda been scaid de people been gwine teah paul op piece by piece
8558,ACT,23,GUL,so e sen e sodja dem fa go git paul way fom de crowd an cyaa um back ta de place weh de sodja dem lib
8559,ACT,23,GUL,wen night come de lawd come an stanop close ta paul an say mus hab courage ya beena tell people een jerusalem wa ya know bout me
8560,ACT,23,GUL,same way so ya haffa do dat een rome too
8561,ACT,23,GUL,wen day clean come some jew dem meet togeda an mek plan
8562,ACT,23,GUL,dey mek a wow an tell god say dey ain gwine nyam nottin an dey ain gwine drink nottin til dey done kill paul
8563,ACT,23,GUL,dey been mo den foty people wa geda togeda an mek dis scheme
8564,ACT,23,GUL,den dey gone ta de leada dem ob de priest dem an ta de oda jew leada dem
8565,ACT,23,GUL,dey tell um say we done mek a wow an tell god say we ain gwine nyam nottin an we ain gwine drink nottin til we kill paul
8566,ACT,23,GUL,now den oona an de memba dem een de jew council oona mus sen ta de commanda ob de sodja dem an aks um fa bring paul fa come fo oona
8567,ACT,23,GUL,oona mus mek de commanda bleebe oona wahn fa yeh mo bout paul case
8568,ACT,23,GUL,we ready fa kill paul fo dey git yah wid um
8569,ACT,23,GUL,bot paul sista boy yeh bout dat plan so e gone fa meet paul eenside de place weh de sodja dem lib an e tell paul wa e been yeh
8570,ACT,23,GUL,paul call a offisa ob de sodja dem
8571,ACT,23,GUL,e tell um say tek dis nyoung man ta ya commanda
8572,ACT,23,GUL,e got sompin fa tell um
8573,ACT,23,GUL,de offisa tek de nyoung man an gone ta de commanda
8574,ACT,23,GUL,e tell um say dat man paul een de jailhouse call me an aks me fa bring dis nyoung man yah ta ya cause e got sompin fa tell ya
8575,ACT,23,GUL,de commanda tek de nyoung man han an gone a leetle way off fom de oda people
8576,ACT,23,GUL,e aks um say wa dat ya wahn fa tell me
8577,ACT,23,GUL,de nyoung man say de jew leada dem done gree fa aks ya fa tek paul fo de council demarra
8578,ACT,23,GUL,dey gwine try fa mek ya bleebe dat dey wahn fa yeh mo bout paul
8579,ACT,23,GUL,bot ya mus dohn listen ta um cause mo den foty people da hide out lay wait fa kill paul wen e gwine come by
8580,ACT,23,GUL,dey done mek a wow tell god say dey ain gwine nyam nottin an dey ain gwine drink nottin til dey done kill paul
8581,ACT,23,GUL,dey ready now bot dey da wait fa yeh dat ya gii orda ta de sodja dem fa tek paul ta de council
8582,ACT,23,GUL,de commanda chaage de nyoung man say mus dohn tell nobody dat ya done tell me dis
8583,ACT,23,GUL,an e sen um way
8584,ACT,23,GUL,de commanda ob de sodja dem call two ob e offisa dem an e tell um say oona git ready two hundud sodja an sebenty dat ride hoss an two hundud dat hab speah fa fight
8585,ACT,23,GUL,oona mus go ta caesarea
8586,ACT,23,GUL,mus git ready fa go by nine oclock dis night
8587,ACT,23,GUL,oona mus find hoss fa paul fa ride pon
8588,ACT,23,GUL,mus tek um ta gobna felix
8589,ACT,23,GUL,mus dohn leh nottin haam paul
8590,ACT,23,GUL,den de commanda write dis letta ta de gobna a claudius lysias da write ta e excellency gobna felix
8591,ACT,23,GUL,a da tell ya hey sah de jew people done grab hole ta dis man an dey been ready fa kill um
8592,ACT,23,GUL,bot a yeh say e been a roman citizen so a gone wid me sodja dem an pull um outta de jew dem han
8593,ACT,23,GUL,a been wahn fa know hoccome dey beena cuse um so a cyaa um ta de jew council
8594,ACT,23,GUL,a find out dat e ain done nottin fa mek um kill um or fa mek um chunk um een de jailhouse
8595,ACT,23,GUL,dey beena hole um cause dey say e done sompin ginst dey jew law
8596,ACT,23,GUL,wen a yeh say dat de jew people done scheme an mek plan fa kill um dat mek me sen um ta ya right den
8597,ACT,23,GUL,an a done chaage de jew people dat done cuse um fa go ta ya too fa mek dey case ginst um
8598,ACT,23,GUL,so de sodja dem done wa dey commanda chaage um fa do
8599,ACT,23,GUL,dey tek paul an gone dat night ta antipatris
8600,ACT,23,GUL,wen day clean dem sodja gone back ta de place weh dey lib
8601,ACT,23,GUL,bot dey lef de man dem dat beena ride hoss fa tek paul
8602,ACT,23,GUL,wen dey git ta caesarea dey tek paul ta de gobna an gim de letta
8603,ACT,23,GUL,de gobna read de letta an aks wa arie ob de country paul come fom
8604,ACT,23,GUL,wen e find out dat paul come fom cilicia e tell paul say a gwine hole ya case til dem jew dat cuse ya come yah
8605,ACT,23,GUL,an e chaage de gyaad dem fa pit paul een de bighouse dat herod been build an gyaad um dey
8606,ACT,24,GUL,wen fibe day pass ananias de head man ob de jew priest dem an some some ob de oda leada dem an a lawya name tertullus dey gone ta caesarea fa tell gobna felix wa paul done do
8607,ACT,24,GUL,wen de gobna call paul fa come een tertullus tell e case ginst paul ta de gobna
8608,ACT,24,GUL,e say ya excellency gobna felix ya one big leada dat hab sense
8609,ACT,24,GUL,cause ob dat we beena hab peace een we country fa a long time
8610,ACT,24,GUL,ya beena do plenty good wok fa change ting fa mek we country betta
8611,ACT,24,GUL,we heppy all de time fa wa ya do ebryweh an we tell ya tankya fa true
8612,ACT,24,GUL,a ain wahn fa waste ya time so a da beg ya please fa listen ta wa we come fa taak bout fa jes a leetle wile
8613,ACT,24,GUL,we find out dat dis man yah beena mek heapa trouble
8614,ACT,24,GUL,e beena stir op ruckus mongst de jew people all oba de wol
8615,ACT,24,GUL,an e de leada fa de group dey call nazarene
8616,ACT,24,GUL,one time dis man yah eben try fa mek god house so dat e ain clean een god eye bot we grab hole ta um
8617,ACT,24,GUL,an we been wahn fa jedge um like we jew law say fa do
8618,ACT,24,GUL,bot de commanda lysias come an jomp pon we an tek um fom we
8619,ACT,24,GUL,den lysias gii orda dat we wa cuse paul haffa come fo ya
8620,ACT,24,GUL,ef ya quizzit dis man paul ya kin find out fom um dat all dat we tell ya ginst um e true
8621,ACT,24,GUL,an de jew dem too say dem same ting ginst paul an say dat dem ting de trute
8622,ACT,24,GUL,gobna felix mek sign ta paul fa tell um bout dis ting
8623,ACT,24,GUL,paul ansa say a know ya been jedge oba de people een dis country fa many yeah
8624,ACT,24,GUL,so den a heppy dat ya gii me de chance fa ansa bout dis ting yah
8625,ACT,24,GUL,ef ya aks ya kin find out dat no mo den tweb day gone by since a gone op ta jerusalem fa woshup een god house
8626,ACT,24,GUL,de jew dem ain find me da aagy wid nobody dey een god house
8627,ACT,24,GUL,dey ain find me da stir op de crowd een de jew meetin house an dey ain find me da stir op de people een no oda side ob de city needa
8628,ACT,24,GUL,an dey cyahn show dat wa dey da say ginst me e true
8629,ACT,24,GUL,bot a da tell ya dis wen a da lib coddin ta de way a da woshup de god dat we ole people beena woshup
8630,ACT,24,GUL,an de jew people say dis way yah ain true
8631,ACT,24,GUL,a bleebe all de ting dem wa dey een de law dat god gii moses an all dat de prophet dem done write
8632,ACT,24,GUL,a hab de same hope jes like de jew dem hope dat god gwine mek all people de good an de bad lib gin
8633,ACT,24,GUL,so den a da try all de time fa do all a kin fa hab a clean haat een god eye an fo people too
8634,ACT,24,GUL,now atta some yeah done pass wen a been gone fom jerusalem a come dey fa cyaa some money fa gii ta me jew people an fa offa sacrifice ta god
8635,ACT,24,GUL,a beena offa de sacrifice fa mek mesef clean een god eye wen some people come an find me dey een god house
8636,ACT,24,GUL,ain been no crowd dey wid me an no ruckus
8637,ACT,24,GUL,bot some jew dat come outta de arie ob asia been dey
8638,ACT,24,GUL,dey oughta come yah fo ya an cuse me ef dey hab sompin ginst me
8639,ACT,24,GUL,ef dem fom asia ain do dat leh dem people yah tell ya wa bad ting dey done find a done wen dey beena jedge me een de jew council
8640,ACT,24,GUL,wen dey beena jedge me dey ain find nottin cep de one ting a holla wiles a beena stan fo um
8641,ACT,24,GUL,a say oona da jedge me taday cause a bleebe fa true dat god gwine mek de people dat done dead lib gin
8642,ACT,24,GUL,gobna felix know too well bout de way ob de lawd an e tell um fa wait
8643,ACT,24,GUL,e say a gwine cide ya case wen lysias de commanda ob de sodja dem git yah
8644,ACT,24,GUL,e gii orda ta de offisa ob de sodja dem fa hab um keep on da gyaad paul
8645,ACT,24,GUL,bot e say dey mus dohn keep paul like a prisona een de jailhouse all de time an dey haffa leh paul fren dem come bring um wa e need
8646,ACT,24,GUL,atta some time pass felix come long wid e jew wife name drusilla an e sen fa paul
8647,ACT,24,GUL,dey listen ta wa paul tell um bout wa dey mean wen dey say dey bleebe pon jedus christ
8648,ACT,24,GUL,paul gone on fa splain bout wa dey mean wen dey say somebody da waak scraight how e able fa trol esef an bout de day wen god gwine jedge all people
8649,ACT,24,GUL,wen felix yeh dat e been scaid an e tell paul say ya kin go now
8650,ACT,24,GUL,some oda time wen a git de chance a gwine sen fa ya
8651,ACT,24,GUL,same time felix beena hope dat paul been gwine gim some money fa free um
8652,ACT,24,GUL,cause ob dat felix beena sen fa paul plenty time an taak wid um
8653,ACT,24,GUL,atta two yeah been pass porcius festus tek gobna felix place
8654,ACT,24,GUL,bot felix been wahn fa mek de jew people like um so e ain free paul fom de jailhouse fo e gone
8655,ACT,25,GUL,shree day atta gobna festus git ta e arie e lef caesarea an gone ta jerusalem
8656,ACT,25,GUL,de leada dem ob de jew priest dem an de oda jew leada dem gone fa meet festus
8657,ACT,25,GUL,dey tell um bad ting ginst paul
8658,ACT,25,GUL,dey beg festus fa do um fabor
8659,ACT,25,GUL,dey wahn um fa bring paul back ta jerusalem cause dey done been mek plan fa kill um long de road
8660,ACT,25,GUL,festus ansa um say dey da gyaad paul an keep um een caesarea
8661,ACT,25,GUL,an soon a gwine go back dey too
8662,ACT,25,GUL,ef paul done sompin bad leh oona leada dem come wid me ta caesarea
8663,ACT,25,GUL,leh um cuse de man dey
8664,ACT,25,GUL,festus ain stay wid um een jerusalem no mo den eight or ten day fo e gone back ta caesarea
8665,ACT,25,GUL,de nex day e gone an seddown een de court fa jedge an e gii orda fa dem fa bring paul fo um
8666,ACT,25,GUL,wen paul git ta de court de jew leada dem dat been come fom jerusalem gone an stanop roun um
8667,ACT,25,GUL,dey cuse paul say e done plenty bad ting bot dey ain been able fa show nottin tall dat e done bad fa true
8668,ACT,25,GUL,den paul hab a chance fa ansa um fa show dat e ain done nottin bad
8669,ACT,25,GUL,e say a ain done nottin dat de jew law say we ain oughta do
8670,ACT,25,GUL,a ain done nottin bad een god house
8671,ACT,25,GUL,an a ain done nottin dat de rula caesar say we ain oughta do
8672,ACT,25,GUL,now den festus wahn fa mek de jew people like um so e aks paul say ya wahn dem fa tek ya ta jerusalem an leh me go yeh ya case dey
8673,ACT,25,GUL,paul ansa um say a da stanop yah fo de roman rula caesar court weh dey oughta jedge me
8674,ACT,25,GUL,ya know too well dat a ain done nottin bad ginst de jew people
8675,ACT,25,GUL,ef a done broke de law an a done sompin bad so dat a oughta dead a ain gwine say oona mus dohn kill me
8676,ACT,25,GUL,bot ef wa dem people yah say ginst me ain true tall nobody oughta han me oba ta um
8677,ACT,25,GUL,a wahn ya fa tek me fa go fo caesar
8678,ACT,25,GUL,atta festus been taak wid dem wa wise um e ansa paul say so den ya say ya wahn fa go fo caesar
8679,ACT,25,GUL,fa sho a gwine sen ya ta caesar
8680,ACT,25,GUL,two shree day atta dat king agrippa an bernice come ta caesarea
8681,ACT,25,GUL,dey come fa see festus an tell um dey heppy e been come dey
8682,ACT,25,GUL,wen dey been dey some time festus tell king agrippa bout paul case
8683,ACT,25,GUL,e say dey one man yah dat felix been lef as a prisona
8684,ACT,25,GUL,wen a gone ta jerusalem de leada dem ob de priest dem an de oda jew leada dem tell me dat man paul done bad an dey aks me fa jedge um
8685,ACT,25,GUL,bot a tell um dat de roman dem ain da do like dat
8686,ACT,25,GUL,we ain jedge nobody fo we gim de chance fa meet wid dem dat cuse um an leh dem ansa bout wa dey say e done
8687,ACT,25,GUL,wen dem dat cuse um come yah a ain wait eben a leetle bit
8688,ACT,25,GUL,de nex day a gone an seddown een de court an chaage um fa bring paul een
8689,ACT,25,GUL,wen dem dat cuse um stanop fa taak dey ain say nottin bad ginst um like how a beena tink dey gwine taak
8690,ACT,25,GUL,dey jes beena spute wid um bout how de jew dem oughta woshup dey god an bout one dead man name jedus
8691,ACT,25,GUL,bot paul say dat man da lib gin now
8692,ACT,25,GUL,a ain know how fa laan nuff bout dis fa jedge de case
8693,ACT,25,GUL,cause ob dat a aks paul ef e wahn fa go ta jerusalem fa leh um jedge um dey
8694,ACT,25,GUL,bot paul aks me fa keep um een de jailhouse an leh de rula caesar jedge um
8695,ACT,25,GUL,so a chaage um fa gyaad paul til a able fa sen um ta caesar
8696,ACT,25,GUL,agrippa tell festus say a wahn fa yeh dis man mesef
8697,ACT,25,GUL,festus ansa um say ya gwine yeh um demarra
8698,ACT,25,GUL,de nex day agrippa an bernice gone ta de place weh people da geda
8699,ACT,25,GUL,an all de people done plenty ting fa show dey spec um an dey gim haaty welcome
8700,ACT,25,GUL,agrippa dem gone eenside de place wid de offisa dem ob de sodja dem an de leada dem een de city
8701,ACT,25,GUL,wen festus chaage um fa bring paul dey bring um een
8702,ACT,25,GUL,festus say king agrippa an all people dey yah
8703,ACT,25,GUL,oona look pon dis man all de jew people een jerusalem an dem yah een caesarea da holla say e ain oughta lib no mo
8704,ACT,25,GUL,bot a ain find nottin dat e done fa mek me jedge um fa dead
8705,ACT,25,GUL,an e say e wahn fa go fo de rula so a done cide fa sen um dey
8706,ACT,25,GUL,bot a ain hab nottin dat a kin write ta caesar bout dis man
8707,ACT,25,GUL,a done bring um fo oona an mos ob all a bring um ta ya king agrippa so dat atta we quizzit um an find out bout e case a kin hab sompin fa write ta caesar
8708,ACT,25,GUL,cause a tink dat e ain mek no sense fa sen a prisona ta caesar ef a ain able fa tell um wa bad ting dat prisona done do
8709,ACT,26,GUL,den king agrippa tell paul say ya kin taak fa yasef now
8710,ACT,26,GUL,so paul pit e han op an staat fa ansa bout wa been happen
8711,ACT,26,GUL,e say king agrippa a heppy fa dis chance dat a hab fa stanop fo ya taday an ansa fa all de bad ting dem dat de jew people say a done
8712,ACT,26,GUL,a heppy dat ya know all bout how de jew people lib an de ting dem dey kin spute bout wid one noda
8713,ACT,26,GUL,so den a da beg ya fa tek time fa listen ta all a da tell ya now
8714,ACT,26,GUL,all de jew people know how a beena lib fom wen a been a chile
8715,ACT,26,GUL,dey know fom de fus ob me life how a been dey wid me own people an een jerusalem
8716,ACT,26,GUL,dey been know me fa a long time an ef dey wahn fa taak true dey kin tell oona
8717,ACT,26,GUL,a beena lib scraight a good memba ob de pharisee dem de group dat mo den all oda group da folla dem rule bout de way we woshup god
8718,ACT,26,GUL,now a da stanop yah an dey da jedge me cause fa true a da look fa de promise dat god gii we ole people
8719,ACT,26,GUL,dis de same promise dat de tweb tribe ob we jew people hope gwine come true fa dem wiles dey da woshup god day an night
8720,ACT,26,GUL,king agrippa cause a da look fa dis same promise fa come true de jew dem da taak bad ginst me hoccome all ob oona ain able fa bleebe dat god da mek de people dat done dead lib gin
8721,ACT,26,GUL,a too beena tink dat fa sho a oughta do all a kin do ginst de name ob jedus dat come outta nazareth
8722,ACT,26,GUL,a done jes dat een jerusalem
8723,ACT,26,GUL,de leada dem ob de priest dem dey gii me de tority an a done chunk heapa god people een de jailhouse
8724,ACT,26,GUL,an wen dey condemn um fa dead a done cyas me vote ginst um too
8725,ACT,26,GUL,plenty time a gone ta all de jew meetin house dem fa hab um punish god people dey an a try fa mek um say dey ain bleebe pon jedus christ no mo
8726,ACT,26,GUL,a been so mad down ginst um til a eben nyuse fa go ta city dem faa off een oda country fa mek dem people ob god suffa
8727,ACT,26,GUL,dat hoccome a beena trabel ta damascus
8728,ACT,26,GUL,de leada dem ob de jew priest dem been sen me dey wid letta dat show dey gii me de tority fa grab hole ta god people dey
8729,ACT,26,GUL,king agrippa a beena trabel pon de road ta damascus een de middle ob de day wen a see a bright light fom heaben come shine pon me an de man dem dat beena trabel long wid me
8730,ACT,26,GUL,dis light yah been too bright mo bright den de sun
8731,ACT,26,GUL,we all faddown ta de groun
8732,ACT,26,GUL,an a yeh one boice da taak ta me een de hebrew language say saul saul wa mek ya fight ginst me so
8733,ACT,26,GUL,ya da haam yasef wen ya fight me same like a ox wen e da kick ginst de stick ob e owna
8734,ACT,26,GUL,a aks who ya da lawd
8735,ACT,26,GUL,de lawd ansa me say a jedus dat ya da fight
8736,ACT,26,GUL,now git op stan pon ya foot
8737,ACT,26,GUL,a done appeah ta ya fa tell ya dat a done pick ya fa wok fa me
8738,ACT,26,GUL,ya gwine tell oda people bout wa ya done see taday an wa a gwine show ya
8739,ACT,26,GUL,a gwine sabe ya fom ya own jew people an a gwine sabe ya fom de people dat ain jew dem dat a gwine sen ya ta
8740,ACT,26,GUL,ya gwine open dey eye
8741,ACT,26,GUL,ya gwine ton um way fom de daak an bring um eenta de light
8742,ACT,26,GUL,ya gwine ton um way fom onda satan powa an bring um ta god so dat dey gwine bleebe pon me
8743,ACT,26,GUL,an cause dey bleebe pon me god gwine paadon dey sin an dey gwine hab dey place mongst de people dat god done pick fa e own
8744,ACT,26,GUL,so den king agrippa a beena do dem ting dat de boice dat come outta heaben een dat wision tell me fa do
8745,ACT,26,GUL,fus a gone an tell de people een damascus den een jerusalem an den all oba judea
8746,ACT,26,GUL,an a tell de people dat ain jew too
8747,ACT,26,GUL,a tell um all dat dey haffa ton fom dey sin an come ta god
8748,ACT,26,GUL,dey oughta do dem ting dat show dey done ton fom dey sin
8749,ACT,26,GUL,cause ob dat dem jew grab hole ta me wen a been dey een god house an dey try fa kill me
8750,ACT,26,GUL,bot god beena hep me all de time an eben taday
8751,ACT,26,GUL,so den a da stanop yah an tell all ob oona
8752,ACT,26,GUL,a da tell de leetle one dem an de big leada dem
8753,ACT,26,GUL,a da tell oona de trute bout god da say jes de same ting dat de prophet dem an moses done beena say gwine happen
8754,ACT,26,GUL,dey been say dat de messiah haffa suffa an dead
8755,ACT,26,GUL,dey say dat e gwine be de fus fa git op fom mongst de dead people an lib gin an dat e gwine tell e own jew people an de people dat ain jew bout de light ob god sabation
8756,ACT,26,GUL,wen paul say dat festus holla say paul ya crazy ya done study an laan sommuch til dat da mek ya crazy paul ansa say mos gran festus a ain crazy de wod dem a da say dey mek sense an dey de trute
8757,ACT,26,GUL,king agrippa ya know bout dem ting yah
8758,ACT,26,GUL,a know dat dey ain been hide fom ya cause dey ain been done een a cona weh ain nobody kin shim
8759,ACT,26,GUL,so a ain scaid fa tell ya bout um
8760,ACT,26,GUL,king agrippa ya bleebe wa de prophet dem tell we ainty
8761,ACT,26,GUL,a know ya bleebe um
8762,ACT,26,GUL,king agrippa tell paul say ya tink dat een susha leetle wile ya gwine mek me come fa be a christian
8763,ACT,26,GUL,paul ansa say ef e jes a leetle wile or ef e tek a long time a da pray ya gwine come ta christ
8764,ACT,26,GUL,a da pray ta god fa ya an all de oda res dat da listen ta me taday dat all ob oona gwine come fa be like me cep fa dem chain yah dat a da weah
8765,ACT,26,GUL,den de king an de gobna an bernice an all de oda people dat been seddown dey dey git op
8766,ACT,26,GUL,wen dey gone out dey tell one noda say dis man yah ain done nottin fa mek um kill um or mek um chunk um een de jailhouse
8767,ACT,26,GUL,king agrippa tell festus say ya been able fa set dis man free ef e ain been say e wahn fa hab caesar jedge e case
8768,ACT,27,GUL,atta dey cide dat we oughta sail ta italy dey gii tority ta a offisa name julius fa tek paul an some oda prisona
8769,ACT,27,GUL,julius been a offisa een de roman aamy regiment ob de rula caesar
8770,ACT,27,GUL,we git een a big boat dat come fom adramyttium
8771,ACT,27,GUL,de boat been ready fa sail ta some dem town long de sho een de arie ob asia
8772,ACT,27,GUL,so we sail way an aristarchus a macedonia man dat come fom thessalonica gone wid we
8773,ACT,27,GUL,de nex day we git ta sidon
8774,ACT,27,GUL,de offisa julius been good ta paul
8775,ACT,27,GUL,e leh paul go fa see e fren dem so dat dey kin gim wasoneba e need
8776,ACT,27,GUL,we gone on fom sidon
8777,ACT,27,GUL,bot cause dey been a heapa breeze ginst we we gone an sail by de islant name cyprus pon de side weh dey ain been much breeze
8778,ACT,27,GUL,we cross de wata close ta cilicia an pamphylia an gone on ta myra dey een lycia
8779,ACT,27,GUL,een myra de offisa find a big boat dat come fom alexandria
8780,ACT,27,GUL,de boat been gwine sail fa italy so e pit we pon dat boat
8781,ACT,27,GUL,de boat beena gwine slow fa plenty day
8782,ACT,27,GUL,e ain been easy bot at las we manage fa git close ta a town name cnidus
8783,ACT,27,GUL,de scrong breeze ain leh we go de way we been wahn fa go so we sail down by crete islant weh de breeze ain da blow scrong
8784,ACT,27,GUL,we pass close ta salmone
8785,ACT,27,GUL,de breeze beena blow mo scronga so e ain been easy
8786,ACT,27,GUL,bot we keep close by de sho til we git ta a place name fair havens close ta de city name lasea
8787,ACT,27,GUL,now we done been loss tommuch time cause e done been atta de day wen de jew people beena hab dey fast dat yeah an de wata been too rough
8788,ACT,27,GUL,so paul waan de oda people een de boat
8789,ACT,27,GUL,e tell um say oona me fren a see dat we trabel now gwine mek we suffa tommuch wen we come outta yah
8790,ACT,27,GUL,dey gwine be plenty haam ta we an de load an de boat too
8791,ACT,27,GUL,an dey gwine be loss ob life too
8792,ACT,27,GUL,bot de aamy offisa ain tek wa paul say
8793,ACT,27,GUL,e listen ta wa de boat captain an de man wa own de boat say
8794,ACT,27,GUL,de haaba weh dey been ain been good fa stay een oba de winta time
8795,ACT,27,GUL,so mos all de man dem been wahn fa sail outta dey an go on an try fa reach phoenix
8796,ACT,27,GUL,dat been a haaba een crete dat open ta de wata ta soutwest an ta de nortwest
8797,ACT,27,GUL,dey been wahn fa stay dey til de winta been pass
8798,ACT,27,GUL,a leetle breeze fom de sout staat fa blow an de man dem been tink dey kin sail like dey been plan
8799,ACT,27,GUL,so dey loose de boat an sail um pass close ta de sho ob crete islant
8800,ACT,27,GUL,purty soon a big big wind like a hurricane blow down fom de islant
8801,ACT,27,GUL,dey call dat wind de norteasta
8802,ACT,27,GUL,de wind shake de boat scrong
8803,ACT,27,GUL,dey try fa ton de boat fa go ginst de wind an sail ta crete bot de big wind ain leh we go dat way
8804,ACT,27,GUL,so we ain try dat no mo an we leh de wind tek de boat long
8805,ACT,27,GUL,de breeze ain blow so bad wiles we beena pass sout ob a leetle islant name cauda
8806,ACT,27,GUL,dey we manage fa fix de small lifeboat mo betta pon de big boat bot dat ain been easy fa do
8807,ACT,27,GUL,de man dem pull de lifeboat eenta de big boat
8808,ACT,27,GUL,den dey tie rope tight roun de big boat fa mek sho e ain gwine fall apaat
8809,ACT,27,GUL,sandbank been dey een de wata close ta de sho ob libya so dey been scaid dat de big boat gwine fasten dey pon de sandbank
8810,ACT,27,GUL,dey pull de sail down an leh de wind tek de boat long
8811,ACT,27,GUL,de boat beena shake tommuch een de big storm
8812,ACT,27,GUL,so de nex day dey staat fa shrow way some ob de boat load eenta de wata
8813,ACT,27,GUL,de tird day dey tek an pull some ob de ting dem like sail an tackle fom eenside de boat an shrow um way eenta de wata
8814,ACT,27,GUL,fa plenty day we ain been able fa see de sun an we ain been able fa see de staa
8815,ACT,27,GUL,an de wind keep on da blow scrong til at las we beena tink we gwine dead fa sho
8816,ACT,27,GUL,de man dem een de boat ain nyam nottin fa a long time
8817,ACT,27,GUL,paul stanop wen dey geda togeda an say oona been spose fa tek wa a been tell oona wen a say oona ain oughta sail fom crete
8818,ACT,27,GUL,den we ain beena haffa suffa all dis damage an loss
8819,ACT,27,GUL,bot now a da beg oona mus tek courage nobody ain gwine dead
8820,ACT,27,GUL,jes de boat gwine git stroy
8821,ACT,27,GUL,las night de god dat a blongst ta an dat a da woshup e sen e angel ta me
8822,ACT,27,GUL,dat angel come stan by me
8823,ACT,27,GUL,e say paul mus dohn feah ya haffa stanop fo caesar een rome
8824,ACT,27,GUL,an god show e blessin
8825,ACT,27,GUL,e done gii ya all dem dat da sail wid ya
8826,ACT,27,GUL,nobody ain gwine dead
8827,ACT,27,GUL,so oona mus tek courage cause a trus god dat all e done tell me e gwine happen jes like e say
8828,ACT,27,GUL,bot de wind gwine blow we ta sho pon some islant
8829,ACT,27,GUL,pon de day dat mek foteen een de night de big wind still beena dribe de big boat cross de mediterranean sea
8830,ACT,27,GUL,een de middle ob de night time de man dem dat beena wok dey een de boat been tink we beena come close ta sho
8831,ACT,27,GUL,so dey drop line fa medja an dey find dat de wata been one hundud an twenty foot deep
8832,ACT,27,GUL,atta leetle wile dey medja de wata gin an dey find dat de wata been ninety foot deep
8833,ACT,27,GUL,de man dem dat wok een de boat been scaid dat de boat gwine smash op pontop ob dem big stone close ta de sho
8834,ACT,27,GUL,so dey drop fo anka down eenta de wata fom de back ob de boat fa try fa mek de boat stop fa drift
8835,ACT,27,GUL,an dey beena pray fa mek day clean
8836,ACT,27,GUL,den de man dem dat beena wok een de big boat try fa scape fom dey
8837,ACT,27,GUL,dey leh down de small lifeboat dat been dey eenside de big boat pon de wata an dey mek like dey gwine pit out some anka fom de front ob de boat
8838,ACT,27,GUL,paul tell de aamy offisa an de sodja dem say ef dem man yah ain stay eenside de big boat oona gwine dead so de sodja dem cut de rope dat been tie fa hole de small lifeboat an leh de lifeboat gone way eenta de wata
8839,ACT,27,GUL,jes fo day clean paul beg all de man dem fa nyam say fa foteen day now oona beena wait an oona ain nyam nottin
8840,ACT,27,GUL,a da beg oona fa nyam some ration so dat oona kin git mo scronga an lib
8841,ACT,27,GUL,cause ain none ob oona gwine loss eben one hair fom ya head
8842,ACT,27,GUL,nottin gwine haam oona
8843,ACT,27,GUL,atta paul say dat e tek some bread an tell god tankya fo all ob um
8844,ACT,27,GUL,den e broke de bread an staat fa nyam
8845,ACT,27,GUL,dat courage um all an dey all nyam some ration too
8846,ACT,27,GUL,all togeda dey been two hundud sebenty six ob we dey eenside de big boat
8847,ACT,27,GUL,atta ebrybody been nyam til dey sattify dey shrow way all de wheat eenta de wata fa mek de big boat mo lighta
8848,ACT,27,GUL,wen day clean dey see de sho bot nobody ain know nottin bout um
8849,ACT,27,GUL,bot dey see a bay wid a sandy beach
8850,ACT,27,GUL,dey cide dat ef dey able fa do um dey gwine mek de big boat go eenta de bay an op pon ta de sho dey
8851,ACT,27,GUL,dey cut de rope dat hole de anka dem an lef dem anka een de wata
8852,ACT,27,GUL,same time dey loose de rope dat beena tie op dem oar dat steer de boat
8853,ACT,27,GUL,den dey hice op de big sail een de front ob de boat fa leh de wind blow de boat an tek um ta de sho
8854,ACT,27,GUL,bot de boat hit a sandbank
8855,ACT,27,GUL,de front paat ob de boat fasten dey pon de groun an ain been able fa moob eben one leetle bit
8856,ACT,27,GUL,an de scrong swellin ob de wata broke op de back paat ob de boat
8857,ACT,27,GUL,de sodja dem plan fa kill all de prisona dem so dat none ob um ain able fa swim ta sho an ron way
8858,ACT,27,GUL,bot de offisa ob de sodja dem ain wahn um fa kill paul so e ain leh um kill de prisona dem
8859,ACT,27,GUL,e gii orda ta all de man dem dat been able fa swim fa jomp eenta de wata fus an swim ta de sho
8860,ACT,27,GUL,den de oda people haffa go nex an grab hole ta some wood plank or some oda piece dat broke off de boat an dey nyuse dat fa git ta sho
8861,ACT,27,GUL,an dat how dey done so dat dey all git ta de sho an nottin ain haam none ob um
8862,ACT,28,GUL,atta we reach de sho an nottin ain haam none ob we dey tell we dat dat islant name malta
8863,ACT,28,GUL,de people wa lib dey been good ta we
8864,ACT,28,GUL,e beena staat fa rain an de place been cole so dey mek a fire fa we an gii we all a haaty welcome
8865,ACT,28,GUL,paul geda a bundle ob stick
8866,ACT,28,GUL,wen e beena pit um pon de fire a pison snake come outta de bundle cause ob de heat ob de fire
8867,ACT,28,GUL,dat snake bite paul han an fasten dey
8868,ACT,28,GUL,de people dat lib pon de islant see de snake da hang fom paul han an dey tell one noda say dis man yah done kill somebody fa sho
8869,ACT,28,GUL,cause eben dough e been sabe fom de wata de god dem ain gwine leh um lib bot paul shake e han oba de fire an de snake faddown eenside
8870,ACT,28,GUL,an paul ain been haam eben one leetle bit
8871,ACT,28,GUL,de people beena wait fa see paul swell op or jes faddown an dead all ob a sudden cause ob de snake
8872,ACT,28,GUL,atta dey been wait a long time dey see dat nottin ain happen ta paul
8873,ACT,28,GUL,so den dey change dey mind an beena say paul a god publius been de head man een dat islant an e hab a big faam close ta dey
8874,ACT,28,GUL,e been heppy fa see we an e tek we ta e house
8875,ACT,28,GUL,we stop dey shree day an e tek good cyah ob we
8876,ACT,28,GUL,now publius fada been sick een bed
8877,ACT,28,GUL,e hab feba an de back door trot
8878,ACT,28,GUL,paul gone eenta e room fa shim
8879,ACT,28,GUL,den paul pray ta god fa de man an lay e han pon um an god heal um
8880,ACT,28,GUL,wen dat happen de oda sick people een de islant come ta paul an dey been heal
8881,ACT,28,GUL,dey gii we plenty ting fa hona we
8882,ACT,28,GUL,den wen we been ready fa sail dey gii we plenty ting fa we trabel
8883,ACT,28,GUL,dey gii we all wa we been need fa git ta de oda side ob de wata
8884,ACT,28,GUL,atta we been shree mont een malta we sail way een a big boat dat done been dey een malta all de winta
8885,ACT,28,GUL,dey call de boat de twin god dem an e done come outta alexandria
8886,ACT,28,GUL,we git ta a city name syracuse an stay dey shree day
8887,ACT,28,GUL,den we sail way fom dey an gone ta a city name rhegium
8888,ACT,28,GUL,de nex day de sout wind staat fa blow
8889,ACT,28,GUL,an de day atta dat we git ta puteoli
8890,ACT,28,GUL,we meet some christian bredren dey an dey aks we fa stay wid um one week fo we gone on
8891,ACT,28,GUL,an dat de way we git ta rome
8892,ACT,28,GUL,de christian bredren een rome yeh say we beena come ta rome so dey come faa as de maakut ob appius an a place name de shree bodin house dem fa meet we
8893,ACT,28,GUL,wen paul see dem bredren dey e tell god tankya an e tek courage
8894,ACT,28,GUL,wen we git ta rome dey ain pit paul een de jailhouse
8895,ACT,28,GUL,dey leh um lib een a house by esef bot dey hab a sodja gyaad um
8896,ACT,28,GUL,atta shree day paul call de jew leada dem een rome fa come meet wid um
8897,ACT,28,GUL,atta dey been geda paul tell um say bredren a ain done nottin ginst we people
8898,ACT,28,GUL,a ain done nottin ginst de way we jew people lib de way dat we ole people been gii we
8899,ACT,28,GUL,bot jes de same de jew dem grab hole ta me een jerusalem an mek me prisona
8900,ACT,28,GUL,den dey han me oba ta de roman dem
8901,ACT,28,GUL,wen de roman dem jedge me case dey been wahn fa leh me loose cause dey see dat a ain done nottin fa mek um kill me
8902,ACT,28,GUL,bot de jew dem fight ginst me da say de roman dem ain oughta leh me loose
8903,ACT,28,GUL,so den a been haffa say dat a wahn de roman rula caesar fa jedge me
8904,ACT,28,GUL,bot a ain been hab no chaage fa mek ginst me own people de jew dem
8905,ACT,28,GUL,cause ob dat a call oona fa see oona an taak wid oona
8906,ACT,28,GUL,fa true dey chain me fa sake ob de one dat de israel people da hope fa
8907,ACT,28,GUL,dey ansa paul say we ain git no letta fom judea bout ya
8908,ACT,28,GUL,an none ob we jew bredren dat come fom dey ain tell we no nyews bout ya
8909,ACT,28,GUL,dey ain say nottin bad bout ya needa
8910,ACT,28,GUL,bot we wahn fa yeh wa ya bleebe cause we know dat people all oba da taak bad ginst dis group dat ya done jine
8911,ACT,28,GUL,so dey cide pon a time fa come meet gin wid paul
8912,ACT,28,GUL,wen de day come plenty people eben mo den been dey de fus time geda togeda fa meet wid um een de place weh e beena stay
8913,ACT,28,GUL,paul taak fom maanin ta night da splain ta um an da tell um all bout how god rule
8914,ACT,28,GUL,e read de law dat god been gii moses an dem ting dat de prophet dem been write da try fa sho de people de trute bout jedus
8915,ACT,28,GUL,some people bleebe dat paul taak true bot oda dem ain bleebe um
8916,ACT,28,GUL,so dey ain gree mongst deysef an dey lef paul place an gone pon dey way
8917,ACT,28,GUL,dat been atta paul been say de holy sperit say de trute wen e tell de prophet isaiah fa tell oona ole people say go tell dis people say oona gwine yeh an yeh bot oona ain neba gwine ondastan
8918,ACT,28,GUL,oona gwine look an look bot oona ain neba gwine see
8919,ACT,28,GUL,cause dem people git haad haat
8920,ACT,28,GUL,dey done stop op dey yea an cyahn yeh nottin an dey done shet dey eye
8921,ACT,28,GUL,cause ob dat dey ain able fa see wid dey eye dey ain able fa yeh wid dey yea dey ain able fa ondastan wid dey haat an dey ain able fa ton ta me fa heal um
8922,ACT,28,GUL,an paul tell de people say so den a wahn fa mek oona know god done sen people fa tell dem dat ain jew bout how e da sabe people
8923,ACT,28,GUL,an dem dat ain jew gwine listen atta paul say dis de jew dem lef fa spute plenty wid one noda
8924,ACT,28,GUL,fa two whole yeah paul beena lib dey een a house dat e beena rent
8925,ACT,28,GUL,e gii haaty welcome ta all dem dat come fa shim
8926,ACT,28,GUL,e beena tell um bout how god da rule an e laan um bout de lawd jedus christ
8927,ACT,28,GUL,e ain been scaid fa tell um out een de open an nobody ain stop um
8928,ROM,1,GUL,fom paul wa da saab jedus christ
8929,ROM,1,GUL,a a postle wa god done pick an e gii me orda fa go tell people de good nyews wa god sen
8930,ROM,1,GUL,a paul da write ta oona
8931,ROM,1,GUL,god promise way back dey fa sen dis good nyews
8932,ROM,1,GUL,e hab e prophet dem write um down een god book say dis good nyews gwine come
8933,ROM,1,GUL,dis de good nyews bout god son we lawd jedus christ
8934,ROM,1,GUL,wen e son come as a man e been bon one ob david chullun chullun
8935,ROM,1,GUL,de son ob god come fom god an blongst ta god
8936,ROM,1,GUL,wen god mek um git op fom mongst de dead an lib gin e show wid e mighty powa dat jedus christ we lawd e god son
8937,ROM,1,GUL,shru christ an fa sake ob e name god bless me an gii me de wok fa be e postle so dat a kin go hep people all oba de wol fa bleebe pon christ an do wa e tell um fa do
8938,ROM,1,GUL,an oona dey een rome oona too mongst dem wa god call fa blongst ta jedus christ
8939,ROM,1,GUL,so a da write ta all ob oona een rome oona wa god lob an wa e call fa be e own people
8940,ROM,1,GUL,a da pray dat god we fada an de lawd jedus christ bless oona an gii oona peace een oona haat
8941,ROM,1,GUL,fus off a tank me god shru jedus christ fa all ob oona cause people all oba de wol da yeh say oona trus een jedus christ
8942,ROM,1,GUL,a da saab god wid all me haat fa tell de good nyews bout e son
8943,ROM,1,GUL,an god know dat wa a say e true
8944,ROM,1,GUL,e know dat a da memba oona all de time wensoneba a da pray
8945,ROM,1,GUL,an a da pray say god gwine mek a way fa me now fa come see oona like a been wahn fa do all dis time ef god gree
8946,ROM,1,GUL,cause a wahn fa see oona too bad fa share wid oona some ob de blessin dem wa de holy sperit da gii so dat oona gwine bleebe pon christ mo an mo
8947,ROM,1,GUL,wa a mean fa say a wahn fa courage oona een oona fait an oona kin courage me wen a see how oona trus een god
8948,ROM,1,GUL,me christian bredren a wahn oona fa know dat plenty time a beena plan fa come see oona
8949,ROM,1,GUL,bot all de time sompin come op so a ain been able fa come
8950,ROM,1,GUL,a wahn fa wok dey so dat a kin see people mongst oona come waak een de lawd way too jes like a beena wok mongst de oda res ob de people wa ain jew so dat dey waak een e way
8951,ROM,1,GUL,a hab a judy fa tell de good nyews ta all people dem wa lib cibilize an dem wa ain lib cibilize dem wa got book laanin an dem wa ain got no book laanin
8952,ROM,1,GUL,cause ob dat a wahn fa tell de good nyews ta oona wa da lib een rome too
8953,ROM,1,GUL,a ain shame eben one leetle bit ob de good nyews cause dis good nyews god powaful way fa sabe all de people wa bleebe pon jedus christ
8954,ROM,1,GUL,fus de jew people an den dem wa ain jew dey all gwine be sabe ef dey bleebe
8955,ROM,1,GUL,cause de good nyews da show we how god da mek all ting right tween people an esef ef dey bleebe
8956,ROM,1,GUL,god da mek um right cause ob dey fait fom de fus ta de las
8957,ROM,1,GUL,jes like god book say de one wa god mek right wid esef cause e bleebe pon god dat one gwine hab life
8958,ROM,1,GUL,god da show fom heaben dat e bex too bad ginst people wa hab sin een dey haat an da do ebil
8959,ROM,1,GUL,dey wickity way da hide de trute bout god fom oda people
8960,ROM,1,GUL,cause dey know too good wa people kin know bout god
8961,ROM,1,GUL,god esef mek dat plain ta um
8962,ROM,1,GUL,fom de time wen god mek de wol people been able fa know plain dat god got powa wa dey faeba an dat e de true god
8963,ROM,1,GUL,people ain see dem ting bout god wid dey eye bot dey kin know um cause dey kin ondastan um fom de ting dem dat god been mek
8964,ROM,1,GUL,so den ain nobody kin say dat e ain know e da sin
8965,ROM,1,GUL,dey know god bot dey ain gim de hona dat dey oughta gii ta god an dey ain tank um fa wa e da do
8966,ROM,1,GUL,steada dat dey ain got a bit ob sense
8967,ROM,1,GUL,dey beena git all mix op een dey head til dey ain know wa right fa do
8968,ROM,1,GUL,dey say dey got sense bot dey come fa be fool
8969,ROM,1,GUL,steada dey woshup god wa neba dead dey da woshup idol wa look like a poson or a bod or a animal or a ting dat da crawl pon de groun
8970,ROM,1,GUL,dat wa mek god lef people lone an leh um go on an do dem dorty ting wa dey een dey haat
8971,ROM,1,GUL,dey da do dorty ting wid dey body wid one noda wa oughta mek um too shame
8972,ROM,1,GUL,steada dey bleebe de trute bout god dem people bleebe wa ain true tall
8973,ROM,1,GUL,dey da woshup an saab dem ting wa god mek steada woshup an saab de god wa mek all ting
8974,ROM,1,GUL,dat de god we oughta praise faeba an eba amen
8975,ROM,1,GUL,cause people do dat god lef um lone an leh um go on an do dem dorty ting wa dey een dey haat ting wa oughta mek um too shame
8976,ROM,1,GUL,de ooman dem deysef lef off da sleep wid husban an da do dorty ting wid oda ooman wa god ain mek ooman fa do wid oda ooman
8977,ROM,1,GUL,same way so de man dem too lef off da sleep wid dey ooman an do wa dey wahn fa do een dey haat dem dorty ting wid oda man wa god ain mek man fa do wid oda man
8978,ROM,1,GUL,man dem do dorty ting dem wid oda man wa oughta mek um too shame
8979,ROM,1,GUL,cause ob dat god punish um wid de punishment dey oughta git fa de dorty ting dem dey done
8980,ROM,1,GUL,pontop ob dat cause people ain see fit fa pit dey haat pon de true ting wa dey know bout god god lef um lone an leh um go on an tink all de time bout dem dorty ting so dat now dey jes da do dem ting wa dey ain oughta do
8981,ROM,1,GUL,dey haat full op wid all kind ob wickity ting
8982,ROM,1,GUL,dey da do all kind ob ebil
8983,ROM,1,GUL,all de time dey da wahn wa oda people got an dey da do one noda bad tommuch
8984,ROM,1,GUL,dey full op wid de big eye an dey jealous ob one noda
8985,ROM,1,GUL,dey da kill one noda an fight one noda
8986,ROM,1,GUL,dey da ceebe one noda an dey da tink bad ting bout one noda
8987,ROM,1,GUL,dey onrabble dey mout da taak bad bout oda people
8988,ROM,1,GUL,dey da da hole oda people cheap
8989,ROM,1,GUL,dey hate god
8990,ROM,1,GUL,dey shrow slam at one noda
8991,ROM,1,GUL,dey tink dey mo betta den oda people an dey da brag bout deysef
8992,ROM,1,GUL,dey da tink op mo way fa do bad ting all de time
8993,ROM,1,GUL,an dey ain pay no mind ta dey fada needa so dey modda
8994,ROM,1,GUL,dey ain got no sense
8995,ROM,1,GUL,dey ain do wa dey say dey gwine do
8996,ROM,1,GUL,dey ain show no mussy ta one noda an dey ain cyah nottin tall bout one noda
8997,ROM,1,GUL,dey know god law say dat dem wa da do dem ting yah oughta dead
8998,ROM,1,GUL,stillyet dey keep on da do um
8999,ROM,1,GUL,an pontop ob dat dey say dat oda people do good wen dey da do dem same dorty ting
9000,ROM,2,GUL,so den oona ain got no scuse tall fa de bad ting dem ya da do
9001,ROM,2,GUL,dohn mek no neba mind who ya da
9002,ROM,2,GUL,cause wensoneba ya jedge oda people bot ya keep on da do de same bad ting dem dey da do ya da jedge yasef
9003,ROM,2,GUL,we know god da do de right ting wen e jedge de people wa da do dem bad ting
9004,ROM,2,GUL,bot oona wa da jedge oda people ya da do dem same bad ting dem dat ya jedge oda people fa fa sho ya ain gwine be able fa git way
9005,ROM,2,GUL,god gwine jedge oona too ainty
9006,ROM,2,GUL,ya tink dat god blessin pon oona ain mean nottin
9007,ROM,2,GUL,fa a long time e da pit op wid ya an e ain punish ya
9008,ROM,2,GUL,fa true ya know dat god do ya sommuch good cause e da try fa git ya fa change ya bad way an do wa e wahn ya fa do ainty
9009,ROM,2,GUL,bot ya haat mo haada den a rock an ya ain wahn fa change ya way
9010,ROM,2,GUL,so den god gwine mek ya suffa eben mo wen e punish ya on dat day wen e gwine show how e bex wid people cause dey da do bad
9011,ROM,2,GUL,dat wen e gwine jedge um scraight fa true
9012,ROM,2,GUL,cause god gwine gii ebry poson de payback fa wasoneba e done
9013,ROM,2,GUL,some people da do good ting all de time
9014,ROM,2,GUL,dey wahn fa hab god gim praise an hona an life wa go on faeba
9015,ROM,2,GUL,an god gwine gim dat life wa ain neba gwine end
9016,ROM,2,GUL,oda people jes da lib fa deysef
9017,ROM,2,GUL,dey ain wahn fa waak een de true way an do wa dey oughta do
9018,ROM,2,GUL,dey da waak een de ebil way jes da do wa dey ain oughta do
9019,ROM,2,GUL,god gwine show e bex fa true wid dem an punish um too bad
9020,ROM,2,GUL,e gwine be too bad fa all people wa keep on da do ebil
9021,ROM,2,GUL,fus de jew people an den de people wa ain jew dey all gwine suffa too bad ef dey keep on da do ebil
9022,ROM,2,GUL,bot all de people wa da do good ting god gwine praise um an gim hona an peace fus de jew people an den de people wa ain jew
9023,ROM,2,GUL,cause god da jedge all people de same way
9024,ROM,2,GUL,all de people wa ain hab de law wa god gii moses dey da sin an dey gwine be loss dout de law
9025,ROM,2,GUL,an all dem wa hab de law wa god gii moses dey da sin an god gwine jedge um coddin ta de law
9026,ROM,2,GUL,jes cause dey done yeh wa de law say dat ain mek people stan right wid god
9027,ROM,2,GUL,dem wa da do wa de law say dey da stan right een god eye
9028,ROM,2,GUL,de people wa ain jew ain know de law wa god gii moses
9029,ROM,2,GUL,bot wensoneba dey do sompin wa dey haat tell um fa do an dat a ting wa de law say dey show dey know wa dey oughta do an wa dey ain oughta do eben dough dey ain know dat law
9030,ROM,2,GUL,wa dey do dat da show dat wa de law say dey oughta do dat wa dey een dey haat
9031,ROM,2,GUL,same way so wa dey da tink da show dat de law dey een dey haat cause sometime dey kin tink say dey done do bad an sometime dey kin tink say dey done do good
9032,ROM,2,GUL,so coddin ta wa de good nyews wa a da tell people say all dem ting yah gwine happen pon dat day wen god gwine sen jedus christ fa jedge de secret ting dem wa all people da tink een dey haat
9033,ROM,2,GUL,now den wa bout oona wa say a a jew
9034,ROM,2,GUL,ya da trus een de law an ya da brag dat ya people de people dat god done pick
9035,ROM,2,GUL,oona know wa god wahn ya fa do an ya know de good way cause de law laan ya wa right an wa ain right fa do
9036,ROM,2,GUL,oona tink say fa sho ya kin lead de bline people an ya like a light fa dem wa dey een de daak
9037,ROM,2,GUL,ya tink say fa sho ya kin laan de people wa ain got no sense an dem wa ain staat fa laan yet
9038,ROM,2,GUL,cause ya law wa god gii moses mek ya know all wa ya need fa know an all wa true
9039,ROM,2,GUL,oona da laan oda people
9040,ROM,2,GUL,hoccome ya ain laan yasef
9041,ROM,2,GUL,ya da tell oda people say mus dohn tief stillyet ya da tief
9042,ROM,2,GUL,ya da tell oda people say mus dohn sleep wid noda poson wife or husban stillyet ya da do dat
9043,ROM,2,GUL,ya da taak say ya hate dem idol wa people mek fa woshup
9044,ROM,2,GUL,stillyet ya da tief fom de place dem weh people woshup
9045,ROM,2,GUL,ya da brag say ya know de law wa god gii moses
9046,ROM,2,GUL,stillyet ya ain do wa dat law tell ya fa do
9047,ROM,2,GUL,an cause ob dat people ain hab no spec fa god tall ainty
9048,ROM,2,GUL,so den jes like dey write een god book say ya jew people da mek de people wa ain jew hole god name cheap
9049,ROM,2,GUL,ef ya da do wa de law say den de way ya been circumcise mean sompin fa true
9050,ROM,2,GUL,bot ef ya ain do wa de law say e stan jes like ya ain neba been circumcise tall
9051,ROM,2,GUL,ef somebody wa ain neba been circumcise do wa de law say fa true god gwine look pon um jes like somebody wa done been circumcise ainty
9052,ROM,2,GUL,so den de people wa ain been circumcise een dey body an stillyet da do wa de law say dey gwine condemn oona
9053,ROM,2,GUL,cause oona wa done been circumcise an wa got de law wa moses done write ya ain do wa de law say
9054,ROM,2,GUL,so den who de true jew
9055,ROM,2,GUL,a man ain no true jew jes cause e body been circumcise
9056,ROM,2,GUL,no de true jew e de one wa god done pit e maak pon dat man haat
9057,ROM,2,GUL,god sperit do dat
9058,ROM,2,GUL,ain de law wa moses write wa do dat
9059,ROM,2,GUL,god da praise dat one an dat praise ain come fom no man
9060,ROM,3,GUL,well den wa good e da fa be a jew
9061,ROM,3,GUL,wa good e da fa be circumcise
9062,ROM,3,GUL,a da tell oona say dey plenty good ting fa de jew dem een ebry way fus off god gii e wod ta de jew dem so dey gwine keep um an tell oda people
9063,ROM,3,GUL,some dem jew ain do wa god wahn um fa do ainty
9064,ROM,3,GUL,dat ain mean dat cause ob dat god ain gwine keep ta e wod
9065,ROM,3,GUL,fa true dat ain so tall god gwine keep ta e wod fa sho eben ef all people da lie
9066,ROM,3,GUL,jes like dey done write een god book say ebry time god da taak people see dat wasoneba e say dat right fa true
9067,ROM,3,GUL,god gwine win out oba ebrybody wa cuse um
9068,ROM,3,GUL,bot wa ef de ebil we da do show eben mo betta dat god da do right
9069,ROM,3,GUL,wa we gwine say ta dat
9070,ROM,3,GUL,kin we say god ain do right wen e punish we fa de ebil we done
9071,ROM,3,GUL,a da taak yah like people taak dat ain so ef god ain do right den fa sho e cyahn jedge de people ob de wol ainty
9072,ROM,3,GUL,bot some people kin aagy say ef de lie a da lie gwine show eben mo betta dat god da taak true an dat mek people gim mo glory hoccome god stillyet condemn me da say a a sinna
9073,ROM,3,GUL,so den people kin say leh we do ebil so dat good gwine come outta dat ebil we do
9074,ROM,3,GUL,fa true some people shrow slam pon we da say a done say dat god gwine jedge dem people wa da tell lie pon me like dat an gim wa dey desaab
9075,ROM,3,GUL,well den wa we kin say
9076,ROM,3,GUL,we jew people we betta een god eye den dem oda people wa ain jew
9077,ROM,3,GUL,no we ain no betta eben a leetle bit cause a done show oona dat sin da rule oba all people oba de jew people an oba dem wa ain jew
9078,ROM,3,GUL,jes like dey done write down een god book say ain nobody wa stan right een god eye ain eben one poson
9079,ROM,3,GUL,ain nobody wa da ondastan wa right
9080,ROM,3,GUL,an ain nobody wa da try fa come close ta god fa know wa e wahn
9081,ROM,3,GUL,all people done ton dey back pon god
9082,ROM,3,GUL,ain none ob um wot nottin no mo
9083,ROM,3,GUL,ain nobody wa da do wa right
9084,ROM,3,GUL,ain eben one
9085,ROM,3,GUL,de wod dem wa come outta dey mout dey like de bad smell ob a open grabe
9086,ROM,3,GUL,all de time dey mout da taak ceitful lie wod wa da kill like snake pison fom dey mout
9087,ROM,3,GUL,dey mout full op wid bad an bitta cuss wod
9088,ROM,3,GUL,dey ron quick so dey kin haam people an kill um
9089,ROM,3,GUL,ebryweh dey go dey stroy an mek people suffa
9090,ROM,3,GUL,dey ain know nottin tall bout peace
9091,ROM,3,GUL,dey ain neba laan fa feah god
9092,ROM,3,GUL,now den we know dat ebryting wa done been write een de jew law da taak ta dem people wa spose fa lib coddin ta dat law
9093,ROM,3,GUL,de law dey so nobody kin say e ain know wa right fa do an so all de people een de whole wol gwine haffa ansa ta god fa wa dey done
9094,ROM,3,GUL,so e ain cause a poson do wa de law say e haffa do dat gwine mek dat poson right een god eye
9095,ROM,3,GUL,steada dat de law dey fa mek people know dey sin
9096,ROM,3,GUL,bot now god done show we de way e done mek ebryting right twix esef an all de people een de wol
9097,ROM,3,GUL,an dat ain coddin ta de law eben dough wa de law say an wa de prophet dem beena say dey da tell we bout dat way
9098,ROM,3,GUL,god mek ebryting right twix esef an people ef dey bleebe pon jedus christ
9099,ROM,3,GUL,god do dat fa all people wa bleebe pon jedus fa de jew people an fa dem people wa ain jew
9100,ROM,3,GUL,cause dey ain no diffunce tall tween um
9101,ROM,3,GUL,all people done sin an ain able fa do right nuff fa medja op ta god glory
9102,ROM,3,GUL,bot god show we e blessin fa mek ebryting right twix um an all people
9103,ROM,3,GUL,e done dis wen jedus christ buy all people wid e blood fa mek um free fom sin
9104,ROM,3,GUL,god pick jedus an sen um fa sacrifice e life een we place
9105,ROM,3,GUL,an wen jedus dead fa we sin dat de way god paadon people sin wen dey bleebe pon um
9106,ROM,3,GUL,een dis way god show dat fa true e da do wa right all de time
9107,ROM,3,GUL,op til now e beena pit op wid people sin
9108,ROM,3,GUL,e done dat fa show dat e right an e da do wa right all de time
9109,ROM,3,GUL,e gwine mek ebryting right twix esef an ebrybody wa bleebe dat jedus done dead een dey place
9110,ROM,3,GUL,so den wa we kin brag bout
9111,ROM,3,GUL,ain nottin we kin brag bout ainty
9112,ROM,3,GUL,hoccome we cyahn brag
9113,ROM,3,GUL,we da do wa de law tell we fa do ainty
9114,ROM,3,GUL,ain dat mek ebryting right twix god an we
9115,ROM,3,GUL,no fa sho we cyahn brag bout dat cause ebryting ain right twix god an we jes cause we da do wa de law tell we fa do
9116,ROM,3,GUL,no ebryting right twix god an we cause we bleebe een jedus
9117,ROM,3,GUL,so den we know dat ebryting right tween god an we cause we bleebe
9118,ROM,3,GUL,ain cause we da do wa de law tell we fa do
9119,ROM,3,GUL,an god ain dey jes fa de jew people ainty
9120,ROM,3,GUL,ain e dey fa dem wa ain jew too
9121,ROM,3,GUL,fa true e dey fa de jew dem an fa dem wa ain jew all two
9122,ROM,3,GUL,dey jes one god an no mo fa de jew dem an fa dem wa ain jew
9123,ROM,3,GUL,an e gwine mek ebryting right tween dem an de jew people ef dey bleebe pon jedus
9124,ROM,3,GUL,e gwine mek ebryting right twix esef an de people wa ain jew too ef dey bleebe pon jedus
9125,ROM,3,GUL,dat mean fa say cause we bleebe pon jedus we say de law ain mean nottin ta we
9126,ROM,3,GUL,no dat ain true tall we ain gwine push de law ta one side
9127,ROM,3,GUL,steada dat wen we bleebe pon jedus we show dat de law mean sompin fa true
9128,ROM,4,GUL,leh we study bout abraham we ole people leada
9129,ROM,4,GUL,wa e find out bout how god mek all ting right
9130,ROM,4,GUL,ef god mek all ting right twix abraham an esef cause ob wa abraham done abraham been gwine hab sompin fa brag bout
9131,ROM,4,GUL,bot e cyahn brag ta god bout dat
9132,ROM,4,GUL,cause memba dat dey write een god book say abraham trus god an cause ob dat all ting been mek scraight twix esef an god
9133,ROM,4,GUL,now den wen somebody wok fa money e git pay fa de wok wa e do
9134,ROM,4,GUL,ain nobody gwine say dey jes gim de money cause dey know e been wok fa dat pay
9135,ROM,4,GUL,bot leh we study bout de one wa ain got no hope een de ting dem e da do fa please god
9136,ROM,4,GUL,steada dat e da trus een god wa mek all ting right twix esef an wickity people
9137,ROM,4,GUL,god gwine mek all ting right tween dat poson an esef cause e trus een god an e ain cause dat poson wok fa be right wid god
9138,ROM,4,GUL,dat wa david mean wen e write bout de poson wa god cept da say all ting right twix god an dat poson eben dough dat poson ain do nottin fa mek god cept um bot e da trus god
9139,ROM,4,GUL,david say dat poson git blessin
9140,ROM,4,GUL,david say de people wa god been paadon dey sin dey bless fa true
9141,ROM,4,GUL,god fagib dem people de ebil dey done an e ain memba dey sin no mo
9142,ROM,4,GUL,dem people wa god look pon an say e ain count dey sin ginst um dey bless fa true dis blessin wa david taak bout dat jes fa de people dem wa been circumcise ainty
9143,ROM,4,GUL,no e de same way fa de people dem wa ain been circumcise
9144,ROM,4,GUL,we beena say dat abraham trus god an cause ob dat all ting been mek scraight twix esef an god
9145,ROM,4,GUL,wen dat happen
9146,ROM,4,GUL,e happen fo abraham been circumcise or atta e been circumcise
9147,ROM,4,GUL,e ain happen atta e been circumcise
9148,ROM,4,GUL,fa sho e happen fo abraham been circumcise
9149,ROM,4,GUL,atta god done been mek all ting right twix abraham an esef god chaage abraham fa git circumcise
9150,ROM,4,GUL,an wen e been circumcise dat been a sign fa show dat god done been mek all ting right twix esef an abraham cause e been trus god wiles e ain been circumcise
9151,ROM,4,GUL,so den abraham de fada fa all de people wa trus een god wiles dey ain been circumcise an god mek all ting right twix dem an esef
9152,ROM,4,GUL,an abraham de fada fa all jew people too wa been circumcise an trus god da waak een de way ob fait jes like abraham beena trus god an waak een de way ob fait fo e been circumcise
9153,ROM,4,GUL,abraham ain been able fa do all wa de law say e oughta do so e ain fa sake ob dat god promise um an e granchullun chullun say e gwine gim de wol
9154,ROM,4,GUL,god promise um dat cause abraham hab fait een god an dat wa mek all ting scraight twix god an abraham
9155,ROM,4,GUL,ef dem ting wa god promise dey jes fa de people dem wa da do wa de law say den fait ain mean nottin an god promise ta dem wa trus um ain wot nottin
9156,ROM,4,GUL,weh de law dey god gwine jedge people cause dey broke de law
9157,ROM,4,GUL,bot weh dey ain no law people ain gwine broke um so god ain gwine jedge um coddin ta de law
9158,ROM,4,GUL,so den cause people trus een god dey gwine git wa god been promise
9159,ROM,4,GUL,fa true de ting god promise fa gii ta all abraham granchullun chullun e free
9160,ROM,4,GUL,an dat promise ain jes fa dem wa da do wa de law say bot e fa dem too wa trus een god like abraham been trus een god
9161,ROM,4,GUL,abraham de fada fa all we
9162,ROM,4,GUL,like dey write een god book say a done mek ya fa be de fada ob a heapa nation
9163,ROM,4,GUL,een god eye abraham we fada an god de one abraham trus
9164,ROM,4,GUL,god de same god wa da mek people wa done dead git life gin
9165,ROM,4,GUL,e jes gii de wod an dem ting wa ain been dey een de wol dey dey dey
9166,ROM,4,GUL,abraham trus an look fowaad ta wa god been promise
9167,ROM,4,GUL,e trus dat e gwine happen eben wen dey ain been nottin fa abraham fa see
9168,ROM,4,GUL,an cause ob dat e come fa be de fada ob a heapa nation
9169,ROM,4,GUL,jes like dey write een god book say ya gwine hab heapa granchullun chullun jes like de staa dem wa ya ain eben able fa count
9170,ROM,4,GUL,abraham ain neba doubt dat god gwine do wa e been promise
9171,ROM,4,GUL,abraham been bout one hundud yeah ole an e know dat e too ole fa bon a chile
9172,ROM,4,GUL,an e know dat e wife sarah ain been able fa bon a chile
9173,ROM,4,GUL,stillyet nottin ain mek abraham doubt dat god gwine do wa e been promise um
9174,ROM,4,GUL,e trus een god mo an mo da praise god fa wa e been gwine fa do
9175,ROM,4,GUL,abraham been sho dat god able fa do wa e been promise fa do
9176,ROM,4,GUL,dat hoccome dey write een god book say abraham trus god an cause ob dat all ting been mek scraight twix esef an god
9177,ROM,4,GUL,dem wod weh dey write say all ting been mek scraight twix esef an god dey ain been write jes fa sake ob abraham
9178,ROM,4,GUL,dem wod been write fa we too
9179,ROM,4,GUL,ef we hab fait een god wa mek we lawd jedus git op fom mongst de dead people an lib gin all ting gwine be mek scraight twix we an god
9180,ROM,4,GUL,god leh jedus dead fa pay fa we sin an e mek jedus git op fom mongst de dead people an lib gin so dat e kin mek all ting scraight twix we an god
9181,ROM,5,GUL,we god done mek all ting scraight twix we an esef cause we trus een wa christ done
9182,ROM,5,GUL,we hab peace wid god cause ob wa we lawd jedus christ done do fa we sake
9183,ROM,5,GUL,cause we trus een wa christ done we kin lib wid god blessin pon we
9184,ROM,5,GUL,so we full op wid joy cause we know god gwine gii we we paat een e glory
9185,ROM,5,GUL,fodamo we da rejaice too cause eben wen we da suffa cause we trus een christ we know dat we da suffa fa mek we git mind fa beah wasoneba come ta we
9186,ROM,5,GUL,an wen we git mind fa beah wasoneba come god sattify wid we
9187,ROM,5,GUL,an wen we know dat god sattify wid we we know god gwine gii we we paat een e glory
9188,ROM,5,GUL,an cause we know dat god gwine do dat we know dat e ain gwine disappaint we cause god done show we hommuch e lob we wen e gii we de holy sperit
9189,ROM,5,GUL,wiles we stillyet been sinna an ain been able fa hep wesef christ dead fa we sake at jes de right time wa god been pick fa we wa ain beena do wa god wahn
9190,ROM,5,GUL,ain haadly eba happen dat somebody gwine dead fa sake ob noda poson eben wen dat poson da do wa right
9191,ROM,5,GUL,stillyet fa sake ob noda poson wa good an kind a poson might eben hab courage nuff fa dead
9192,ROM,5,GUL,bot god show we hommuch e lob we cause eben wiles we stillyet been sinna christ dead fa we sake
9193,ROM,5,GUL,now den cause christ dead fa we e done mek all ting scraight twix we an god
9194,ROM,5,GUL,so we eben mo sho dat cause ob christ god ain gwine be bex wid we pon dat day wen e gwine jedge all people
9195,ROM,5,GUL,we been god enemy bot e done bring we back ta esef an mek we e fren wen e son dead fa we
9196,ROM,5,GUL,now dat we done come back ta god we eben mo sho dat god ain gwine neba punish we cause christ da lib gin
9197,ROM,5,GUL,an dat ain all
9198,ROM,5,GUL,we da rejaice cause ob wa we lawd jedus christ done wen e bring we back ta god
9199,ROM,5,GUL,sin fus come eenta de wol wen one man sin an dat man sin done bring det
9200,ROM,5,GUL,an sin spread out ta all people an dey all sin an cause ob dat all people gwine dead
9201,ROM,5,GUL,people een de wol beena sin fo god gii moses de law bot wen de law ain dey god ain da say people guilty fa dey sin
9202,ROM,5,GUL,bot fom de time wen adam lib til de time ob moses all people beena sin an so dey all haffa dead eben dem wa ain been sin een jes de same way dat adam been sin
9203,ROM,5,GUL,now den how adam stan show we a leetle bit bout how de one wa been fa come been gwine stan
9204,ROM,5,GUL,stillyet de gif wa god gii ain like sin wa adam sin
9205,ROM,5,GUL,fa true plenty people dead cause dat one man adam sin
9206,ROM,5,GUL,bot god mussy a whole heap mo powaful den adam sin
9207,ROM,5,GUL,plenty people da lib cause dat one man jedus christ hab mussy pon we an we ain got fa pay fa dat
9208,ROM,5,GUL,e god free gif
9209,ROM,5,GUL,wa god da gii people fa free dat diffunt fom wa happen wen dat one man sin
9210,ROM,5,GUL,wen de one man sin god jedge um an god say e guilty an e haffa git punish
9211,ROM,5,GUL,bot now wen people sin god ain mek dem dead fa dey sin like dey been jue fa dead
9212,ROM,5,GUL,e tell um say dey ain guilty an e mek all ting scraight twix dem an esef
9213,ROM,5,GUL,fa true cause one man sin fom dat time dey all people been haffa dead cause ob wa dat one man adam do
9214,ROM,5,GUL,bot wa happen cause ob wa de one man jedus christ done dat a whole heap mo betta all de people wa cept god blessin eben dough dey ain fit fa git um all people wa cept de way god mek all ting scraight twix esef an dem an dey ain got fa pay fa dat dey all gwine git dey paat fa rule een life shru de one man jedus christ
9215,ROM,5,GUL,so den god condemn all people cause ob one man sin
9216,ROM,5,GUL,same way so god done mek all people free an gii nyew life cause ob dat right ting wa one man done
9217,ROM,5,GUL,an wen de one man sin dat mek all people sinna
9218,ROM,5,GUL,same way so cause de one man do wa god tell um fa do god mek all ting right tween esef an plenty people
9219,ROM,5,GUL,god sen de law fa mek people ondastan mo bout how dey sin fa true
9220,ROM,5,GUL,bot wen people da sin mo god da bless we mo an mo
9221,ROM,5,GUL,god da show we e blessin so dat jes like sin been git powa fa mek all people dead same way so god blessin pon we got powa fa mek we git life wa ain neba gwine end now dat god done mek all ting scraight twix esef an people cause ob wa we lawd jedus christ done
9222,ROM,6,GUL,so den wa we gwine say
9223,ROM,6,GUL,fa true we mus dohn keep on da sin so dat god gwine keep on da bless we mo an mo ainty
9224,ROM,6,GUL,fa sho we mus dohn go on een we sinful way no mo ta we wa trus een jedus christ e jes like we ole life done dead
9225,ROM,6,GUL,sin ain got no mo powa fa rule oba we so how we gwine keep on da sin
9226,ROM,6,GUL,oona know dat wen dey bactize we dat mek we one wid jedus christ an we been dead like jedus been dead
9227,ROM,6,GUL,wen dey bactize we we been dead wid jedus christ an dey bury we wid um so dat jes like we fada been nyuse e great powa fa mek jedus christ lib gin same way so e nyuse e powa so dat we too kin lib a nyew life
9228,ROM,6,GUL,cause jes like we come fa be one wid jedus christ wen we been dead like e been dead same way so we gwine be one wid um wen god mek we git nyew life jes like e gii christ nyew life wen e mek um git op fom mongst de dead people
9229,ROM,6,GUL,we know dat de life wa we beena lib e done dead de same time wen dey kill christ pon de cross so dat de powa ob sin wa beena rule we life kin be stroy
9230,ROM,6,GUL,we ain haffa be no slabe ta sin no mo
9231,ROM,6,GUL,cause wen somebody done dead sin ain got no powa oba um no mo
9232,ROM,6,GUL,ef we dead wid christ we bleebe dat we gwine lib wid um too
9233,ROM,6,GUL,cause we know dat god done mek christ git op fom mongst de dead people an lib gin so e ain neba gwine dead no mo
9234,ROM,6,GUL,det ain got no powa oba um no mo
9235,ROM,6,GUL,wen christ dead e broke de powa ob sin faeba
9236,ROM,6,GUL,an now de life e da lib e da lib fa please god
9237,ROM,6,GUL,same way so ya mus look pon yasef jes like ya done dead so dat sin ain got no powa fa rule oba ya no mo
9238,ROM,6,GUL,an ya mus lib now fa please god cause ya one wid jedus christ
9239,ROM,6,GUL,so den ya mus dohn leh sin rule no mo oba ya body wa gwine dead so dat ya ain gwine do no bad ting wa ya haat tell ya fa do
9240,ROM,6,GUL,ya mus dohn sin wid no paat ob ya body fa do wickity ting
9241,ROM,6,GUL,steada dat ya mus gii god all paat ob ya life like people oughta do wa done dead bot wa god done gii nyew life ta
9242,ROM,6,GUL,ya mus gii god all ya life so dat e gwine mek ya do wa right
9243,ROM,6,GUL,sin mus dohn rule oba ya life cause ya ain lib onda de law no mo
9244,ROM,6,GUL,ya da lib onda god blessin
9245,ROM,6,GUL,so den wa we gwine do
9246,ROM,6,GUL,fa true we mus dohn sin jes cause we da lib onda god blessin now an we ain lib onda de law no mo ainty
9247,ROM,6,GUL,fa sho we mus dohn do dat oona know dat ef ya gii yasef fa be slabe ta somebody fa do all wa dat poson tell ya fa do dat mean fa say ya de slabe ob de poson ya da saab ainty
9248,ROM,6,GUL,same way so ef ya gii yasef fa be slabe ta sin fa do wa e say dat sin gwine mek ya dead
9249,ROM,6,GUL,bot ef ya gii yasef fa be slabe ta god fa do wa e say god gwine mek all ting right tween esef an oona
9250,ROM,6,GUL,bot we tell god tankya cause eben dough oona nyuse fa be slabe ta sin now oona done set ya haat fa do all dem true ting wa dey been laan oona bout god
9251,ROM,6,GUL,god done set oona free fom de powa ob sin an now ya done come fa be slabe fa god an lib fa um
9252,ROM,6,GUL,a da taak dis way ta oona bout slabe an massa dem cause dat mo easy fa people fa ondastan
9253,ROM,6,GUL,oona nyuse fa gii all paat ob oona life fa be slabe fa do mo an mo ob all kind ob wickity an dorty ting wa been dey een ya haat
9254,ROM,6,GUL,same way so now ya mus pit ebry paat ob ya life scraight wid god fa lib like e people fa true
9255,ROM,6,GUL,wen oona been slabe ta sin ya ain been boun fa do wa god been wahn ya fa do
9256,ROM,6,GUL,wa payback ya been git wen ya beena do dem ting dat ya shame ob now
9257,ROM,6,GUL,fa true det de payback dat dem ting bring bot now god done set ya free so dat sin ain rule oba ya no mo
9258,ROM,6,GUL,oona god slabe now
9259,ROM,6,GUL,oona done gii god all oona life fa lib fa um fa true
9260,ROM,6,GUL,an dat life gwine las faeba an eba
9261,ROM,6,GUL,dat de payback ya git cause det de payback ob sin bot life dat las faeba an eba god gii we fa free
9262,ROM,6,GUL,we git dat life wen we come fa be one wid jedus christ we lawd
9263,ROM,7,GUL,me christian bredren a know oona gwine ondastan wa a gwine taak bout cause oona know de law
9264,ROM,7,GUL,de law got powa oba a poson long as dat poson da lib
9265,ROM,7,GUL,de law say a marry ooman mus lib wid e husban long as e da lib
9266,ROM,7,GUL,bot ef e husban done dead den de ooman free fom dat marry law
9267,ROM,7,GUL,so den ef de ooman go lib wid noda man wen e husban ain dead people gwine say dat ooman dey da lib een sin cause e done broke de marry law
9268,ROM,7,GUL,bot ef e husban dead de ooman free fom dat law an e kin go marry noda man
9269,ROM,7,GUL,an ef e do dat e ain da lib een sin tall
9270,ROM,7,GUL,me christian bredren dat de same way fa oona cause oona done dead ta de law too
9271,ROM,7,GUL,e ain got no powa oba oona cause oona done dead ta de law wen oona dead wid christ pon de cross
9272,ROM,7,GUL,now oona blongst ta christ wa god done mek git op fom mongst de dead people an lib gin
9273,ROM,7,GUL,an cause ob dat we kin do good wok wiles we da saab god
9274,ROM,7,GUL,de law been stir we op fa do plenty bad ting we wickity haat tell we fa do
9275,ROM,7,GUL,an dem bad ting wa we beena do dey beena kill we
9276,ROM,7,GUL,bot now we free fom de law
9277,ROM,7,GUL,cause we done dead wid christ an de law wa nyuse fa keep we all tie op like prisona dat law ain got no mo powa oba we
9278,ROM,7,GUL,we ain saab god een de ole way wa dey been write down een de law fa tell we wa fa do
9279,ROM,7,GUL,now we da saab god een de nyew way dat god holy sperit da hep we lib
9280,ROM,7,GUL,well den wa we fa say
9281,ROM,7,GUL,de law sin
9282,ROM,7,GUL,no de law ain sin tall a ain been fa know wa sin da ef de law ain been show me
9283,ROM,7,GUL,a ain been fa know dat e ain right fa cobish ef de law ain been say ya mus dohn cobish nottin
9284,ROM,7,GUL,bot wen de law say a mus dohn cobish sin been git e chance fa mek me cobish all kind ob ting dat ain blongst ta me
9285,ROM,7,GUL,ef dey ain no law sin ain got no powa
9286,ROM,7,GUL,e jes dead
9287,ROM,7,GUL,a nyuse fa lib dout know wa de law say
9288,ROM,7,GUL,bot wen a come fa know de law dat show me wa ting a haffa do an wa ting a mus dohn do an dat mek me wahn fa sin bad
9289,ROM,7,GUL,cause ob dat a been like somebody wa dead een sin
9290,ROM,7,GUL,so de law wa been fa gii me life e mek det come pon me
9291,ROM,7,GUL,de law gii sin e chance an e ceebe me
9292,ROM,7,GUL,an e been de law dat sin tek fa kill me
9293,ROM,7,GUL,so den de law come fom god
9294,ROM,7,GUL,e holy
9295,ROM,7,GUL,an wa de law tell we fa do dat holy an e right fa we fa do an e good fa we
9296,ROM,7,GUL,dat mean fa say dat de law wa good mek me dead
9297,ROM,7,GUL,fa sho de law ain neba do dat sin done um
9298,ROM,7,GUL,sin tek de law wa good fa kill me so dat people gwine know jes wa sin da
9299,ROM,7,GUL,an cause de law say we mus dohn sin dat mek sin wossa
9300,ROM,7,GUL,we know dat de law come fom god bot a a poson wa slabe ta sin
9301,ROM,7,GUL,dem ting wa a da do a ain ondastan
9302,ROM,7,GUL,a ain do wa a wahn fa do
9303,ROM,7,GUL,steada dat a da do de ting dem wa a hate fa do
9304,ROM,7,GUL,wen a da do wa a ain wahn fa do dat show dat a gree dat de law right
9305,ROM,7,GUL,so now a by mesef ain do dem ting
9306,ROM,7,GUL,sin wa dey een me haat da mek me do um
9307,ROM,7,GUL,cause a know dey ain nottin good da lib een mea mean fa say een me haat wa wahn fa sin
9308,ROM,7,GUL,cause eben dough a kin wahn fa do good a ain able fa do um
9309,ROM,7,GUL,a ain do de good a wahn fa do
9310,ROM,7,GUL,an de bad a ain wahn fa do dat wa a da do
9311,ROM,7,GUL,so ef a da do de ting dem wa a ain wahn fa do dat mean fa say dat by mesef a ain da do um bot de sin wa da lib een me e da mek me do um
9312,ROM,7,GUL,so den a find dat dis de ting een me life
9313,ROM,7,GUL,wen a wahn fa do right ebil dey wid me
9314,ROM,7,GUL,een me haat a heppy wid de law wa come fom god
9315,ROM,7,GUL,bot a see dat de law wa me body da folla e diffunt
9316,ROM,7,GUL,e da fight ginst de law een me mind
9317,ROM,7,GUL,dat mek me like a prisona ta de law wa me body da folla wa da mek me sin
9318,ROM,7,GUL,a saary fa true who dat gwine set me free fom wa dis body wahn me fa do dis body wa da mek me dead
9319,ROM,7,GUL,a tell god tankya we lawd jedus christ e able fa set we free fom wa dis body wahn we fa do so dat de way ting da gwine wid me
9320,ROM,7,GUL,een me mind a wahn fa do wa god law say bot een me body a da folla de law ob sin
9321,ROM,8,GUL,so den dey ain no way now dat god gwine condemn de people wa come fa be one wid jedus christ
9322,ROM,8,GUL,cause de holy sperit wa da gii we nyew life coddin ta wa jedus christ done fa we e bring a law ob life wa set me free fom de powa ob de law ob sin an det wa beena rule oba me
9323,ROM,8,GUL,god done wa de law ain able fa do cause we wid we sinful haat ain able fa hep wesef fa do wa de law say
9324,ROM,8,GUL,god sen e own son eenta de wol fa be a man like we fa pay fa we sin
9325,ROM,8,GUL,god punish e son jedus christ steada we wen e mek christ de sacrifice fa all we sin
9326,ROM,8,GUL,god done dat so dat now we kin do all wa de law say e right fa do
9327,ROM,8,GUL,we ain da lib de way we sinful haat tell we fa lib bot we da lib fa do wa god sperit tell we fa do
9328,ROM,8,GUL,de people wa da lib de way dey sinful haat tell um fa lib dey jes da tink all de time bout wa dey sinful haat wahn fa do
9329,ROM,8,GUL,bot de people wa da lib fa do wa god sperit tell um fa do dey jes da tink all de time bout wa de sperit wahn um fa do
9330,ROM,8,GUL,dem people wa jes da tink all de time bout wa dey sinful haat wahn dey gwine dead dout god
9331,ROM,8,GUL,bot dem wa jes da tink all de time bout wa god sperit wahn dey gwine hab life faeba an hab peace een dey haat
9332,ROM,8,GUL,so wen somebody jes da tink all de time bout wa e sinful haat wahn dat mek um god enemy
9333,ROM,8,GUL,e ain gwine do wa god law say
9334,ROM,8,GUL,fa true e ain able fa do um
9335,ROM,8,GUL,dem people wa jes da do all de time wa dey sinful haat tell um fa do dey ain able fa please god
9336,ROM,8,GUL,bot oona ain da do wa ya sinful haat tell ya fa do
9337,ROM,8,GUL,ya da do wa god sperit tell ya ef god sperit da lib dey eenside ya
9338,ROM,8,GUL,an ef christ sperit ain da lib eenside a poson dat one dey ain blongst ta christ
9339,ROM,8,GUL,bot ef christ da lib dey eenside ya by e sperit den eben dough ya body dead cause ob sin stillyet god sperit da mek ya hab life cause christ done mek all ting right tween oona an god
9340,ROM,8,GUL,de sperit ob god wa mek jedus git op fom mongst de dead an lib gin e da lib dey eenside ya
9341,ROM,8,GUL,so den god wa mek jedus christ git op an lib gin e gwine mek ya body wa gwine dead git op an lib gin too
9342,ROM,8,GUL,god sperit wa da lib dey eenside ya e gwine do dat
9343,ROM,8,GUL,so den me christian bredren we mus do wa god sperit tell we fa do
9344,ROM,8,GUL,we ain fa do wa we sinful haat tell we fa do
9345,ROM,8,GUL,cause ef ya jes da lib de way ya sinful haat tell ya fa lib ya gwine dead
9346,ROM,8,GUL,bot ef ya leh god sperit gii ya powa so dat ya stop do dem ting ya body wahn ya fa do ya gwine lib
9347,ROM,8,GUL,den all de people wa da leh god sperit lead um dey god chullun
9348,ROM,8,GUL,cause de sperit wa god gii ya ain one wa mek ya scaid like slabe scaid ob dey massa
9349,ROM,8,GUL,steada dat god gii oona de sperit wa mek ya god chullun
9350,ROM,8,GUL,an de sperit gii we powa fa call god say fada me fada god sperit da jine wid we own sperit fa say we god chullun
9351,ROM,8,GUL,an cause we god chullun we gwine git de blessin dem wa god beena keep fa e people
9352,ROM,8,GUL,an long wid christ we gwine git wa god beena keep fa christ
9353,ROM,8,GUL,we know dat de trute since we got we paat een christ suffrin so dat we kin git we paat too een de life ob glory wa christ got
9354,ROM,8,GUL,a reckon dat wa we da suffa now een dis time ain nottin tall wen we tink bout de life ob glory wa god gwine show we bye an bye
9355,ROM,8,GUL,all de ting dem wa god done mek da wait da look fowaad fa de time wen god gwine show whodat e chullun da
9356,ROM,8,GUL,dem ting wa god mek e mek um so dat dey ain wot nottin
9357,ROM,8,GUL,ain cause dey ain wahn fa do wa dey spose fa do bot god mek um like dat cause e wahn um fa keep on da look fowaad een hope
9358,ROM,8,GUL,cause god gwine free dem ting e been mek so dat dey ain gwine haffa rot no mo
9359,ROM,8,GUL,god gwine free um so dat e kin gim dat same glory wa blongst ta e chullun
9360,ROM,8,GUL,we know dat right op ta dis time all ting wa god mek dey da groan jes like a ooman da groan wid pain wen e da bon a baby
9361,ROM,8,GUL,an ain jes dem ting yah wa da groan
9362,ROM,8,GUL,bot we wa got god sperit de fus paat ob dat glory wa da come we too da groan een we haat wiles we da wait da look fowaad ta de time wen god gwine gii we all we oughta git as chullun wa god done mek e own
9363,ROM,8,GUL,an god gwine set we body free fom dis wol wen e gii we we nyew body
9364,ROM,8,GUL,fom de time god sabe we we beena look fowaad ta dat glory wa da come
9365,ROM,8,GUL,bot ef we done got wa we da look fowaad ta we ain haffa look fowaad ta um no mo
9366,ROM,8,GUL,cause ef we done got um fa sho we ain gwine look fowaad fa git um ainty
9367,ROM,8,GUL,bot cause we da look fowaad ta wa we ain got yet we ain mind fa wait fa um
9368,ROM,8,GUL,same way so god sperit too da hep we wen we ain da stan scrong een we fait een god
9369,ROM,8,GUL,we ain know how we oughta pray
9370,ROM,8,GUL,bot de sperit e da pray ta god fa we da groan een a way dat we ain able fa say een wod
9371,ROM,8,GUL,an god wa look at wa we wahn een we haat e da ondastan wa de sperit mean
9372,ROM,8,GUL,cause de sperit da pray ta god fa e people an e da pray jes wa god wahn um fa pray
9373,ROM,8,GUL,we know dat fa dem wa lob god god da mek ebryting wok fa we own good
9374,ROM,8,GUL,god da do dat fa we wa e done pick fa do wa e been plan
9375,ROM,8,GUL,dem people wa god pick e mek um come fa be like e son so dat e son gwine be de fus mongst plenty people wa come fa be god chullun
9376,ROM,8,GUL,dem wa god done pick fa mek um like e son dem e call
9377,ROM,8,GUL,an dem wa god call e mek all ting scraight twix dem an esef
9378,ROM,8,GUL,an fa dem wa e mek all ting scraight wid fa sho e gwine gim de glory wa da come
9379,ROM,8,GUL,so den wa we kin say bout dat
9380,ROM,8,GUL,god dey fa we so ain mek no nebamind who go ginst we ainty
9381,ROM,8,GUL,god ain keep eben e own son fom suffa
9382,ROM,8,GUL,so den wen god gii e own son fa all ob we we kin know fa true dat e ain gwine hole back nottin e kin gii we
9383,ROM,8,GUL,ain mek no nebamind who cuse we people wa god done pick
9384,ROM,8,GUL,cause god de one wa mek all ting scraight twix we an esef
9385,ROM,8,GUL,ain nobody kin condemn we fa we sin cause jedus christ de one wa done dead fa we an den too e de one wa god mek git op fom mongst de dead people an lib gin
9386,ROM,8,GUL,an jedus christ de one wa da seddown ta god right han side
9387,ROM,8,GUL,e da taak ta god fa we so den fa true dey ain nobody dey ain nottin kin mek christ stop fa lob we ainty
9388,ROM,8,GUL,wen we da git een trouble dat ain gwine stop um
9389,ROM,8,GUL,wen haad time come pon we or people da mek we suffa dat ain gwine stop um
9390,ROM,8,GUL,wen we hongry or wen we ain got nuff cloes fa weah wen we een danja or eben wen dey kill we wid sode ain none ob dat kin mek christ stop fa lob we
9391,ROM,8,GUL,like david say cause we blongst ta ya people da try fa kill we all de time
9392,ROM,8,GUL,dey da treat we jes like sheep wa dey haffa kill
9393,ROM,8,GUL,bot eben wen all dem ting happen ta we christ wa lob we da mek we able fa win out oba all dem ting all de time
9394,ROM,8,GUL,cause a know fa sho dat dey ain nottin able tall fa mek god stop fa lob we
9395,ROM,8,GUL,ef we done dead or ef we da lib e da lob we
9396,ROM,8,GUL,angel dem ain able fa stop um needa dem ebil sperit needa ting wa come een dis time yah or een de time fa come needa de powa dem wa dey op oba de cloud needa dem dey pon de eart
9397,ROM,8,GUL,ain nottin wa god mek kin mek god stop fa lob we
9398,ROM,8,GUL,e show we dat by wa jedus christ we lawd done fa we
9399,ROM,9,GUL,a da tell oona de trute cause a blongst ta christ
9400,ROM,9,GUL,a ain da lie none tall
9401,ROM,9,GUL,me haat wa de holy sperit da rule e da tell me say a ain da lie
9402,ROM,9,GUL,a saaful fa true fa me people de people ob israel
9403,ROM,9,GUL,de pain wa a feel een me haat fa dem ain neba stop
9404,ROM,9,GUL,a been fa wish dat god been gwine condemn me an cut me off fom christ ef dat gwine hep me bredren me own kin people fa bleebe pon christ
9405,ROM,9,GUL,de people ob israel dey de people wa god done pick an god done mek um e chullun an share e glory wid um
9406,ROM,9,GUL,e mek e cobnant dem wid um an e gim de law
9407,ROM,9,GUL,god show um de right way dat dey oughta woshup um an e gim e promise dem
9408,ROM,9,GUL,de jew people dey de chullun chullun ob dey ole time leada dem wa god pick
9409,ROM,9,GUL,an wen christ come fa be a man yah e been bon a jew
9410,ROM,9,GUL,leh we praise god wa da rule oba all leh we praise um faeba amen
9411,ROM,9,GUL,a ain da tell oona dat god ain do wa e been promise fa do
9412,ROM,9,GUL,fa sho god do wa e promise cause ain all de people dem wa bon eenta israel fambly blongst ta de true israel people dem wa god pick
9413,ROM,9,GUL,e ain all de people bon eenta abraham fambly wa blongst ta abraham true fambly wa god pick
9414,ROM,9,GUL,bot god been promise abraham say isaac chullun gwine be ya fambly
9415,ROM,9,GUL,dat mean fa say dat god ain pick all de chullun bon eenta abraham fambly fa blongst ta god fambly
9416,ROM,9,GUL,steada dat jes de chullun bon cause god promise um ta abraham dey blongst ta abraham true fambly wa god pick
9417,ROM,9,GUL,cause wen god promise abraham e tell um say bout dis time nex yeah a gwine come back ta ya an ya wife sarah gwine bon a son
9418,ROM,9,GUL,an dat ain all cause rebecca two son dem hab de same fada we fada fada isaac
9419,ROM,9,GUL,bot fa show dat wasoneba god been plan fa be dat so e gwine happen god pick de one e wahn
9420,ROM,9,GUL,fo de two son dem been bon an fo dey got a chance fa do good or do bad god tell rebecca say ya fus bon son e gwine saab ya oda son
9421,ROM,9,GUL,god say dat fa show dat de chile wa e pick e de one wa god been call an ain fa sake ob wa dat son do or wa de oda son do
9422,ROM,9,GUL,dat jes like dey write een god book say a been lob jacob bot a been hate esau
9423,ROM,9,GUL,well den wa we gwine say
9424,ROM,9,GUL,we ain gwine say dat god ain do wa right ainty
9425,ROM,9,GUL,fa true god da do wa right all de time
9426,ROM,9,GUL,wen god taak ta moses e tell um say a gwine hab mussy pon whosoneba a wahn an a gwine tek pity pon whosoneba a wahn
9427,ROM,9,GUL,so ain pend pon wa somebody wahn or wa e da do dat mek god pick um
9428,ROM,9,GUL,e jes pend pon god mussy nottin mo
9429,ROM,9,GUL,moses write dey een god book wa god tell pharaoh de king ob egypt say a mek ya fa be king jes fa dis so dat people kin see me powa ginst ya an fa leh all de people ob de wol know bout me
9430,ROM,9,GUL,so ef god wahn fa hab mussy pon somebody e gwine hab mussy pon um
9431,ROM,9,GUL,an ef e wahn fa mek somebody haat haad e gwine mek e haat haad
9432,ROM,9,GUL,so one ob oona gwine aks me say ef dat how god da do hoccome god kin blame we
9433,ROM,9,GUL,ain nobody kin win out ginst wa god wahn ainty
9434,ROM,9,GUL,man who ya tink ya da
9435,ROM,9,GUL,ya kin taak back ta god
9436,ROM,9,GUL,fa sho a plain clay pot ain gwine grumble ta de one wa mek um aks um say hoccome ya mek me like dis
9437,ROM,9,GUL,atta all de one wa mek de pot e got de right fa tek de clay an mek wa e wahn fa mek ainty
9438,ROM,9,GUL,e got de right fa tek de clay fa mek a pot wa fancy an fa mek a pot wa jes plain
9439,ROM,9,GUL,god wok same so
9440,ROM,9,GUL,god been wahn fa show people dat e bex wid sin an dat e got powa
9441,ROM,9,GUL,bot e beah wid de people wa been fit fa go eenta hell dem wa e been condemn fa be stroy
9442,ROM,9,GUL,god beah wid um cause e been wahn fa show how rich e glory ta dem wa e hab mussy pon dem wa e been git ready fa go lib een e glory
9443,ROM,9,GUL,an we dem people
9444,ROM,9,GUL,we de one dem wa e call
9445,ROM,9,GUL,e ain call we jes fom mongst de jew dem bot fom mongst dem wa ain jew too
9446,ROM,9,GUL,dat wa god tell we een de book wa hosea write say de people wa ain me own people a gwine call um me people
9447,ROM,9,GUL,de nation wa a ain been lob a gwine call dem me people wa a lob
9448,ROM,9,GUL,an een dat same place weh god tell um say oona ain me own people een dat same place dey de god wa da lib gwine call dem e own chullun
9449,ROM,9,GUL,isaiah taak bout de people ob israel say eben dough dey a whole heapa people ob israel like de grain ob sand dem pon de seasho god gwine sabe jes a few ob um
9450,ROM,9,GUL,cause de lawd gwine finish op e jedgiment pon all de people ob de wol too fast
9451,ROM,9,GUL,e stan jes like isaiah say
9452,ROM,9,GUL,e say ef de lawd wa got powa mo den all ain leh we hab some ob we granchullun chullun we been done fa jes like de people ob sodom an gomorrah
9453,ROM,9,GUL,so den wa we gwine say
9454,ROM,9,GUL,we say dat de people dem wa ain jew ain beena try fa mek all ting right wid god bot god done mek all ting right twix esef an dem cause dey trus een christ
9455,ROM,9,GUL,bot de jew people wa god been pick dey beena folla haad atta a law fa mek all ting right wid dem an god an dey ain been able fa do um
9456,ROM,9,GUL,an hoccome dey ain do um
9457,ROM,9,GUL,cause dey beena hope een de wok dey beena do fa mek um right wid god
9458,ROM,9,GUL,dey ain trus een god
9459,ROM,9,GUL,dey beena stumble pon de stone wa da mek people stumble
9460,ROM,9,GUL,dat wa dey write bout een god book wen dey say oona look yah a pit a stone een zion wa gwine mek people stumble
9461,ROM,9,GUL,dat a stone wa gwine mek people faddown
9462,ROM,9,GUL,bot de one wa trus een um ain neba gwine be pit ta shame
9463,ROM,10,GUL,me christian bredren wid all me haat a wahn god fa sabe me people de jew dem
9464,ROM,10,GUL,a da pray ta god fa dat
9465,ROM,10,GUL,a know dey wahn fa please god too bad bot dey ain ondastan de right way
9466,ROM,10,GUL,cause dey ain pay no mind ta how god da mek all ting right
9467,ROM,10,GUL,dey beena try fa find dey own way
9468,ROM,10,GUL,so dey ain gree fa folla god way fa mek all ting right twix esef an dem
9469,ROM,10,GUL,god da mek all ting right wid dem wa bleebe pon christ an so dey ain got no need no mo fa try fa git right wid god shru de law
9470,ROM,10,GUL,moses been write bout de people wa tink dat god mek all ting right twix esef an dem ef dey kin do all wa god law say
9471,ROM,10,GUL,moses write say de people wa kin do ebryting de law say dey gwine find life
9472,ROM,10,GUL,bot wa dey write een god book bout de way god mek all ting right twix esef an de people wa bleebe pon um dis wa e say mus dohn say een ya haat who dat gwine go op eenta heaben
9473,ROM,10,GUL,so dat e kin bring christ down fa hep we
9474,ROM,10,GUL,an mus dohn say needa who dat gwine go down ta de place ob de dead
9475,ROM,10,GUL,so dat e kin bring christ op fom outta dey ta we
9476,ROM,10,GUL,wa god book say
9477,ROM,10,GUL,e say god wod right yah close ta ya
9478,ROM,10,GUL,ya kin taak bout um an ya kin study pon um
9479,ROM,10,GUL,dat de wod we da taak bout ta all people say oona mus bleebe pon christ
9480,ROM,10,GUL,cause ef ya tell de people say jedus e lawd an ya bleebe een ya haat dat god mek jedus git op fom mongst de dead people an lib gin den god gwine sabe ya
9481,ROM,10,GUL,cause wen we bleebe pon jedus een we haat god mek all ting right twix we an esef
9482,ROM,10,GUL,an wen we tell people say we bleebe pon jedus god sabe we
9483,ROM,10,GUL,dey write een god book say all people wa bleebe pon um ain gwine hab no cause fa be saary bout um
9484,ROM,10,GUL,cause dey jes one god fa all people an e da sabe de jew people an de people wa ain jew all een de same way
9485,ROM,10,GUL,dey all blongst ta de same lawd an e da bless all dem tommuch wa da call pon um
9486,ROM,10,GUL,jes like dey write een god book say ebrybody wa da call pon de name ob de lawd gwine be sabe
9487,ROM,10,GUL,bot how people gwine pray ta de lawd ef dey ain bleebe pon um
9488,ROM,10,GUL,an how dey gwine bleebe pon um ef dey ain neba yeh bout um
9489,ROM,10,GUL,an how dey gwine yeh bout um ef nobody ain neba gone an tell um bout um
9490,ROM,10,GUL,an how people gwine tell um ef nobody ain sen um
9491,ROM,10,GUL,like dey write een god book say how purty de foot dem ob de people wa da bring de good nyews
9492,ROM,10,GUL,bot some ob de people ain pay no mind ta de good nyews
9493,ROM,10,GUL,de prophet isaiah say lawd who done bleebe de message we da tell um
9494,ROM,10,GUL,so den cause people yeh de message bout christ dey come fa bleebe pon christ
9495,ROM,10,GUL,an somebody haffa go tell people bout christ fa mek um yeh
9496,ROM,10,GUL,bot leh me aks oona sompin
9497,ROM,10,GUL,e true dat de jew people ain yeh de message
9498,ROM,10,GUL,fa sho dey done yeh dat message
9499,ROM,10,GUL,dey write een god book say all de people all oba de wol been yeh de wod dem wa de messenja dem tell
9500,ROM,10,GUL,dey wod gone out all oba de wol
9501,ROM,10,GUL,leh me aks oona noda ting
9502,ROM,10,GUL,ain de jew people ondastan de message
9503,ROM,10,GUL,yeah de jew people been ondastan
9504,ROM,10,GUL,fus dey leada moses taak way back dey fa god e tell de people say a gwine mek oona jealous cause ob a people wa ain no nation fa true
9505,ROM,10,GUL,a gwine mek oona bex wid a nation ob people wa ain ondastan nottin tall
9506,ROM,10,GUL,den wen de prophet isaiah beena taak ta de people god message been mo cleah an scrong
9507,ROM,10,GUL,e tell um god say de people dem wa ain beena try fa find me dey done find me
9508,ROM,10,GUL,a done appeah ta dem people wa ain beena look fa me
9509,ROM,10,GUL,an god taak bout de jew people say all de time a beena look fa dem wa ain do wa a tell um an wa fight ginst me
9510,ROM,10,GUL,a beena look fa um fa come ta me
9511,ROM,11,GUL,so den leh me aks oona god done say e ain wahn e own people no mo
9512,ROM,11,GUL,e ain neba say dat a mesef a jew
9513,ROM,11,GUL,a one ob abraham kin people an a come outta benjamin fambly
9514,ROM,11,GUL,no god ain neba say e ain wahn e people wa e been pick fo e mek de wol
9515,ROM,11,GUL,ain oona know wa dey write een god book dey wen elijah beena grumble ta god bout de jew people
9516,ROM,11,GUL,e tell god say lawd dey done kill ya prophet dem
9517,ROM,11,GUL,dey stroy ya alta dem
9518,ROM,11,GUL,a de onliest prophet lef an dey da try fa kill me too
9519,ROM,11,GUL,oona memba wa god ansa elijah say
9520,ROM,11,GUL,god say a stillyet done keep seben tousan man wa ain neba kneel down fo de idol baal fa woshup um
9521,ROM,11,GUL,well den e de same way so now
9522,ROM,11,GUL,stillyet dey some people lef wa god hab mussy pon an e pick um fa woshup um
9523,ROM,11,GUL,god pick dem people dey jes cause e hab mussy pon um
9524,ROM,11,GUL,e ain pick um cause ob nottin dey done
9525,ROM,11,GUL,ef god pick people cause ob wa dey done den e mussy ain no mussy tall
9526,ROM,11,GUL,so den dat so e stan
9527,ROM,11,GUL,de people ob israel ain all find wa dey beena look fa
9528,ROM,11,GUL,jes dem wa god pick dey find um
9529,ROM,11,GUL,de oda res dem been bline ta de trute an ain ondastan
9530,ROM,11,GUL,jes like dey write een god book say god mek um so dey ain able fa feel an tink
9531,ROM,11,GUL,right op ta taday dey eye ain see an dey yea ain yeh
9532,ROM,11,GUL,an like king david say leh de ting wa dey seddown fa nyam ton eenta a trap ginst um fa ketch um
9533,ROM,11,GUL,leh god mek um faddown an leh um punish um leh god mek dey eye daak so dat dey ain able fa see
9534,ROM,11,GUL,leh um mek um suffa cause ob dey trouble so dat dey back bend down all de time
9535,ROM,11,GUL,so leh me aks oona noda queshon wen de jew people been stumble dat mean fa say dey faddown an ain got no chance fa git op gin
9536,ROM,11,GUL,no dat ain true tall cause de jew people sin god ton ta de people wa ain jew an sabe um fa mek de jew dem jealous ob de people wa ain jew
9537,ROM,11,GUL,de sin ob de jew dem been bring big blessin ta de wol
9538,ROM,11,GUL,dey loss out wen dey ain wahn fa do wa god wahn um fa do an dat bring big blessin ta de people wa ain jew
9539,ROM,11,GUL,bot de blessin gwine come tommuch wen all de jew people come back ta god now a da taak ta oona wa ain jew
9540,ROM,11,GUL,a de postle ta oona wa ain jew an a tink dis a great wok wa god gii me fa do
9541,ROM,11,GUL,bot a hope dat a gwine mek me own jew countryman dem jealous ob oona so dat god gwine sabe some ob dem cause ob me wok
9542,ROM,11,GUL,wen god ain sabe de jew people e mek de oda people een de wol come fa blongst ta um
9543,ROM,11,GUL,so den wen god tek de jew people fa be e own people gin dey gwine be people wa done dead an den lib gin ef de fus paat ob de bread a offrin ta god dat mean fa say dat de whole loaf blongst ta god
9544,ROM,11,GUL,an ef de root ob a tree a offrin ta god dat mean fa say dat de branch dem blongst ta god too
9545,ROM,11,GUL,dey done broke off some ob de branch dem ob de olib tree wa somebody been plant an dey done graft een a branch ob de wile olib tree jine um ta de olib tree wa e done plant
9546,ROM,11,GUL,oona wa ain jew stan jes like dat wile olib branch
9547,ROM,11,GUL,now oona da git de scrent an de life wa da come fom de olib tree wa been plant
9548,ROM,11,GUL,so den ya mus dohn tink dat ya mo betta den dem branch wa been cut off
9549,ROM,11,GUL,mus dohn brag bout dat ef ya do ya oughta memba dat ya jes a branch an no mo
9550,ROM,11,GUL,oona ain mek de root stanop scronga
9551,ROM,11,GUL,fa true de root de one wa da mek oona stanop scronga
9552,ROM,11,GUL,bot ya gwine say dat so e stan
9553,ROM,11,GUL,bot dem branch been broke off so dat a kin go dey een de place weh dey been
9554,ROM,11,GUL,dat true bot dey been broke off cause dey ain bleebe
9555,ROM,11,GUL,an oona da stan dey jes cause oona bleebe
9556,ROM,11,GUL,bot ya mus dohn git de big head bout dat
9557,ROM,11,GUL,oona mus tek cyah an keep on da bleebe god mo scronga
9558,ROM,11,GUL,god ain leh de jew people keep on da grow dem wa stan like de branch wa da grow pon de tree
9559,ROM,11,GUL,so den e ain gwine leh oona keep on da grow needa ef ya fall way fom um
9560,ROM,11,GUL,so dat mek we see dat god good bot e kin be haad pon a poson too
9561,ROM,11,GUL,god haad pon dem wa beena bleebe bot den stop bleebe an fall way fom um
9562,ROM,11,GUL,bot e good ta ya ef ya keep on da trus een god mussy
9563,ROM,11,GUL,bot ef ya ain trus um god gwine cut ya off too
9564,ROM,11,GUL,an de jew people ef dey change dey way an staat fa trus god gin god gwine graft um back een de place weh dey been
9565,ROM,11,GUL,cause god able fa do dat
9566,ROM,11,GUL,oona stan like dem branch wa been cut off a wile olib tree an wa dey done graft pon a olib tree wa been plant eben dough dat ain how dat fa be
9567,ROM,11,GUL,bot de jew people stan like dem branch ob de olib tree wa been plant
9568,ROM,11,GUL,e gwine be mo easy fa god fa graft dem branch wa been broke off back pon dey own tree gin
9569,ROM,11,GUL,me christian bredren a wahn oona fa ondastan dis secret wa god ain been leh people know
9570,ROM,11,GUL,a tell oona dis so dat ya ain gwine tink ya got sense tommuch
9571,ROM,11,GUL,dis de secret israel people ain faeba gwine hab haad head
9572,ROM,11,GUL,dey gwine keep on dat way jes til dem wa god done pick wa ain jew come ta god
9573,ROM,11,GUL,an so den god gwine sabe all de israel people
9574,ROM,11,GUL,like dey write een god book say de sabior gwine come outta zion an e gwine tek way all ebil fom de haat ob jacob chullun chullun
9575,ROM,11,GUL,dis me cobnant wid dem
9576,ROM,11,GUL,a gwine fagib dey sin
9577,ROM,11,GUL,cause de jew dem ton dey back pon de good nyews dey god enemy
9578,ROM,11,GUL,an dat been a hep ta oona wa ain jew
9579,ROM,11,GUL,bot cause dey de people god been pick god still da lob um cause ob wa e promise dey ole people leada dem
9580,ROM,11,GUL,god ain neba change e mind bout de people e pick or de blessin e gim
9581,ROM,11,GUL,oona wa ain jew ain beena do wa god tell oona fa do
9582,ROM,11,GUL,bot now god hab mussy pon oona cause de jew dem ain do wa e tell um fa do
9583,ROM,11,GUL,same fashion now de jew people dem ain do wa god wahn
9584,ROM,11,GUL,jes like e hab mussy pon oona now e kin hab mussy pon dem too
9585,ROM,11,GUL,cause people ain do wa god tell um fa do god leh um all go on dat way so dat dey ain able fa lef dey sin
9586,ROM,11,GUL,e done dat so dat e kin hab mussy pon all ob um
9587,ROM,11,GUL,god da bless all people fa true god got plenty sense wa no poson neba got an e know all ting ain nobody able fa splain tall wa god cide fa do ain nobody able fa ondastan e way like dey write een god book say ain nobody neba know wa de lawd da tink ain nobody tall able fa wise um bout wa e oughta do ain nobody neba gii nottin ta god so dat god gwine haffa gim sompin back cause god mek all ting
9588,ROM,11,GUL,e de one wa da keep all ting da wok jes like dey oughta wok
9589,ROM,11,GUL,an all ting dey fa e sake
9590,ROM,11,GUL,leh all de people praise god faeba amen
9591,ROM,12,GUL,so den me christian bredren cause god hab mussy pon oona een so many way a da beg ya fa gii all ya life ta god as a sacrifice wa da lib fa do e wok a sacrifice wa blongst ta god an gwine please um
9592,ROM,12,GUL,dat de true way we oughta woshup god
9593,ROM,12,GUL,oona mus dohn do tall like de people een dis wol do
9594,ROM,12,GUL,steada dat ya mus leh god change de way ya tink so dat all wa ya da do gwine change
9595,ROM,12,GUL,dat gwine mek ya able fa know wa god wahn wa good an wa da please um an how ya kin lib jes like ya oughta lib
9596,ROM,12,GUL,cause ob god blessin pon me a da tell ebry one ob oona say mus dohn git de big head an tink ya sompin wen ya ain
9597,ROM,12,GUL,steada dat ya mus hab sense wen ya tink bout yasef
9598,ROM,12,GUL,ebry one ob oona mus jedge yasef coddin ta hommuch god mek ya able fa trus um
9599,ROM,12,GUL,ebry poson got e one body wa got plenty diffunt paat
9600,ROM,12,GUL,an dem paat got diffunt wok an ebry paat da hep e body
9601,ROM,12,GUL,same fashion eben dough we da heapa people we come fa be one body cause we all trus een christ
9602,ROM,12,GUL,an ebry one ob we blongst ta all de oda res
9603,ROM,12,GUL,so ebrybody able fa do diffunt ting coddin ta how god mek um able fa do wid de powa an sense god gim
9604,ROM,12,GUL,ef god mek we able fa tell oda people god wod we mus do um coddin ta hommuch fait we got
9605,ROM,12,GUL,ef god mek we able fa hep oda people we mus do dat
9606,ROM,12,GUL,ef e mek somebody able fa laan people e mus do dat
9607,ROM,12,GUL,ef e mek somebody able fa courage people e mus do dat
9608,ROM,12,GUL,ef god gii somebody good haat fa gii some ob wa e got fa hep oda people e mus do dat wid all e haat
9609,ROM,12,GUL,ef god mek somebody able fa lead oda people e mus wok haad
9610,ROM,12,GUL,an whosoneba able fa hab mussy pon people wa got need fa hep e mus be heppy fa do um
9611,ROM,12,GUL,wen ya lob people ya mus lob um wid all ya haat
9612,ROM,12,GUL,mus hate wa ebil an hole on ta wa good da keep um een ya haat
9613,ROM,12,GUL,mus lob one noda like people wa blongst ta de same fambly
9614,ROM,12,GUL,an mus be heppy fa gii hona ta ya bredren
9615,ROM,12,GUL,ya mus neba be lazy
9616,ROM,12,GUL,mus wok haad
9617,ROM,12,GUL,an ya mus saab de lawd wid all ya haat
9618,ROM,12,GUL,wiles ya da wait wid good hope fa wa god gwine do fa ya ya oughta rejaice
9619,ROM,12,GUL,wen ya da suffa mus beah op onda ya trouble
9620,ROM,12,GUL,an ya mus pray all de time
9621,ROM,12,GUL,wen ya christian bredren ain got wa dey need ya mus gim paat ob ya own ting dem
9622,ROM,12,GUL,an mus all de time hep scranja dem an tek cyah ob um een ya house
9623,ROM,12,GUL,ya mus aks god fa bless de people wa da mek ya suffa
9624,ROM,12,GUL,ya mus dohn aks god fa cuss um
9625,ROM,12,GUL,mus aks god fa bless um
9626,ROM,12,GUL,wen people da rejaice ya mus rejaice long wid um an wen people saaful ya mus be saaful long wid um too
9627,ROM,12,GUL,lib peaceable wid one noda
9628,ROM,12,GUL,mus dohn be oppity bot sociate wid people dat oda people look down pon
9629,ROM,12,GUL,ya mus dohn tink ya got sense mo den oda people
9630,ROM,12,GUL,ef somebody da do ya bad ya mus dohn pay um bad back
9631,ROM,12,GUL,ya mus tek cyah fa try fa do dem ting wa right een all people eye
9632,ROM,12,GUL,ya mus do all ya able fa do so dat ya kin lib peaceable wid ebrybody
9633,ROM,12,GUL,me deah christian bredren wen somebody do ya bad ya mus dohn neba pay um bad back
9634,ROM,12,GUL,steada dat ya mus leh god jedge dat poson an gim e payback
9635,ROM,12,GUL,cause dey write een god book say de lawd say a gwine mek people wa da do oda people bad suffa fa de bad dey da do
9636,ROM,12,GUL,a gwine gim dey payback
9637,ROM,12,GUL,bot ya mus do like dey write een god book say ef ya enemy hongry ya mus gim sompin fa nyam
9638,ROM,12,GUL,ef e tosty mus gim sompin fa drink
9639,ROM,12,GUL,ef ya do dat ya gwine pile op heapa coal ob fire pon dey head
9640,ROM,12,GUL,ya mus dohn leh ebil win out oba ya
9641,ROM,12,GUL,ya mus win out oba ebil by de good ya do
9642,ROM,13,GUL,ebrybody mus do wa dem wa da rule een de gobment tell ya fa do
9643,ROM,13,GUL,cause ain nobody got tority fa rule lessin god gim dat tority
9644,ROM,13,GUL,god de one wa pit dem people dey
9645,ROM,13,GUL,so den de one wa go ginst de tority dem e da gwine ginst wa god say oughta be
9646,ROM,13,GUL,de one wa da do dat e gwine mek esef suffa jedgiment
9647,ROM,13,GUL,de people wa da do wa right dey ain scaid ob dem wa da rule oba um
9648,ROM,13,GUL,jes de people wa da do bad dey scaid ob dem wa da rule oba um
9649,ROM,13,GUL,ef ya ain wahn fa be scaid ob de one wa got tority ya mus do wa right
9650,ROM,13,GUL,den e gwine praise ya
9651,ROM,13,GUL,cause de poson wa got tority e god saabant wa da wok fa hep oona
9652,ROM,13,GUL,bot ef ya do bad ya oughta be scaid cause e got powa fa punish ya
9653,ROM,13,GUL,e god saabant fa jedge an punish dem people wa da do bad
9654,ROM,13,GUL,cause ob dat ya mus do wa de rula dem tell ya fa do
9655,ROM,13,GUL,ya mus dohn do um jes cause dey got tority fa jedge an punish ya
9656,ROM,13,GUL,ya mus do um too cause ya know eenside ya haat dat ya oughta do um
9657,ROM,13,GUL,same way so ya mus pay tax cause de tority dem da de wok wa god gim
9658,ROM,13,GUL,ya mus pay ebrybody wa ya owe um
9659,ROM,13,GUL,ef dey aks ya fa pay tax ya mus pay um
9660,ROM,13,GUL,an ya mus spec dem ya oughta spec an gii hona ta dem ya oughta gii hona ta
9661,ROM,13,GUL,mus dohn owe nobody no debt cep de debt dat oona mus lob one noda
9662,ROM,13,GUL,dem wa da lob one noda da do all wa de law ob god say dey oughta do
9663,ROM,13,GUL,de law dem wa god gii moses say man mus dohn lef e wife an go sleep wid oda ooman an ooman mus dohn lef e husban an go sleep wid oda man
9664,ROM,13,GUL,mus dohn kill
9665,ROM,13,GUL,mus dohn tief
9666,ROM,13,GUL,mus dohn cobish
9667,ROM,13,GUL,dem law yah an all de oda dem dey eenside dat one law wa say ya mus lob ya neighba jes like ya lob yasef
9668,ROM,13,GUL,wen ya lob ya neighba ya ain gwine do um no bad
9669,ROM,13,GUL,so den wen ya lob ya da do all wa de law say ya oughta do
9670,ROM,13,GUL,ya mus do dat cause ya know wa kind ob time we da lib een
9671,ROM,13,GUL,ya know dat de time fa wake op done come cause de day wen god gwine sabe we da come mo closa now den de time wen we fus been bleebe pon jedus christ
9672,ROM,13,GUL,de night mos pass
9673,ROM,13,GUL,de day close by now
9674,ROM,13,GUL,so den leh we stop do dem bad ting wa wickity people da do een de daak
9675,ROM,13,GUL,like sodja wa pit on dey aama een de day leh we tek op dem ting wa we kin fight wid an leh we be ready fa fight een de light
9676,ROM,13,GUL,leh we lib a clean life like people wa dey een de light ob day
9677,ROM,13,GUL,we mus dohn lib loose life
9678,ROM,13,GUL,mus dohn be dronka
9679,ROM,13,GUL,mus dohn lib bad life an do all kind ob ebil ting
9680,ROM,13,GUL,mus dohn fight wid people or git de big eye cause ob wa dey got
9681,ROM,13,GUL,steada dat mus leh de lawd jedus christ rule oba we
9682,ROM,13,GUL,an we mus dohn pay no mind ta dem bad ting wa we sinful haat tell we fa do
9683,ROM,14,GUL,oona mus gii a haaty welcome ta de one wa ain scrong een e fait yet
9684,ROM,14,GUL,mus dohn aagy wid um bout wa e tink right fa do
9685,ROM,14,GUL,some people bleebe dey kin nyam all kinda food
9686,ROM,14,GUL,bot oda people wa ain scrong een dey fait yet dey ain nyam no meat tall
9687,ROM,14,GUL,dem people wa tink e right fa nyam all kinda food dey mus dohn tink dey mo betta den de people wa ain tink e right fa nyam no meat
9688,ROM,14,GUL,an dem people wa ain tink e right fa nyam all kinda food dey mus dohn jedge dem wa tink e right fa nyam all kinda ting cause god done welcome um fa be e own
9689,ROM,14,GUL,ya mus dohn jedge somebody else saabant ainty
9690,ROM,14,GUL,de one wa de saabant da wok fa e de one fa tell um ef e da do good or ef e da do bad
9691,ROM,14,GUL,de saabant gwine do wa e oughta do cause de lawd able fa mek um do wa e oughta do
9692,ROM,14,GUL,some people tink one day mo betta den noda day an oda people tink dey ain no day mo betta den noda
9693,ROM,14,GUL,ebrybody mus mek op e mind fa esef wa right
9694,ROM,14,GUL,de one wa tink one day mo betta den noda e do dat fa gii hona ta de lawd
9695,ROM,14,GUL,an de one wa tink e right fa nyam all kinda food e da nyam um fa gii hona ta de lawd cause e da tell god tankya fa de food
9696,ROM,14,GUL,same way so de one wa ain nyam some kinda food e da do dat fa gii hona ta de lawd an e tell god tankya
9697,ROM,14,GUL,ain none ob we lib jes fa do wa we wahn an ain none ob we dead jes cause we wahn fa
9698,ROM,14,GUL,cause wiles we da lib we oughta lib fa please de lawd
9699,ROM,14,GUL,an wen we dead we dead fa de lawd
9700,ROM,14,GUL,so den wiles we da lib an wen we dead we blongst ta de lawd
9701,ROM,14,GUL,cause dat wa mek christ dead an git op fa lib gin fa mek um lawd ob all people dem wa done dead an dem wa ain dead yet
9702,ROM,14,GUL,so ain none ob oona oughta jedge ya christian broda ainty
9703,ROM,14,GUL,an ain none ob oona oughta tink e mo betta den noda christian broda ainty
9704,ROM,14,GUL,cause we all got fa stanop fo god wa gwine jedge we
9705,ROM,14,GUL,dey write een god book say de lawd say sho as a da lib a promise dat all people gwine kneel down fo me fa woshup me
9706,ROM,14,GUL,an all people gwine tell een de open who a da
9707,ROM,14,GUL,so den ebry one ob we gwine haffa ansa ta god fa wa e done een dis wol
9708,ROM,14,GUL,so den we mus dohn jedge one noda no mo
9709,ROM,14,GUL,steada dat ebrybody oughta mek op dey mind dat dey ain gwine do nottin wa gwine mek dey christian broda stumble or fall eenta sin
9710,ROM,14,GUL,a blongst ta de lawd jedus an dat mek me know fa sho dat dey ain no food wa ain right fa nyam
9711,ROM,14,GUL,bot ef somebody bleebe e ain right fa nyam sompin den e ain right fa dat poson fa nyam um
9712,ROM,14,GUL,ef ya christian broda git opsot cause ob sompin ya nyam ya ain da waak een de way ob lob
9713,ROM,14,GUL,ya mus dohn nyam jes anyting ya wahn ef dat gwine stroy a poson wa christ dead fa
9714,ROM,14,GUL,ya mus dohn do nottin ya bleebe fa be good ef dat gwine mek ya christian broda sin an den oda people shrow slam pon ya
9715,ROM,14,GUL,cause god rule ain bout ting we oughta nyam or ting we oughta drink
9716,ROM,14,GUL,god rule bout how fa lib scraight an peaceable wid people an de joy wa de holy sperit da pit een we haat
9717,ROM,14,GUL,de one wa da saab christ een dis way e da mek god heppy wid um an people too gwine like wa e da do
9718,ROM,14,GUL,so den we mus try all de time fa do dem ting wa gwine bring peace an wa gwine hep we mek one noda mo an mo scronga een dey fait
9719,ROM,14,GUL,ya mus dohn stroy de wok ob god fa sake ob food
9720,ROM,14,GUL,ya kin nyam all kind ob food bot ya mus dohn nyam nottin wa gwine mek noda poson sin
9721,ROM,14,GUL,ya mus dohn nyam meat needa drink no wine or do no oda ting wa gwine mek ya christian broda sin
9722,ROM,14,GUL,wasoneba ya bleebe bout wa right fa nyam or fa drink ya mus lef dat tween yasef an god
9723,ROM,14,GUL,wen somebody da do ting wa e bleebe fa be right an e ain doubt needa say ta esef e done wrong dat one heppy fa true
9724,ROM,14,GUL,bot ef somebody doubt een e haat wen e da nyam some kind ob food den e da condemn esef cause e ain bleebe e da do right
9725,ROM,14,GUL,ef we do sompin wa we ain bleebe right we da sin
9726,ROM,15,GUL,we wa stan scrong een god way oughta beah op wid dem wa ain scrong yet
9727,ROM,15,GUL,we mus dohn do jes wa we wahn fa wesef
9728,ROM,15,GUL,ebry one ob we mus please we christian bredren da do wa good fa dem fa hep um stan mo scronga een de way
9729,ROM,15,GUL,eben christ ain been do all wa e do jes fa please esef
9730,ROM,15,GUL,dey write een god book say people been sult ya bot wa dey say da sult me too
9731,ROM,15,GUL,ebryting wa been write down een god book way back dey dat been write down fa laan we so dat we kin look fowaad ta wa gwine come
9732,ROM,15,GUL,cause god book da courage we an gii we hope
9733,ROM,15,GUL,an a da pray dat god wa da courage people an mek um able fa beah wa come e gwine mek oona able fa gree togeda an lib peaceable cause oona da waak togeda een de way ob jedus christ so dat oona all togeda wid one haat gwine praise god de fada ob we lawd jedus christ
9734,ROM,15,GUL,so oona mus gii haaty welcome ta one noda an cept um een ya haat jes like christ welcome an cept oona so dat people gwine praise god
9735,ROM,15,GUL,cause a da tell oona say christ come fa saab de jew people fa show dat god da do wa e been promise we ole people leada dem
9736,ROM,15,GUL,an christ come too fa mek de people wa ain jew praise god cause e hab mussy pon um
9737,ROM,15,GUL,like dey write een god book say so den a gwine praise ya mongst all de nation dem
9738,ROM,15,GUL,a gwine sing praise ta ya name
9739,ROM,15,GUL,an dey write gin een god book say oona wa ain jew oona oughta praise god long wid dem wa god done pick an dey write gin say oona all wa ain jew oona oughta praise de lawd
9740,ROM,15,GUL,leh all people praise um an isaiah too say one poson fom jesse fambly line gwine come
9741,ROM,15,GUL,god gwine mek um rule oba all de nation dem an dey gwine pit dey hope een um
9742,ROM,15,GUL,a da pray dat god wa da mek we hab hope e gwine mek oona full op wid all joy an peace as oona da trus een um so dat de powa ob de holy sperit gwine mek oona look fowaad mo an mo ta wa god gwine do
9743,ROM,15,GUL,me christian bredren a feel sho bout oona dat oona good people
9744,ROM,15,GUL,oona know all wa oona need fa know an oona able fa laan one noda
9745,ROM,15,GUL,stillyet een dis letta a da memba oona gin bout some ob de ting dem wa a beena tell oona bout
9746,ROM,15,GUL,a ain hide nottin cause god gii me dis special wok fa do
9747,ROM,15,GUL,e sen me fa wok fa jedus christ mongst de people wa ain jew
9748,ROM,15,GUL,e mek me fa wok like a priest fa tell dem people de good nyews wa god gii we so dat dem wa ain jew kin bleebe pon christ an stan like a offrin wa please god
9749,ROM,15,GUL,de holy sperit mek dey haat clean an mek um god own people
9750,ROM,15,GUL,so cause a one wid jedus christ a kin be proud ob me wok fa god
9751,ROM,15,GUL,a ain gwine taak bout nottin bot wa christ mek me able fa say an do fa bring dem people wa ain jew fa saab god
9752,ROM,15,GUL,e god sperit wa gii me de powa fa do de miracle an sign dem wa a done
9753,ROM,15,GUL,so wiles a da trabel fom jerusalem all de way roun ta de province ob illyricum a beena tell people de good nyews bout christ
9754,ROM,15,GUL,a jes wahn fa tell de good nyews weh de people ain neba been yeh bout christ yet
9755,ROM,15,GUL,dat way a ain gwine do wa noda poson done been staat fa do like a man wa da build a house pon a foundation wa noda man done pit down
9756,ROM,15,GUL,steada dat like dey write een god book say de people dem wa nobody ain neba tell bout christ dey gwine see
9757,ROM,15,GUL,an dem wa ain neba yeh bout um yet dey gwine ondastan
9758,ROM,15,GUL,cause ob dis wok plenty time wen a been wahn fa come fa see oona a ain been able fa come
9759,ROM,15,GUL,bot now dat a done done me wok een dis place yah an cause a been wahn fa a long time fa come see oona a plan fa come ta oona
9760,ROM,15,GUL,a da look fowaad fa see oona wen a pass by dey pon me way ta spain
9761,ROM,15,GUL,an a like fa hab oona hep me go dey atta a wisit dey wid oona fa a leetle wile
9762,ROM,15,GUL,bot now a da gwine ta jerusalem fa hep god people dey
9763,ROM,15,GUL,cause de choch memba dem een macedonia an achaia been wahn fa gii some money ta god people een jerusalem wa ain got nottin
9764,ROM,15,GUL,dey mek op dey mind fa do dat
9765,ROM,15,GUL,an fa true dey oughta hep dem wa ain got nottin dey een jerusalem cause de people wa ain jew been git dey paat een god blessin fom de jew dem
9766,ROM,15,GUL,so den dem wa ain jew oughta hep de jew dem an bless um wid wa dey need fa lib
9767,ROM,15,GUL,wen a done done dat wok een jerusalem wen a done gim all de money wa de people een macedonia an achaia been geda fa um den a gwine lef dey an come see oona wiles a da pass by pon me way ta spain
9768,ROM,15,GUL,a know dat wen a come ta oona a gwine come full op wid blessin wa christ gii me fa oona
9769,ROM,15,GUL,me christian bredren cause ob we fait een we lawd jedus christ an de lob wa god sperit pit een we haat a da beg ya fa jine wid me fa pray ta god fa me wid all ya haat
9770,ROM,15,GUL,pray dat de people een judea wa ain bleebe pon jedus ain gwine do me no haam an dat god people een jerusalem gwine be heppy fa wa a gwine do fa um
9771,ROM,15,GUL,pray fa dem ting so dat ef god wahn um fa be a gwine come ta oona wid joy een me haat an a gwine spen some time dey wid oona an we gwine courage one noda
9772,ROM,15,GUL,a pray dat god wa da gii we peace gwine be wid all ob oona amen
9773,ROM,16,GUL,we christian sista phoebe wa da saab de choch dey een cenchrea e a good poson
9774,ROM,16,GUL,a da aks oona fa gim haaty welcome cause e blongst ta de lawd an dat de way people wa blongst ta de lawd oughta welcome one noda
9775,ROM,16,GUL,hep um wid wasoneba e wahn cause e beena hep plenty people an e beena hep me too
9776,ROM,16,GUL,a da tell priscilla an aquila hey
9777,ROM,16,GUL,dey beena wok fa jedus christ wid me
9778,ROM,16,GUL,dey been ready fa dead fa me sake
9779,ROM,16,GUL,me an all de choch people wa ain jew da tell um tankya
9780,ROM,16,GUL,an a da tell de choch people wa da meet een dey house hey
9781,ROM,16,GUL,a da tell me deah fren epaenetus hey
9782,ROM,16,GUL,e been de fus one fa bleebe pon christ een de province ob asia
9783,ROM,16,GUL,a da tell mary wa beena wok haad fa oona hey
9784,ROM,16,GUL,a da tell andronicus an junias hey
9785,ROM,16,GUL,dey jew people jes like me an dey been dey een de jailhouse wid me
9786,ROM,16,GUL,dey done git plenty hona mongst de postle dem an dey been bleebe pon christ fo me
9787,ROM,16,GUL,a da tell ampliatus hey
9788,ROM,16,GUL,e me deah fren een de lawd
9789,ROM,16,GUL,a da tell urbanus hey
9790,ROM,16,GUL,e a man wa da wok fa christ wid we
9791,ROM,16,GUL,an a da tell me deah fren stachys hey
9792,ROM,16,GUL,a da tell apelles hey
9793,ROM,16,GUL,e been pit ta de test an beena show dat e true ta christ fa sho
9794,ROM,16,GUL,a da tell aristobulus fambly hey
9795,ROM,16,GUL,a da tell herodion hey
9796,ROM,16,GUL,e a jew jes like me
9797,ROM,16,GUL,an a da tell de bredren wa dey een narcissus house hey
9798,ROM,16,GUL,a da tell tryphena an tryphosa dem ooman wa da da wok fa de lawd hey
9799,ROM,16,GUL,an a da tell me deah fren persis hey
9800,ROM,16,GUL,e da wok haad fa de lawd
9801,ROM,16,GUL,a da tell rufus hey
9802,ROM,16,GUL,e a good broda een de lawd
9803,ROM,16,GUL,an a da tell rufus modda hey
9804,ROM,16,GUL,e beena hep me jes like a been e own chile
9805,ROM,16,GUL,a da tell asyncritus phlegon hermas patrobas hermes an de oda christian bredren wa dey wid um hey
9806,ROM,16,GUL,a da tell philologus julia nereus an e sista an olympas an all god people dey wid um hey
9807,ROM,16,GUL,tell one noda hey een christian lob
9808,ROM,16,GUL,all de people een de christian choch dem wa dey yah da tell oona hey
9809,ROM,16,GUL,me christian bredren a da beg oona fa watch out fa dem people wa da mek oona aagy wid one noda an opsot people fa mek um ton way fom god an staat fa bleebe oda ting
9810,ROM,16,GUL,dey da do ting wa go ginst wa we beena laan oona
9811,ROM,16,GUL,oona mus dohn hab nottin fa do wid dem
9812,ROM,16,GUL,de people wa da do dem kinda ting yah dey ain da do de wok ob we lawd jedus christ
9813,ROM,16,GUL,dey da wok fa sattify jes deysef
9814,ROM,16,GUL,dey got sweet mout an dey taak fine fa ceebe de mind dem ob people wa ain know dey da do bad
9815,ROM,16,GUL,all de people beena yeh how oona da folla de way ob de good nyews wid all ya haat an dat mek me full op wid joy fa wa ya da do
9816,ROM,16,GUL,bot a wahn ya fa git sense fa know fa do wa good an mek ya so ya ain got nottin fa do wid ebil
9817,ROM,16,GUL,an purty soon god wa da gii we peace gwine stroy satan powa an pit um onda ya foot
9818,ROM,16,GUL,de blessin ob we lawd jedus christ be pon oona
9819,ROM,16,GUL,timothy wa da wok wid me da tell oona hey
9820,ROM,16,GUL,an lucius jason an sosipater dey da tell oona hey
9821,ROM,16,GUL,dey jew people jes like me
9822,ROM,16,GUL,a tertius oona christian broda wa da write dis letta fa paul a da tell oona hey
9823,ROM,16,GUL,gaius da tell oona hey
9824,ROM,16,GUL,a da stay een e house an all de people ob de choch da meet een e house too
9825,ROM,16,GUL,erastus wa da keep de money fa de city an we christian broda quartus da tell oona hey
9826,ROM,16,GUL, a da pray dat de blessin ob we lawd jedus christ be wid all ob oona
9827,ROM,16,GUL,amen leh we praise god god able fa mek oona stan mo an mo scronga een oona fait coddin ta de good nyews bout jedus christ wa a beena tell oona an coddin ta wa a beena tell oona bout de true ting dem wa been hide fom people fom wen de wol staat
9828,ROM,16,GUL,bot now god done mek a heapa people know dis true ting wa a beena tell bout wa de prophet dem been write coddin ta wa god wa da lib faeba tell me fa do so dat all people een de wol kin bleebe an do wa e tell um fa do
9829,ROM,16,GUL,god an nobody else got sense een all ting
9830,ROM,16,GUL,leh we praise um faeba shru jedus christ
9831,ROM,16,GUL,amen
9832,1CO,1,GUL,a paul wa god call fa be postle ob jedus christ cause dat wa god wahn da write dis yah letta long wid broda sosthenes
9833,1CO,1,GUL,we da write ta oona god choch dey een corinth oona wa jedus christ done clean op an call fa be god own people
9834,1CO,1,GUL,an we da write too ta all dem people all oba wa pray een de name ob we lawd jedus christ cause e we lawd an dey lawd too
9835,1CO,1,GUL,we pray fa god we fada an we lawd jedus christ bless oona an gii oona peace een oona haat
9836,1CO,1,GUL,a da tell me god tankya all de time fa e blessin pon oona wen oona come fa be one wid jedus christ cause een christ e done mek oona rich een ebry way een all oona say an all oona ondastan een oona haat
9837,1CO,1,GUL,de good nyews bout christ done come fa tek a stan een oona haat
9838,1CO,1,GUL,cause ob dat oona ain gone dout none ob dem blessin ob de sperit wiles oona da wait fa dat time wen de lawd jedus christ gwine come back
9839,1CO,1,GUL,e gwine keep on da mek oona scrong all de way ta de end so dat god ain gwine find nottin fa condemn oona fa wen dat day come wen we lawd jedus christ come back
9840,1CO,1,GUL,oona kin trus god fa do all wa e promise
9841,1CO,1,GUL,e done call oona fa folla longside e son we lawd jedus christ
9842,1CO,1,GUL,me christian bredren a da beg oona by de tority ob de name ob we lawd jedus christ oona all mus gree wid one noda een de way oona tink an een wa oona wahn fa do
9843,1CO,1,GUL,den dey ain gwine be nottin fa oona fa spute bout
9844,1CO,1,GUL,a da tell oona dis me bredren cause some ob de people fom chloe house done bring me wod say quarrellin gwine on mongst oona
9845,1CO,1,GUL,leh me splain wa a mean one ob oona da say a da do wa paul say
9846,1CO,1,GUL,noda da say a da do wa apollos say
9847,1CO,1,GUL,some oda one ob oona da say a da do wa cephas say
9848,1CO,1,GUL,an noda one da say a da do wa christ say
9849,1CO,1,GUL,christ ain teah op eenta diffunt paat ainty
9850,1CO,1,GUL,a paul ain been de one wa dey done kill pon de cross fa oona ainty
9851,1CO,1,GUL,an wen oona git bactize dey ain bactize oona een paul name ainty
9852,1CO,1,GUL,a tank de lawd dat a ain bactize none ob oona cep fa crispus an gaius
9853,1CO,1,GUL,so den dey ain nobody kin say oona been bactize een me name
9854,1CO,1,GUL,a done bactize stephanas too an all dem wa lib een e house
9855,1CO,1,GUL,oda den dat a ain memba ef a bactize no oda poson christ ain sen me so a kin bactize people
9856,1CO,1,GUL,e sen me so a kin go roun da tell people de good nyews
9857,1CO,1,GUL,an a ain fa tell um wid purty wod
9858,1CO,1,GUL,a da tell um plain cause a ain wahn fa tek nottin way fom de powa ob christ pon de cross
9859,1CO,1,GUL,de trute bout de cross ain mek no sense tall ta dem wa pon dey way fa be loss faeba
9860,1CO,1,GUL,bot ta we wa god da sabe dat show de powa ob god
9861,1CO,1,GUL,dey done write een god book say a gwine tek de wise wod ob de people dem wa nyuse jes dey own sense an a gwine bring um ta nottin
9862,1CO,1,GUL,all de laanin dem people git fom book a gwine chunk um out
9863,1CO,1,GUL,weh dem people wa hab a heapa sense
9864,1CO,1,GUL,weh de jew law teacha dem
9865,1CO,1,GUL,weh dem wa kin aagy good een de wol taday
9866,1CO,1,GUL,god done show dat all de sense dat people got een dis wol plain foolish
9867,1CO,1,GUL,god mek um so dat de people ob dis wol ain know um by dey own sense
9868,1CO,1,GUL,god nyuse a foolish story fa sabe dem wa da bleebe pon um
9869,1CO,1,GUL,de jew people wahn fa see miracle an dem wa ain jew da try fa figga ting out by dey own sense
9870,1CO,1,GUL,bot now we da tell people bout christ an how e done dead pon de cross
9871,1CO,1,GUL,dat bumfumble de jew dem an dem wa ain jew dey say dat ain mek no sense tall
9872,1CO,1,GUL,bot ta dem wa god call fa come ta um jew people an dem wa ain jew all two we preach bout christ god powa an god sense
9873,1CO,1,GUL,cause wa god do dat look like e ain mek no sense een people eye dat mek way mo sense fa true den people sense
9874,1CO,1,GUL,an wen people tink god weak eben den e got mo powa den all de scrent ob man
9875,1CO,1,GUL,me christian bredren memba wa kind ob people oona been wen god call oona
9876,1CO,1,GUL,ain many ob oona hab sense coddin ta de people ob de wol
9877,1CO,1,GUL,ain many ob oona hab powa
9878,1CO,1,GUL,ain many ob oona bon eenta portant fambly
9879,1CO,1,GUL,bot god pick wa people een de wol tink ain mek no sense tall fa shame dem wa got dis wol sense
9880,1CO,1,GUL,e pick dem wa ain got no powa tall fa shame dem wa scrong
9881,1CO,1,GUL,god pick dem wa people hole cheap an tink dey ain wot nottin
9882,1CO,1,GUL,god do dat fa mek wa people ob de wol tink walyable mount ta nottin
9883,1CO,1,GUL,cause ob dis dey ain nobody kin brag bout nottin front ob god
9884,1CO,1,GUL,god de one wa mek oona come fa be one wid jedus christ
9885,1CO,1,GUL,god gii we good sense
9886,1CO,1,GUL,christ mek all ting right tween we an god
9887,1CO,1,GUL,e mek we come fa be god own people an set we free
9888,1CO,1,GUL,so den like dey write een god book say ef people wahn fa brag leh um brag bout wa de lawd done
9889,1CO,2,GUL,me christian bredren wen a come ta oona fa tell de true wod bout god a ain neba nyuse no fine wod like a got a heapa laanin
9890,1CO,2,GUL,cause a been mek op me mind fa taak bout nottin bot jes jedus christ an how dey done kill um pon de cross
9891,1CO,2,GUL,a come ta oona weak an scaid an a beena tremble
9892,1CO,2,GUL,wen a beena laan oona bout jedus a ain taak wid no sweet purty wod wa come fom jes wa people know
9893,1CO,2,GUL,stead ob dat wen a taak bout jedus oona come fa know fa sho dat de powa ob god sperit da wok een me
9894,1CO,2,GUL,so den oona know fa sho dat oona ain trus een jedus jes cause ob wa people know
9895,1CO,2,GUL,oona trus een jedus cause ob god powa
9896,1CO,2,GUL,stillyet wen we mongst people wa trus een christ we da taak ta um wid wod wa hab plenty sense
9897,1CO,2,GUL,we ain nyuse de kinda sense wa people ob dis wol teach needa ob de leada dem wa da rule een de wol
9898,1CO,2,GUL,dey all dem da come ta nottin
9899,1CO,2,GUL,bot de kinda sense we da taak dat god own wa e ain leh people know bout
9900,1CO,2,GUL,dat de kinda sense dat god done pick fa we glory fo e mek de wol
9901,1CO,2,GUL,ain none ob dem rula ob dis wol wa been ondastan dat kinda sense cause ef dey been ondastan dat dem rula ain been fa nail de lawd ob glory pon de cross
9902,1CO,2,GUL,bot like dey write een god book say wa nobody ain neba see wa nobody ain neba yeh wa nobody ain neba study e head bout dat de ting fa true dat god been git ready fa dem wa lob um
9903,1CO,2,GUL,bot god hab e sperit show we dis yah wa e ain neba show people fo now
9904,1CO,2,GUL,god sperit find out ebryting eben all de secret ting dem bout god
9905,1CO,2,GUL,cause nobody ain know wa noda poson da tink bout eenside dat poson haat
9906,1CO,2,GUL,jes dat poson own sperit eenside um know dat
9907,1CO,2,GUL,same way so nobody ain ondastan wa god da tink bout cep god own sperit
9908,1CO,2,GUL,we ain got de sperit ob de wol eenside we
9909,1CO,2,GUL,we got de holy sperit wa god sen we so dat we kin ondastan all dem ting wa god gii we
9910,1CO,2,GUL,so den wen we tell dem ting yah we ain taak wid de kinda sense people laan we
9911,1CO,2,GUL,we da taak dem wod dat god sperit show we
9912,1CO,2,GUL,wen we laan people wa leh god sperit rule oba um we splain bout dem true ting dat de sperit da tell we
9913,1CO,2,GUL,de poson wa ain got god sperit eenside um e ain pay no mind ta dem ting dat god sperit da gii we cause dem ting ain mek no sense tall ta um
9914,1CO,2,GUL,e ain able fa ondastan um cause e god sperit wa able fa mek people ondastan dem ting
9915,1CO,2,GUL,bot de poson wa leh god sperit rule oba um e able fa jedge all ting
9916,1CO,2,GUL,bot ain nobody kin jedge de poson wa hab god sperit
9917,1CO,2,GUL,cause like dey write een god book say whodat kin ondastan wa de lawd da study e head bout
9918,1CO,2,GUL,ain nobody able fa tell um wa fa do ainty
9919,1CO,2,GUL,bot we da tink same way christ da tink
9920,1CO,3,GUL,me christian bredren a ain been able fa taak ta oona same like a taak ta people dat leh god sperit rule oba um
9921,1CO,3,GUL,a been haffa taak ta oona same like a taak ta people wa leh ting een dis wol rule oba um like leetle chullun wa ain ondastan christ way yet
9922,1CO,3,GUL,e stan like a beena gii oona milk fa drink
9923,1CO,3,GUL,a ain gii oona meat fa nyam cause oona ain been ready fa dat yet
9924,1CO,3,GUL,an oona ain ready fa um eben now
9925,1CO,3,GUL,oona keep on da lib like oona leh ting ob dis wol rule oba oona
9926,1CO,3,GUL,oona wahn wa oda people got an aagy wid one noda an ain gree togeda
9927,1CO,3,GUL,dat show dat oona da lib like oona leh ting ob dis wol rule oba oona ainty
9928,1CO,3,GUL,fa true oona da do jes like people een dis wol
9929,1CO,3,GUL,some ob oona say a da do wa paul say
9930,1CO,3,GUL,an noda say a da do wa apollos say
9931,1CO,3,GUL,dat show fa true dat oona da do jes like people ob dis wol ainty
9932,1CO,3,GUL,atta all who apollos
9933,1CO,3,GUL,who paul
9934,1CO,3,GUL,we jes god saabant dat beena taak bout god ta oona so dat oona come fa bleebe pon jedus
9935,1CO,3,GUL,apollos an me each one ob we jes da do de wok dat god gii we fa do
9936,1CO,3,GUL,a beena plant de seed een oona haat
9937,1CO,3,GUL,apollos wata um
9938,1CO,3,GUL,bot god de one dat mek de plant grow
9939,1CO,3,GUL,so den de one wa plant de seed an de one wa wata um dey all two ain nottin
9940,1CO,3,GUL,god de one wa count mo den all cause e da mek de plant grow
9941,1CO,3,GUL,de one wa plant an de one wa wata all two wok fa de same ting
9942,1CO,3,GUL,an god gwine gii ebrybody e pay fa de wok e done
9943,1CO,3,GUL,cause we paatna fa do god wok togeda
9944,1CO,3,GUL,an oona stan like fiel dat god da wok
9945,1CO,3,GUL,oona stan too like house dat god da build
9946,1CO,3,GUL,god mek um so dat a been able fa do de wok fa be de massa builda wa got sense
9947,1CO,3,GUL,a done pit down de solid groun
9948,1CO,3,GUL,noda poson da build pontop um
9949,1CO,3,GUL,bot ebry poson mus tek cyah how e da build
9950,1CO,3,GUL,jedus christ de onliest solid groun
9951,1CO,3,GUL,ain nobody able fa pit down no oda solid groun
9952,1CO,3,GUL,now den wen people da build pontop dis yah solid groun some ob um been nyuse gole silba or fine stone
9953,1CO,3,GUL,oda people kin nyuse wood hay or straw fa build
9954,1CO,3,GUL,ebrybody gwine know de kind ob wok good or bad dat ebrybody done wen e beena build
9955,1CO,3,GUL,dey gwine know how people done wen de day come wen god gwine jedge all people
9956,1CO,3,GUL,dat gwine show ebrybody bout um
9957,1CO,3,GUL,cause dat de day wen de fire gwine show jes wa kind ob wok ebry poson done
9958,1CO,3,GUL,dat fire gwine test um fa see ef e done good wok or ef e wok bad
9959,1CO,3,GUL,ef wa a poson done build pontop de solid groun ain bun op een de fire god gwine gim e payback fa e wok
9960,1CO,3,GUL,bot ef wa a poson done build git bun op een de fire dat poson gwine loss out
9961,1CO,3,GUL,e gwine be sabe bot e gwine come out like somebody wa been fa bun eenside a fire bot jes haadly git out
9962,1CO,3,GUL,fa sho oona know dat oona god own house an god sperit da lib eenside oona ainty dough
9963,1CO,3,GUL,ef a poson stroy god own house god gwine stroy dat poson
9964,1CO,3,GUL,cause dat god own house wa blongst ta um dat de poson stroy
9965,1CO,3,GUL,an fa true oona god own house
9966,1CO,3,GUL,mus dohn none ob oona bleebe wa ain true
9967,1CO,3,GUL,ef one mongst oona tink e got sense coddin ta people ob dis wol e mus pit way e own sense an be like a fool wa ain mek no sense so dat e kin git sense fa true
9968,1CO,3,GUL,cause wa de people ob dis wol tink mek sense dat ain mek no sense tall een god eye
9969,1CO,3,GUL,like dey write een god book say de lawd da ketch dem wa nyuse dey own sense een dis wol an trap um een dey foxy way
9970,1CO,3,GUL,an dey write gin say de people dat got sense jes coddin ta dis wol de lawd know dat wa dey da study bout ain wot nottin
9971,1CO,3,GUL,so den ain nobody oughta brag bout wa people kin do
9972,1CO,3,GUL,ain nottin dat ain blongst ta oona
9973,1CO,3,GUL,paul apollos an peter dis wol an life an det dem ting wa dey yah now an dem wa gwine come fa be bye an bye all dem blongst ta oona
9974,1CO,3,GUL,an oona blongst ta christ an christ blongst ta god
9975,1CO,4,GUL,people oughta know dat we christ saabant an god gii we chaage fa mek people know dem ting bout god dat people ain neba know
9976,1CO,4,GUL,an fodamo dem wa been pit een chaage mus show dat dey gwine do wasoneba dey massa tell um fa do
9977,1CO,4,GUL,now a ain warry much tall ef oona or some oda people jedge me
9978,1CO,4,GUL,fa true a ain eben jedge mesef
9979,1CO,4,GUL,een me haat a tink a ain guilty ob nottin
9980,1CO,4,GUL,bot dat ain mean a ain got no fault
9981,1CO,4,GUL,de lawd e de one wa da jedge me
9982,1CO,4,GUL,so oona mus dohn jedge nobody fo de right time come
9983,1CO,4,GUL,oona mus wait til de lawd come
9984,1CO,4,GUL,e gwine bring ta light de ting dem wa dey een de daak now
9985,1CO,4,GUL,e gwine mek ebrybody know wa people wahn een dey haat fa do
9986,1CO,4,GUL,wen de lawd come dat de time wen god gwine praise ebry poson coddin ta how dat poson oughta git praise
9987,1CO,4,GUL,me christian bredren fa oona sake a da taak bout apollos an mesef fa laan oona dat oona oughta jes folla de ting dem wa been write down
9988,1CO,4,GUL,mus dohn do nottin mo
9989,1CO,4,GUL,den none ob oona ain gwine brag bout one poson an ton ya back pon noda one
9990,1CO,4,GUL,whodat mek oona mo betta den oda people
9991,1CO,4,GUL,god gii oona wasoneba oona got ainty
9992,1CO,4,GUL,so den ef dat so hoccome oona da brag an mek like god ain gii oona wa oona got
9993,1CO,4,GUL,oona tink now oona done git all oona need ainty
9994,1CO,4,GUL,oona done git rich oona da lib like king eben dough we ain been dey wid oona ainty
9995,1CO,4,GUL,a wish oona been king fa true so we too kin rule longside oona
9996,1CO,4,GUL,cause e seem ta me dat god pit we wa postle way down low een de las place ob all jes like people dat been condemn fa dead een front ob all de oda people an de angel dem too
9997,1CO,4,GUL,we fool fa christ bot oona got sommuch sense fom christ ainty
9998,1CO,4,GUL,we ain got no scrent bot oona scrong fa true ainty dough
9999,1CO,4,GUL,people gii oona hona an pit oona way op high
10000,1CO,4,GUL,bot dey ain gii we no hona tall right op ta now we ain got nuff fa nyam an drink
10001,1CO,4,GUL,we ain hab nottin bot rag fa weah
10002,1CO,4,GUL,people keep on da beat we an mek we suffa bad
10003,1CO,4,GUL,an we jes keep on gwine fom place ta place
10004,1CO,4,GUL,we da wok haad wid we own han
10005,1CO,4,GUL,wen people hole we cheap we bless um
10006,1CO,4,GUL,wen dey mek we suffa we keep on pit op wid um
10007,1CO,4,GUL,wen dey shrow slam pon we we ansa um wid good wod
10008,1CO,4,GUL,eben right op ta now we ain no mo den trash ta de people ob dis wol
10009,1CO,4,GUL,dey tink we ain wot nottin tall a ain write dis yah fa mek oona shame
10010,1CO,4,GUL,a da write dis ta oona fa laan oona how oona oughta waak cause oona jes like me own chullun dat a lob
10011,1CO,4,GUL,eben ef oona got a whole heapa people fa watch out fa oona wiles oona da waak een christ way oona ain got bot jes one fada een christ
10012,1CO,4,GUL,a come fa be oona fada een jedus christ wen a tell oona de good nyews
10013,1CO,4,GUL,so den a da beg oona fa waak wid christ jes like a da waak wid um
10014,1CO,4,GUL,dat wa mek me sen timothy ta oona
10015,1CO,4,GUL,e jes like me own son
10016,1CO,4,GUL,a lob um an e da do wa de lawd tell um fa do
10017,1CO,4,GUL,timothy gwine memba oona bout how a da waak een de way ob life dat jedus christ gii me
10018,1CO,4,GUL,dat wa a laan dem een de choch ebryweh
10019,1CO,4,GUL,some ob oona been git biggity cause oona tink a ain been gwine come see oona
10020,1CO,4,GUL,bot ef de lawd say so ain gwine be long tall fo a come ta oona
10021,1CO,4,GUL,den a gwine find out wa dem biggity people yah got powa fa do an not jes wa dey da taak bout
10022,1CO,4,GUL,wen god da rule een people haat ain de wod dey da taak dat matta
10023,1CO,4,GUL,e god powa dat matta
10024,1CO,4,GUL,wa way oona wahn me fa come ta oona
10025,1CO,4,GUL,oona wahn me fa come ta oona wid a stick or wid a haat ob lob an da taak soft ta oona
10026,1CO,5,GUL,fa true people da tote de nyews say some mongst oona een de choch da lib loose life
10027,1CO,5,GUL,an dat so bad dat eben dem wa ain know god ain lib dat way
10028,1CO,5,GUL,a yeh say one man da sleep wid e stepmodda dey stillyet oona biggity down stead ob dat oona oughta be too saary ainty
10029,1CO,5,GUL,oona oughta mek de man wa lib like dat lef fom mongst oona
10030,1CO,5,GUL,eben dough a ain dey close ta oona een me body me haat dey wid oona
10031,1CO,5,GUL,same like a been day wid oona a done jedge de man een de name ob de lawd wa do dis
10032,1CO,5,GUL,wen oona geda togeda an me haat dey wid oona wid de powa ob we lawd jedus den oona mus han dat man yah oba ta satan fa stroy um so dat man sperit kin be sabe een de day wen de lawd gwine come back
10033,1CO,5,GUL,ain right fa oona brag so oona know wa dey say ainty
10034,1CO,5,GUL,jes a leeleetle bit ob yeast da mek all de bread dough rise
10035,1CO,5,GUL,oona mus git rid ob dat ole yeast
10036,1CO,5,GUL,den oona kin be all clean like a nyew lump ob bread dough wa ain got no yeast een um an a know dat how oona stan fa true
10037,1CO,5,GUL,cause christ de lamb dat dey done sacrifice fa we passoba
10038,1CO,5,GUL,we ain oughta hab de passoba feas wid sin an ebil een we life
10039,1CO,5,GUL,dat like de bread dat got ole yeast een um
10040,1CO,5,GUL,we oughta hab de feas wid we clean an true life wa like bread dat ain got no yeast een um
10041,1CO,5,GUL,a done write een me letta ta oona dat oona mus dohn hab nottin fa do wid people dat lib loose life
10042,1CO,5,GUL,a ain mean de people ob dis wol dat ain know god wa lib loose life or wa got de big eye or dem wa da tief or wa da woshup idol
10043,1CO,5,GUL,ef oona ain been wahn fa hab nottin fa do wid all dem people oona haffa jes git outta dis wol fa sho
10044,1CO,5,GUL,bot now a da write oona fa splain dat oona mus dohn hab nottin fa do wid nobody dat call esef christian broda stillyet e da lib loose life or e got de big eye or e da woshup idol or e da taak bad bout people or e a dronka or e da tief
10045,1CO,5,GUL,oona ain oughta eben sit down fa nyam wid nobody wa do dem ting
10046,1CO,5,GUL,ain none ob me bidness fa jedge people wa ain eenside de choch
10047,1CO,5,GUL,bot oona oughta jedge dem wa eenside de choch wid oona ainty
10048,1CO,5,GUL,god gwine jedge dem outside de choch
10049,1CO,5,GUL,like dey write een god book say oona mus mek de ebil man lef fom mongst oona
10050,1CO,6,GUL,ef one ob oona got aught ginst ya christian broda mus dohn cyaa um ta court ta de jedge wa ain know god
10051,1CO,6,GUL,stead ob dat leh god people handle de case
10052,1CO,6,GUL,ain oona know dat de time da come wen god people gwine jedge de whole wol
10053,1CO,6,GUL,so den ef oona gwine jedge de whole wol fa sho oona able fa jedge de leetle case yah
10054,1CO,6,GUL,ain oona know dat we gwine jedge angel
10055,1CO,6,GUL,well den ef we gwine jedge angel we oughta be way mo able fa jedge dem case een dis life yah so ef oona haffa hab susha case oona ain gwine tek um fa be jedge front ob people dat ain got no standin een de choch ainty
10056,1CO,6,GUL,a say dis fa mek oona shame oona ain gwine tell me dat dey ain none mongst oona dat got sense fa jedge de case wen oona christian bredren got aught ginst one noda
10057,1CO,6,GUL,stead ob leh god people handle de case bredren da tek one noda an cyaa um ta court
10058,1CO,6,GUL,e da leh dem wa ain bleebe god jedge de case fa um wen oona cyaa um ta court fa settle aught mongst oonasef dat show oona ain da waak right wid god tall
10059,1CO,6,GUL,ain e betta fa leh oda people do ya bad
10060,1CO,6,GUL,ain e betta fa leh um tek ya propaty
10061,1CO,6,GUL,stead ob dat oona da do oona christian broda bad
10062,1CO,6,GUL,oona da tek one noda propaty
10063,1CO,6,GUL,oona da do dis ting yah ta oona own christian bredren ain oona know dat none ob dem wa lib wickity life ain gwine lib weh god da rule
10064,1CO,6,GUL,mus dohn fool oonasef
10065,1CO,6,GUL,people wa da lib loose life dem wa da woshup idol dem dem people wa ron roun on dey husban or dey wife an dem man wa sleep wid oda man dey ain gwine lib weh god da rule
10066,1CO,6,GUL,people wa got light han dem wid de long eye dem wa dronka dem wa da ron dey mout da taak bad bout oda people an dem wa da tief ain none ob dem gwine lib weh god da rule needa
10067,1CO,6,GUL,some ob oona nyuse fa be like dem people yah
10068,1CO,6,GUL,bot een de name ob de lawd jedus christ an een de sperit ob we god oona sin done been wash way
10069,1CO,6,GUL,oona been set side fa be god own people
10070,1CO,6,GUL,ebryting done been mek right tween oona an god
10071,1CO,6,GUL,people say a free fa do wasoneba a wahn
10072,1CO,6,GUL,ain no law fa stop me
10073,1CO,6,GUL,bot ain all ting wa ya kin do ton out fa be good fa ya
10074,1CO,6,GUL,a kin say a free fa do wasoneba a wahn
10075,1CO,6,GUL,ain no law fa stop me
10076,1CO,6,GUL,bot a ain gwine leh nottin wa a do mek me a slabe so dat a cyahn stop do um
10077,1CO,6,GUL,oda people kin say food fa de belly an de belly fa food
10078,1CO,6,GUL,dat true bot god gwine stroy all two ob dem
10079,1CO,6,GUL,de lawd ain mek people body fa lib loose life
10080,1CO,6,GUL,e mek people body so dat dey kin saab um
10081,1CO,6,GUL,an de lawd e de one wa gii people ebryting wa good fa dey body
10082,1CO,6,GUL,wid e powa god done mek de lawd git op fom mongst de dead people an lib gin
10083,1CO,6,GUL,an e powa gwine mek we lib gin too
10084,1CO,6,GUL,fa true oona know dat oona body dem ebry one a paat ob christ body ain dat so
10085,1CO,6,GUL,a gwine tek one paat ob christ body an mek um paat ob de body ob a loose ooman
10086,1CO,6,GUL,dat mus dohn happen oona know dat wen a man jine e body ta a loose ooman e an de ooman all one body ainty
10087,1CO,6,GUL,dey write een god book say de two ob um wen dey lay down wid one noda gwine be one body
10088,1CO,6,GUL,bot wen people bleebe an jine deysef ta de lawd den dey one sperit wid de lawd
10089,1CO,6,GUL,oona mus dohn lib loose life
10090,1CO,6,GUL,all de oda sin dat people do dey ain go ginst dey own body
10091,1CO,6,GUL,bot wen people lib loose life dey da sin ginst dey own body
10092,1CO,6,GUL,ain oona know dat oona body god house weh de holy sperit da lib dey dey eenside oona
10093,1CO,6,GUL,oona ain blongst ta oona own sef
10094,1CO,6,GUL,oona blongst ta god
10095,1CO,6,GUL,god done pay de price fa oona
10096,1CO,6,GUL,so den oona oughta nyuse oona body fa gii hona ta god
10097,1CO,7,GUL,now den a gwine deal wid dem ting oona done write bout een oona letta
10098,1CO,7,GUL,dis yah wa a da say
10099,1CO,7,GUL,ef a man ain git marry dat good
10100,1CO,7,GUL,bot cause dey sommuch loose life all roun ebry man oughta hab e own wife an ebry ooman oughta hab e own husban
10101,1CO,7,GUL,de man wa marry oughta sattify e wife
10102,1CO,7,GUL,same fashion de marry ooman oughta sattify e husban
10103,1CO,7,GUL,de wife ain hab no right fa say no ta e husban
10104,1CO,7,GUL,e body blongst ta e husban
10105,1CO,7,GUL,same way so de husban ain hab no right fa say no ta e wife
10106,1CO,7,GUL,e body blongst ta e wife
10107,1CO,7,GUL,mus dohn hole yasef back fom one noda cep wen oona gree togeda fa do dat jes fa a wile so dat oona kin spen de time fa pray ta god
10108,1CO,7,GUL,soon as dat time oba go back an be wid one noda de way husban an wife do
10109,1CO,7,GUL,dat way oona ain gii satan no room fa tempt oona cause oona ain able fa tek chaage ob oonasef
10110,1CO,7,GUL,a ain say oona haffa do dis
10111,1CO,7,GUL,a jes da tell oona how a tink e good fa do um
10112,1CO,7,GUL,a wish all ob oona been jes like me
10113,1CO,7,GUL,bot ebrybody hab dey own special gif fom god
10114,1CO,7,GUL,one got dis kind an noda got sompin diffunt
10115,1CO,7,GUL,now a da say dis yah ta oona wa ain marry an ta de wida ooman dem
10116,1CO,7,GUL,e good ef oona ain git marry same like a ain marry
10117,1CO,7,GUL,bot ef oona ain able fa do dout somebody oona oughta git marry
10118,1CO,7,GUL,e betta fa git marry den fa bun
10119,1CO,7,GUL,now a say dis yah ta oona wa marry
10120,1CO,7,GUL,dis ain jes me da taak
10121,1CO,7,GUL,dis a chaage fom de lawd
10122,1CO,7,GUL,a marry ooman mus dohn lef e husban
10123,1CO,7,GUL,bot ef e do lef um e mus dohn git marry gin
10124,1CO,7,GUL,odawise e oughta go back ta e husban
10125,1CO,7,GUL,an de husban mus dohn worce e wife
10126,1CO,7,GUL,now a say dis ta de oda res ob oona
10127,1CO,7,GUL,dis yah fom me e ain fom de lawd
10128,1CO,7,GUL,ef a man wa bleebe hab wife wa ain bleebe pon de lawd an de wife gree fa keep on da lib wid um de man mus dohn worce e wife
10129,1CO,7,GUL,same way so ef a ooman wa bleebe hab husban wa ain bleebe an de husban gree fa keep on da lib wid um de ooman mus dohn worce e husban
10130,1CO,7,GUL,cause de husban wa ain bleebe done come fa be one wid e wife so god gwine tek de husban like one ob e own
10131,1CO,7,GUL,an cause de wife wa ain bleebe done come fa be one wid e husban god gwine tek de wife like one ob e own
10132,1CO,7,GUL,ef dat ain been so dey chullun ain gwine be fit fa god
10133,1CO,7,GUL,bot de way e stan dey fit fa god
10134,1CO,7,GUL,bot ef de husban or de wife wa ain bleebe wahn fa lef um leh um lef um
10135,1CO,7,GUL,wen dat happen de husban or wife wa bleebe e free fa go e own way
10136,1CO,7,GUL,god call we fa hab peace
10137,1CO,7,GUL,wife how ya gwine know ya ain gwine sabe ya husban
10138,1CO,7,GUL,husban how ya gwine know ya ain gwine sabe ya wife
10139,1CO,7,GUL,ebrybody oughta lib e life de same way dat de lawd mek fa um like e been wen god call um
10140,1CO,7,GUL,dis de chaage a gii een all de choch dem
10141,1CO,7,GUL,ef a man done been circumcise wen god call um e ain oughta tek way de maak dat show e circumcise
10142,1CO,7,GUL,ef a man ain been circumcise wen god call um e ain oughta hab um circumcise um
10143,1CO,7,GUL,ef a man circumcise or ef e ain circumcise dat ain mean nottin
10144,1CO,7,GUL,wen ya da do wa god say dat wa count mo den all
10145,1CO,7,GUL,ebrybody oughta keep on de same way e been wen god call um
10146,1CO,7,GUL,ef ya been a slabe wen god call ya mus dohn leh dat trouble ya
10147,1CO,7,GUL,bot ef ya git de chance fa be free tek um
10148,1CO,7,GUL,cause whosoneba been a slabe wen de lawd call um e de lawd free poson
10149,1CO,7,GUL,same way so whosoneba been a free poson wen de lawd call um e christ slabe
10150,1CO,7,GUL,god done buy oona
10151,1CO,7,GUL,e done pay fa oona wen christ dead pon de cross
10152,1CO,7,GUL,so now oona e slabe
10153,1CO,7,GUL,mus dohn leh nottin ob dis wol mek oona come fa be slabe ob oda people
10154,1CO,7,GUL,me christian bredren ebry one ob oona oughta waak wid god de same way ya been wen god call ya
10155,1CO,7,GUL,now a say dis yah bout dem wa ain marry yet
10156,1CO,7,GUL,god ain gii me no rule bout um bot a da tell oona wa a jedge fa be right
10157,1CO,7,GUL,an god wa show mussy ta me gii me sense so dat wen a da taak people kin bleebe wa a tell um
10158,1CO,7,GUL,cause ob de trouble time now a tink e mo betta fa ebrybody fa stay same like e been
10159,1CO,7,GUL,ef ya hab a wife ya ain oughta try fa git rid ob um
10160,1CO,7,GUL,ef ya ain marry oona ain oughta go da look fa a wife
10161,1CO,7,GUL,bot ef a man wa ain marry git marry dat ain no sin
10162,1CO,7,GUL,an ef a ooman wa ain know no man git marry dat ain no sin
10163,1CO,7,GUL,bot dem wa marry gwine hab a whole heapa trouble een dis life
10164,1CO,7,GUL,a ain wahn oona fa haffa suffa dem trouble
10165,1CO,7,GUL,me christian bredren a mean fa say dey ain much time lef
10166,1CO,7,GUL,fom now on leh de man dem wa hab wife lib same like dem wa ain hab no wife
10167,1CO,7,GUL,leh dem wa da weep an wail lib like dey ain sad
10168,1CO,7,GUL,leh dem wa da rejaice lib like dey ain da rejaice
10169,1CO,7,GUL,an leh dem wa da buy ting lib like dey ain hab dem ting
10170,1CO,7,GUL,dem wa hab bidness wid ting een dis wol ain oughta spen all dey time pon um
10171,1CO,7,GUL,cause dis wol like we shim e da pass way
10172,1CO,7,GUL,a ain wahn oona fa hab no warry
10173,1CO,7,GUL,a man wa ain marry e consaan wid de lawd wok how e kin please de lawd
10174,1CO,7,GUL,bot a marry man consaan esef wid ting ob dis wol how e kin please e wife
10175,1CO,7,GUL,so e hab two ting dat consaan um all de time
10176,1CO,7,GUL,a wida ooman or a ooman wa ain neba know no man dey consaan wid de lawd wok cause dey wahn all wa dey da do wid dey body an all wa dey tink mek um fa god
10177,1CO,7,GUL,bot a marry ooman consaan wid ting ob dis wol how e kin please e husban
10178,1CO,7,GUL,a da tell oona dis fa hep oona
10179,1CO,7,GUL,a ain da try fa stop oona fom de ting oona wahn fa do
10180,1CO,7,GUL,a wahn oona fa lib een de right way an dohn leh nottin stop oona da wok fa de lawd wid all oona haat
10181,1CO,7,GUL,now a say dis yah bout de man wa gage fa marry a ooman bot e ain know wa fa do
10182,1CO,7,GUL,ef de man tink e ain da do wa right fa e ooman ef e ain haadly able fa tek chaage ob esef den dey oughta git marry like e wahn fa do
10183,1CO,7,GUL,dat ain no sin
10184,1CO,7,GUL,bot ef e ain haffa ef e able fa tek chaage ob esef an e done mek op e mind dat e ain gwine git marry ta de ooman den dis man da do de right ting too
10185,1CO,7,GUL,so den de man wa git marry ta e ooman e da do right
10186,1CO,7,GUL,bot de man wa ain git marry e gwine do mo betta
10187,1CO,7,GUL,a marry ooman ain free fom e husban long as e still da lib
10188,1CO,7,GUL,bot ef e husban done dead de ooman free fa git marry ta wasoneba man e wahn long as dat man blongst ta de lawd
10189,1CO,7,GUL,bot a tink dat ooman gwine be mo heppy ef e stay same like e da mo den ef e git marry gin
10190,1CO,7,GUL,an a bleebe dat god sperit da hep me wen a say dis
10191,1CO,8,GUL,now dis yah wa a da say bout food dat people done sacrifice ta idol
10192,1CO,8,GUL,dat true wa dey say we all know a heapa ting
10193,1CO,8,GUL,an wen people tink dey know sompin dey git de big head
10194,1CO,8,GUL,bot wen we lob one noda we hep one noda waak wid god mo betta
10195,1CO,8,GUL,ef somebody tink e know sompin dat show e ain know nottin yet
10196,1CO,8,GUL,bot ef somebody lob god god know dat poson
10197,1CO,8,GUL,now den we spose fa nyam food dat people done sacrifice ta idol
10198,1CO,8,GUL,we know dat idol ain no god tall
10199,1CO,8,GUL,we know dat dey ain no oda god cep de one god
10200,1CO,8,GUL,eben ef dey sompin een heaben an een dis wol wa people da call god an eben dough dey plenty ob dem god an plenty ob dem lawd stillyet we know dat fa we dey jes one god we fada
10201,1CO,8,GUL,all ting come fom god an we lib fa um
10202,1CO,8,GUL,an we know dat dey jes one lawd jedus christ
10203,1CO,8,GUL,god we fada hab christ mek all ting an christ da gii we life
10204,1CO,8,GUL,bot ain all people know dis
10205,1CO,8,GUL,some people wa nyuse fa bleebe een idol now wen dey da nyam food dat done been sacrifice ta idol dey tink dat food stillyet blongst ta idol
10206,1CO,8,GUL,dey ain bleebe scrong nuff een christ een dey haat yet
10207,1CO,8,GUL,so dey tink dey da do wa ain right wen dey nyam dat food
10208,1CO,8,GUL,bot food ain mek we no betta een god eye
10209,1CO,8,GUL,we ain got nottin fa loss wid god ef we ain nyam um
10210,1CO,8,GUL,an we ain got nottin fa gain ef we nyam um needa
10211,1CO,8,GUL,bot oona mus tek cyah
10212,1CO,8,GUL,mus mek sho dat jes cause oona free oona ain gwine mek oona christian bredren sin ef dey ain know fa sho yet wa ting right
10213,1CO,8,GUL,spose somebody wa ain know yet wa ting right bout dis e see one ob oona wa know wa right da nyam food eenside de house weh people woshup idol
10214,1CO,8,GUL,wen e see ya e gwine tink e kin nyam de food wa done been sacrifice ta idol ainty
10215,1CO,8,GUL,so den dis ting ya know gwine stroy de oda broda christ done dead fa cause e ain know no betta yet
10216,1CO,8,GUL,wen ya do dat ya da sin ginst ya christian broda an ya da hut um cause ya courage um fa do wa e ain know right fa do
10217,1CO,8,GUL,dat mean ya da sin ginst christ
10218,1CO,8,GUL,so den ef wa a nyam gwine mek me christian broda fall eenta sin a ain neba gwine nyam no mo ob dat meat
10219,1CO,8,GUL,cause a ain wahn fa be sponsable fa mek me broda fall eenta sin
10220,1CO,9,GUL,ain a a free man
10221,1CO,9,GUL,ain a a postle
10222,1CO,9,GUL,ain a done see jedus we lawd wid me own eye
10223,1CO,9,GUL,an fa true cause ob me wok as a postle oona come fa be one wid de lawd ainty dough
10224,1CO,9,GUL,eben ef oda people ain tink a a postle fa sho a a postle ta oona cause ob de way oona da waak wid de lawd oona show dat fa true a a postle
10225,1CO,9,GUL,wen people quizzit me da say a ain da do right dis yah wa a kin ansa um
10226,1CO,9,GUL,fa true we got de right fa tek food an drink ainty
10227,1CO,9,GUL,ain we got de right fa hab a wife long wid we wen we da trabel same like de oda postle dem an de lawd broda dem an peter da do
10228,1CO,9,GUL,ya da say barnabas an me jes we two haffa keep on da wok fa we libin same time we da wok fa de lawd
10229,1CO,9,GUL,ain no sodja wa haffa pay e own way ainty
10230,1CO,9,GUL,ain no faama wa plant grape wine an den ain nyam none ob de grape ob dat wine
10231,1CO,9,GUL,an ain nobody wa mind sheep dat ain git none ob de sheep milk ainty dough
10232,1CO,9,GUL,a ain tink dem ting outta me own head cause de law dat god gii moses say de same ting
10233,1CO,9,GUL,dey write een de law dat god gii moses say mus dohn tie op de ox mout so e ain able fa nyam wiles e da tread out de grain
10234,1CO,9,GUL,now den ain fa sake ob dem ox dat god say dat ainty
10235,1CO,9,GUL,fa sho god mean we wen e say dat ainty dough
10236,1CO,9,GUL,dey done write dat fa we sake
10237,1CO,9,GUL,cause de plowman wa da plow de groun an de one wa da geda de haabis all two dem oughta do dey wok wid de hope dat dey gwine git dey paat ob dat haabis
10238,1CO,9,GUL,we beena plant god seed een oona haat
10239,1CO,9,GUL,ef we git haabis fom oona ob dem ting dat we body need fa lib dat ain tommuch ainty
10240,1CO,9,GUL,ef oda people got a right fa tink oona gwine gim dem ting dey body need ain we got a right eben mo den dem
10241,1CO,9,GUL,stillyet we ain mek nyuse ob we right
10242,1CO,9,GUL,stead ob dat we pit op wid all kind ob ting so dat nottin ain gwine stop de good nyews bout christ
10243,1CO,9,GUL,fa sho oona know dat dem wa da wok een god house git dey ration fom dey wok een god house
10244,1CO,9,GUL,an dem wa mek animal sacrifice pon de alta een god house git dey paat ob de meat wa dey da sacrifice
10245,1CO,9,GUL,same way so de lawd chaage we say dem wa da preach de good nyews bout christ dey oughta git wa dey need fa lib cause ob de wok dey da do
10246,1CO,9,GUL,bot a ain neba aks nobody fa gii me none ob dem good ting wa a got a right fa hab
10247,1CO,9,GUL,an a ain da write dis letta ta oona cause a da look fa dem ting fom oona now
10248,1CO,9,GUL,a ain gwine leh nobody tek way me right fa brag bout dis
10249,1CO,9,GUL,fo a do dat leh me dead
10250,1CO,9,GUL,stillyet wen a da preach de good nyews bout jedus christ a ain got no right fa brag
10251,1CO,9,GUL,a haffa do dat
10252,1CO,9,GUL,e gwine be too bad fa me ef a ain tell de good nyews ebryweh
10253,1CO,9,GUL,ef a da do me wok cause a wahn fa do um den a got me payback
10254,1CO,9,GUL,bot ef a do me wok cause a haffa do um a jes do um cause god gii me dis wok fa do
10255,1CO,9,GUL,so den wa me payback
10256,1CO,9,GUL,dis me payback a able fa preach de good nyews dout pay
10257,1CO,9,GUL,wen a do dat a ain aks fa all dem ting wa a got a right fa aks fa
10258,1CO,9,GUL,a a free man
10259,1CO,9,GUL,a ain blongst ta no man
10260,1CO,9,GUL,stillyet a mek mesef a slabe ta ebrybody so dat a gwine bring all dem wa a kin bring ta christ
10261,1CO,9,GUL,wen a da wok wid jew people a da lib same fashion like dem jew so dat a kin bring um ta christ
10262,1CO,9,GUL,an eben dough a ain haffa lib coddin ta de law dat god gii moses a lib coddin ta dat law so dat a kin bring dem ta christ
10263,1CO,9,GUL,same fashion wen a da wok wid people wa ain lib coddin ta de jew law a da lib like a ain onda de jew law so dat a kin bring dem ta christ
10264,1CO,9,GUL,a ain mean fa say a ain do wa god law say cause fa true a da lib onda christ law
10265,1CO,9,GUL,ta dem wa ain gone faa yet wid christ a kin mek like a too ain gone faa yet so dat a kin hep dem go mo faa
10266,1CO,9,GUL,so coddin ta how all people da lib a change how a lib fa find all kind ob way a kin fa sabe some ob dem people
10267,1CO,9,GUL,a da do all dis so dat de good nyews kin spread all oba an a kin hab me paat ob de blessin dat de good nyews da bring
10268,1CO,9,GUL,oona know fa true dat ob all de people wa da ron een a race jes one ob um kin win de prize ainty
10269,1CO,9,GUL,same way so oona too oughta ron een susha way dat oona gwine win de prize
10270,1CO,9,GUL,ebrybody wa da ron een a race gwine do all dey kin do fa mek dey body fit so dey able fa ron mo betta
10271,1CO,9,GUL,dey do all dat fa git a crown pon dey head dat ain gwine las long
10272,1CO,9,GUL,bot we gwine git a crown dat las faeba
10273,1CO,9,GUL,well den a da pit all me haat eenta de race
10274,1CO,9,GUL,a ain da do like a boxa man wa ain neba hit de one e da fight ginst
10275,1CO,9,GUL,a treat me body rough a da do all dem ting wa mek me able fa tek chaage ob me body
10276,1CO,9,GUL,a da do dat so dat god ain neba gwine tell me dat atta a done preach de good nyews ta people all oba a ain fit fa win de prize
10277,1CO,10,GUL,me christian bredren a wahn fa mek oona memba wa happen ta we ole people
10278,1CO,10,GUL,de cloud been dey oba um fa protec um an dey all pass shru de sea
10279,1CO,10,GUL,onda dat cloud an shru de wata ob de sea dey all come fa be bactize one wid moses
10280,1CO,10,GUL,dey all beena nyam de same food wa come fom god
10281,1CO,10,GUL,an dey all beena drink de same drink wa god gim
10282,1CO,10,GUL,cause god own rock gone long wid um an dey beena git dey drink fom dat
10283,1CO,10,GUL,dat rock dey been christ
10284,1CO,10,GUL,stillyet mos all ob um ain please god so de time come wen dey dead body been scatta een de desat
10285,1CO,10,GUL,now den dem ting yah happen fa waan we dat we ain oughta pit we haat pon ebil ting like we ole people done
10286,1CO,10,GUL,we mus dohn woshup idol like some dem beena do
10287,1CO,10,GUL,like dey write een god book say de people been seddown fa nyam an drink an dey git op fa dance
10288,1CO,10,GUL,we mus dohn lib loose life like some dem people done
10289,1CO,10,GUL,an twentyshree tousan ob um done dead een one day
10290,1CO,10,GUL,we mus dohn try de lawd like some ob dem done an snake bite um an dey dead
10291,1CO,10,GUL,an we mus dohn grumble like some ob dem people beena do an de det angel kill um
10292,1CO,10,GUL,all dem ting yah happen ta um fa mek we know wa gwine happen ta we ef we do like dat
10293,1CO,10,GUL,dey done write um down fa waan we cause we da lib een a time wa close ta de end
10294,1CO,10,GUL,so ef one ob oona tink e da stanop scrong e oughta tek cyah dat e ain gwine faddown
10295,1CO,10,GUL,ebry kinda test oona hab dat de same kinda test oda people hab
10296,1CO,10,GUL,bot all de time god do wa e promise fa do
10297,1CO,10,GUL,e gwine gii ya scrent so dat ya ain haffa do nottin bad
10298,1CO,10,GUL,jes wen ya wahn fa do dat ebil ting dat same time dey god gwine mek ya able fa stan scrong an e gwine show ya de way fa keep fom do dat wrong ting dat ya been wahn fa do
10299,1CO,10,GUL,so den me deah christian bredren mus dohn woshup idol tall
10300,1CO,10,GUL,a da taak ta oona like people wa got sense
10301,1CO,10,GUL,ya kin mek op ya own mind bout wa a da tell ya
10302,1CO,10,GUL,een de lawd suppa wen we drink wa dey een de cup we tank god dat we all hab we paat een de blood dat christ done shed fa we ainty
10303,1CO,10,GUL,an wen we broke de bread we all hab we paat een christ body ainty
10304,1CO,10,GUL,dey one bread dey
10305,1CO,10,GUL,eben dough dey plenty ob we we all one body cause we all da nyam dat one bread
10306,1CO,10,GUL,leh we look at de jew people
10307,1CO,10,GUL,dem wa nyam de ting dey done sacrifice ta god dey all hab dey paat een dat sacrifice pon de alta ainty
10308,1CO,10,GUL,wa dat mean
10309,1CO,10,GUL,dem idol an de food wa people sacrifice ta idol ain mount ta nottin tall ainty
10310,1CO,10,GUL,a da tell oona de food wa people wa ain know god da sacrifice ta idol pon dey alta dey da gim ta ebil sperit
10311,1CO,10,GUL,dey ain gii dat sacrifice ta god
10312,1CO,10,GUL,an a ain wahn oona fa hab no paat wid ebil sperit
10313,1CO,10,GUL,ya cyahn drink bof de wine fom de cup dat de lawd gii an drink fom de cup people done nyuse fa woshup ebil sperit
10314,1CO,10,GUL,same way so ya cyahn nyam an hab paat een bof de lawd table an een de table ob sacrifice ta ebil sperit dem
10315,1CO,10,GUL,fa true we ain wahn fa mek god bex wid we ainty
10316,1CO,10,GUL,fa sho we ain tink we mo scronga den god some people say we free fa do wasoneba we wahn
10317,1CO,10,GUL,ain no law fa stop we
10318,1CO,10,GUL,bot ain all ting wa people kin do wa ton out fa be good fa um
10319,1CO,10,GUL,dey say we free fa do wasoneba we wahn
10320,1CO,10,GUL,ain no law fa stop we
10321,1CO,10,GUL,bot ain all ting build we op
10322,1CO,10,GUL,leh all people do wa good fa oda people steada wa good fa dey own sef
10323,1CO,10,GUL,ya free fa nyam anyting dey sell een de meat maakut
10324,1CO,10,GUL,ain haffa trouble ya mind an quizzit bout weh de food come fom
10325,1CO,10,GUL,cause dey write een god book say dis wol an all ting een um blongst ta de lawd
10326,1CO,10,GUL,ef somebody wa ain bleebe eenbite ya fa come nyam wid um an ya wahn fa go ya oughta nyam wasoneba dey gii ya
10327,1CO,10,GUL,ain haffa trouble ya mind an quizzit bout weh de food come fom
10328,1CO,10,GUL,bot ef somebody tell ya say dey done sacrifice dat food dey ta idol ya mus dohn nyam dat food
10329,1CO,10,GUL,ya ain oughta nyam um fa sake ob de one wa done tell ya dat cause ef ya nyam um dat gwine trouble e mind
10330,1CO,10,GUL,a ain mean fa say ef ya nyam de food dat gwine trouble ya mind
10331,1CO,10,GUL,bot dat gwine trouble de mind ob de one wa tell ya bout um
10332,1CO,10,GUL,now den ya aks jes cause dat gwine trouble de mind ob somebody else wa dat haffa do wid me
10333,1CO,10,GUL,ef a tank god fa me food fo a nyam um fa sho ain nobody oughta shrow slam pon me say a da do bad cause a nyam de food wa a done tank god fa ainty
10334,1CO,10,GUL,ebryting oona do ef ya da nyam or ya da drink or ya da do oda ting ya oughta do ebryting een susha way dat god git de praise fa um
10335,1CO,10,GUL,ya oughta lib ya life so dat ya ain gwine mek no trouble fa jew people or fa people wa ain jew or fa de people ob god choch
10336,1CO,10,GUL,oona oughta do like a do
10337,1CO,10,GUL,een ebryting wa a do a da try fa please all people
10338,1CO,10,GUL,a ain try fa git nottin fa mesef bot a da wok fa hep oda people so dey kin git sabe
10339,1CO,11,GUL,so oona oughta do like a da do een de same way a da do like christ
10340,1CO,11,GUL,oona da do good cause een ebryting oona da memba me an da folla ebryting de same way a laan oona
10341,1CO,11,GUL,bot a wahn oona fa ondastan dat christ de head oba ebry man de husban de head oba e wife an god de head ob christ
10342,1CO,11,GUL,so de man wa kiba e head wen e da pray or wen e da tell people god wod e ain hona christ
10343,1CO,11,GUL,an de ooman wa ain kiba e head wen e da pray or wen e da tell god wod e ain hona e husban
10344,1CO,11,GUL,e like dat ooman head shabe
10345,1CO,11,GUL,ef a ooman ain kiba e head den e oughta git e hair cut off
10346,1CO,11,GUL,bot wen de ooman shabe e head or cut e hair e bring shame pon esef so e oughta kiba e head
10347,1CO,11,GUL,a man ain oughta kiba e head cause god mek man like esef an man da gii hona ta god
10348,1CO,11,GUL,bot de ooman da gii hona ta man
10349,1CO,11,GUL,cause god ain mek man fom paat ob ooman
10350,1CO,11,GUL,god mek ooman fom paat ob man
10351,1CO,11,GUL,an god ain mek man fa sake ob ooman
10352,1CO,11,GUL,god mek ooman fa sake ob man
10353,1CO,11,GUL,cause ob dat an cause ob de angel dem ooman oughta kiba e head fa show dat e dey onda e husban tority
10354,1CO,11,GUL,stillyet wen we lib een de lawd way ooman cyahn do dout man an man cyahn do dout ooman
10355,1CO,11,GUL,fa true god done tek a paat fom man an mek ooman
10356,1CO,11,GUL,same way so e true dat man bon fom ooman
10357,1CO,11,GUL,bot all ting come fom god
10358,1CO,11,GUL,a wahn oona fa mek op oona own mind
10359,1CO,11,GUL,e right fa ooman pray ta god wen e head ain kiba
10360,1CO,11,GUL,fa true de way god mek ting een dis wol laan we dat wen man hab long hair people ain gwine spec um ainty
10361,1CO,11,GUL,bot long hair fa a ooman e glory
10362,1CO,11,GUL,god gim long hair fa kiba e head
10363,1CO,11,GUL,bot ef somebody wahn fa aagy bout dat leh we tell um say dis de way we beena do an we an de choch ob god dem ain neba do um no oda way
10364,1CO,11,GUL,bot a ain gwine say oona da do good bout de ting dem dat a da come now fa chaage oona fa do
10365,1CO,11,GUL,cause wen oona geda togeda dat do mo bad den good
10366,1CO,11,GUL,now dis yah de fus ting a wahn fa taak bout
10367,1CO,11,GUL,a yeh say een oona choch meetin oona cyahn gree wid one noda an oona wide op eenta group ginst one noda
10368,1CO,11,GUL,an a bleebe dey some trute een wa a yeh
10369,1CO,11,GUL,a spose dey haffa be group mongst oona dat cyahn gree wid one noda fa show dem mongst oona wa da waak een god way fa true
10370,1CO,11,GUL,wen oona geda togeda oona kin tink oona da nyam de lawd suppa bot e ain so
10371,1CO,11,GUL,cause wen oona nyam ebry one ob oona go head an nyam e own food an dohn wait fa nobody else
10372,1CO,11,GUL,so some people stay hongry an some people git dronk
10373,1CO,11,GUL,fa sho wen oona wahn fa nyam an drink oona got oona own house fa do dat een ainty
10374,1CO,11,GUL,oona treat god choch like dort an mek shame de people wa ain got nottin ainty
10375,1CO,11,GUL,wa a gwine say ta oona
10376,1CO,11,GUL,a gwine tell oona say oona do good bout dis
10377,1CO,11,GUL,fa sho a ain gwine do dat so den de lawd gii me dis wa a pass on ta oona
10378,1CO,11,GUL,de same night wen dey han oba de lawd jedus ta dem wa been wahn fa kill um e pick op a bread
10379,1CO,11,GUL,e tell god tankya fa um an e broke um op
10380,1CO,11,GUL,den e say dis me body a broke fa oona
10381,1CO,11,GUL,oona mus do same like dis fa memba me
10382,1CO,11,GUL,same way so wen dey done nyam suppa e pick op de cup
10383,1CO,11,GUL,e say dis cup de nyew cobnant seal wid me blood
10384,1CO,11,GUL,oona mus do dis fa memba me wensoneba oona drink um like dis
10385,1CO,11,GUL,cause til de lawd come back wensoneba oona nyam dis bread an drink fom dis cup oona da mek people know dat de lawd done dead fa all people
10386,1CO,11,GUL,so den wensoneba somebody da nyam de lawd bread or drink fom e cup een a way dat ain show hona dat poson dey e guilty ob sin cause e ain gii hona ta de lawd body an e blood
10387,1CO,11,GUL,ebrybody oughta look eenside e haat good fa see ef e right wid god fo e nyam de bread an drink fom de cup
10388,1CO,11,GUL,cause wen somebody da nyam de bread an drink fom de cup an e ain memba dat e da nyam de lawd body an wa dat mean dat one dey done bring de lawd jedgiment pon esef
10389,1CO,11,GUL,cause ob dat jedgiment plenty ob oona ain got no scrent plenty ob oona sick an some done dead
10390,1CO,11,GUL,ef we look eenside we haat good fa see ef we right wid god fus fo we nyam de bread an drink fom de cup de lawd ain gwine jedge we
10391,1CO,11,GUL,bot wen de lawd da jedge we e da punish we so dat een de end e ain gwine haffa condemn we long wid de people ob de wol
10392,1CO,11,GUL,so me christian bredren wen oona geda togeda fa nyam de lawd suppa oona mus wait fa one noda
10393,1CO,11,GUL,ef one ob oona hongry leh um nyam een e own house so dat wen oona geda togeda oona ain gwine bring de lawd jedgiment pon oonasef
10394,1CO,11,GUL,now bout dem oda bidness a gwine chaage oona bout um wen a come ta oona
10395,1CO,12,GUL,now den me christian bredren a wahn oona fa ondastan de trute bout de gif dem de holy sperit da gii
10396,1CO,12,GUL,oona know dat wen oona ain know god yet oona git ton way fom de right road an woshup idol wa ain got no life
10397,1CO,12,GUL,so den a wahn oona fa ondastan dat ef de holy sperit tek chaage ob a poson e ain gwine say leh dey be a cuss pon jedus
10398,1CO,12,GUL,an nobody ain able fa say jedus de lawd cep de holy sperit da tek chaage ob um
10399,1CO,12,GUL,dey plenty diffunt kind ob ting dat god sperit da gii we bot de same holy sperit da gii we um all
10400,1CO,12,GUL,dey plenty diffunt way fa saab de lawd bot all we da saab de same lawd
10401,1CO,12,GUL,people wa know how fa do plenty diffunt kinda wok bot de same god da mek all people know how fa do all dem wok
10402,1CO,12,GUL,god da gii ebrybody sompin fa show dat e sperit powa da wok eenside um fa de good ob all de people
10403,1CO,12,GUL,god sperit da mek one poson able fa taak wid sense
10404,1CO,12,GUL,same time de same sperit da mek noda one able fa laan people
10405,1CO,12,GUL,de same sperit da gii one poson fait
10406,1CO,12,GUL,e da gii oda one powa fa heal sick people
10407,1CO,12,GUL,an de same sperit da gii one poson powa fa do miracle
10408,1CO,12,GUL,same time e da gii noda one powa fa taak god wod
10409,1CO,12,GUL,de sperit da mek oda one able fa know ef god sperit or oda sperit da mek people taak wa dey da taak
10410,1CO,12,GUL,god sperit da mek oda poson able fa taak oda language
10411,1CO,12,GUL,an e da mek noda one able fa tapetate dem oda language
10412,1CO,12,GUL,dat de same holy sperit wa da gii ebrybody dey gif fa do wa e wahn um fa do
10413,1CO,12,GUL,same way a body hab all kinda paat an all dem ting paat ob de same body e de same say so wid christ
10414,1CO,12,GUL,de same holy sperit done bactize we all an we come fa be one body
10415,1CO,12,GUL,some ob we jew people an oda people ain jew
10416,1CO,12,GUL,some slabe an oda people free
10417,1CO,12,GUL,an de same sperit done come eenside all ob we
10418,1CO,12,GUL,de body ain got jes one paat
10419,1CO,12,GUL,de body got plenty paat
10420,1CO,12,GUL,ef de foot say a ain a han so a ain blongst ta de body dat ain mean fa say de foot ain still paat ob de body
10421,1CO,12,GUL,an ef de yea say a ain a eye so a ain blongst ta de body dat ain mean fa say de yea ain still paat ob de body
10422,1CO,12,GUL,ef de one whole body been jes a eye how e gwine yeh
10423,1CO,12,GUL,ef de one whole body been jes a yea how e gwine be able fa smell ting
10424,1CO,12,GUL,bot fa true god pit ebry paat yah een de body jes de way e wahn um
10425,1CO,12,GUL,ef all dem diffunt paat yah been jes one paat de body ain gwine be a body tall
10426,1CO,12,GUL,bot fa true dey plenty paat stillyet dey mek op jes one body
10427,1CO,12,GUL,so den de eye cyahn tell de han say a kin do dout ya de head cyahn tell de foot say a kin do dout ya
10428,1CO,12,GUL,no we cyahn do dout dem body paat wa we tink ain got much scrent
10429,1CO,12,GUL,an dem paat ob de body wa we tink ain wot nottin dey de one we tek cyah ob mo betta
10430,1CO,12,GUL,an dem paat wa ain so fine fa see we kiba dem op
10431,1CO,12,GUL,bot we ain haffa kiba op dem paat wa fine fa see
10432,1CO,12,GUL,god done pit all de paat togeda een de body een susha way so dat dem paat wa we tink ain wot sommuch git hona mo den dem oda one
10433,1CO,12,GUL,god done dis so dat dey ain gwine be no quarrellin een de body
10434,1CO,12,GUL,bot de diffunt paat fa lib een susha way dat dey hab de same cyah fa one noda
10435,1CO,12,GUL,ef one paat da suffa all de oda paat suffa wid um
10436,1CO,12,GUL,ef one paat git praise all de oda paat rejaice wid um
10437,1CO,12,GUL,now den oona mek op christ body
10438,1CO,12,GUL,ebry one ob oona a paat ob dat body
10439,1CO,12,GUL,dat so e stan een de choch
10440,1CO,12,GUL,god been pit all de paat dem een place
10441,1CO,12,GUL,fus de postle dem secon de prophet dem tird de teacha dem
10442,1CO,12,GUL,den god pit dem wa da do miracle
10443,1CO,12,GUL,atta dem e pit dem wa e gii powa fa heal an den dem wa able fa hep oda people den dem wa able fa lead oda people
10444,1CO,12,GUL,an den dem wa e gii de gif fa taak oda language
10445,1CO,12,GUL,fa sho all de people ain postle ainty
10446,1CO,12,GUL,dey ain all prophet an dey ain all teacha
10447,1CO,12,GUL,dey ain all got powa fa do miracle ainty
10448,1CO,12,GUL,all ob um ain got powa fa heal
10449,1CO,12,GUL,dey ain all able fa taak oda language an dey ain all got powa fa tapetate dem oda language
10450,1CO,12,GUL,so den set oona haat pon dem gif wa mo betta den all de res
10451,1CO,12,GUL,an now a gwine show oona de bes way ob all
10452,1CO,13,GUL,eben ef a kin taak een all de language dem wa people da taak an wa de angel dem da taak ef a ain lob oda people all wa a da say ain mount ta nottin
10453,1CO,13,GUL,e jes like de nise wen somebody da beat a bucket or wen a cymbal da soun too loud
10454,1CO,13,GUL,eben ef a got powa fa tell people wod wa god tell me fa say an ef a kin ondastan all god plan wa e ain tell oda people an a know all ting an ef a bleebe god sommuch dat e da gii me powa fa moob mountain eben ef a able fa do all dem ting yah ef a ain lob oda people a ain wot nottin
10455,1CO,13,GUL,eben ef a gii way ebryting a got an a gree fa leh um bun me body ef a ain lob oda people all dat ain do me no good
10456,1CO,13,GUL,ef oona lob oda people oona gwine beah wid um
10457,1CO,13,GUL,oona gwine be kind ta um
10458,1CO,13,GUL,oona ain gwine all de time wahn wa dey got an oona ain gwine brag on oonasef an be oppity
10459,1CO,13,GUL,ef oona lob people oona gwine be manisable all de time an oona ain gwine wahn ya own way
10460,1CO,13,GUL,oona ain gwine git bex an oona ain gwine keep ting een oona haat ginst oda people wa do oona wrong
10461,1CO,13,GUL,ef oona lob oda people oona ain gwine rejaice oba no ebil ting bot oona gwine rejaice oba wa true
10462,1CO,13,GUL,ef oona lob people oona gwine beah op onda ebryting wa people do ta oona
10463,1CO,13,GUL,oona gwine be ready fa bleebe good ting bout people
10464,1CO,13,GUL,oona gwine hope fa de betta bout um an oona gwine pit op wid people an lob um eben wen oona da suffa
10465,1CO,13,GUL,lob ain neba gwine end
10466,1CO,13,GUL,de wod wa god tell e people fa taak time da come wen dem people ain gwine taak um no mo
10467,1CO,13,GUL,de oda language dem wa people da taak time da come wen people ain gwine taak dem no mo
10468,1CO,13,GUL,an all de ting wa people know time da come wen dey ain gwine know um no mo
10469,1CO,13,GUL,cause we ain know ebryting
10470,1CO,13,GUL,we jes know paat
10471,1CO,13,GUL,an eben dough god gii we de wod fa taak ta oda people we ain able fa tell ebryting
10472,1CO,13,GUL,bot wen de time come wen all ting gwine be how dey spose fa be we ain gwine jes haf know ting an we ain gwine jes haf do ting no mo
10473,1CO,13,GUL,wen a been a chile a beena taak same like chullun da taak
10474,1CO,13,GUL,a beena tink like chullun da tink an a beena ondastan same like chullun da ondastan
10475,1CO,13,GUL,bot now dat a a man a done do way wid dem chilish ting
10476,1CO,13,GUL,wa ting we da see now dey like wa we kin see een a mirror wa ain cleah
10477,1CO,13,GUL,bot den wen dat time come we gwine see too good eye ta eye
10478,1CO,13,GUL,dey plenty ting a ain know now bot dat time dey a gwine know all too good jes like god da know all ting bout me too good
10479,1CO,13,GUL,now den dey shree ting dat gwine las
10480,1CO,13,GUL,people gwine bleebe
10481,1CO,13,GUL,dey gwine look fowaad wid hope an dey gwine lob
10482,1CO,13,GUL,bot lob de ting dat great de mos
10483,1CO,14,GUL,so mo den all oona mus try fa lob oda people
10484,1CO,14,GUL,wid all oona haat oona oughta keep on da look fa git dem gif wa de holy sperit da gii
10485,1CO,14,GUL,an de gif dat oona oughta try fa mo den all dat god sperit gwine mek oona able fa tell people god wod dat e gii oona fa say
10486,1CO,14,GUL,cause de one wa got de gif fa taak een diffunt kind ob language e ain da taak ta people
10487,1CO,14,GUL,e da taak ta god cause fa true ain nobody ondastan um
10488,1CO,14,GUL,wid de powa wa god sperit gim e da say ting dat oda people ain know
10489,1CO,14,GUL,bot de one wa da tell people de wod wa god tell um fa say dat one da taak ta people an wa e da say kin hep um git mo scronga een de lawd an courage um an gim comfot
10490,1CO,14,GUL,de one wa da taak diffunt kind ob language e da hep jes esef fa git mo scronga bot de one wa da taak wod wa god tell um fa say e da hep all de people ob de choch git mo scronga
10491,1CO,14,GUL,so den a like fa all ob oona fa taak diffunt kind ob language
10492,1CO,14,GUL,bot mo den dat a wahn oona fa tell people de wod dat god gii oona fa say
10493,1CO,14,GUL,cause de one wa da tell people de wod wa god tell um dat one mo greata den de one wa da taak diffunt kind ob language cep ef dey somebody dey wa kin splain wa e da say so dat de wod e da say kin hep all de people ob de choch git mo scronga
10494,1CO,14,GUL,so me christian bredren wen a come ta oona ef a staat fa taak diffunt kind ob language dem wa oona ain ondastan how dat gwine hep oona
10495,1CO,14,GUL,a ain gwine hep oona no way cep ef a tell oona ting wa god show me or ting wa e mek me know or ting wa e da tell me or ting wa oona oughta laan bout
10496,1CO,14,GUL,ef a poson da play sompin like flute or haap wa ain got no life een um ain nobody gwine know wa tune e da play ef e ain play dem note good an cleah ainty
10497,1CO,14,GUL,an ef de one wa da play bugle wa ain blow um good an cleah fa true ain nobody gwine git ready fa go fight ainty
10498,1CO,14,GUL,same way so wid oona
10499,1CO,14,GUL,ain nobody gwine ondastan wa oona da taak bout ef oona da taak diffunt kind ob language wa people cyahn ondastan
10500,1CO,14,GUL,oona wod jes gwine blow way een de breeze
10501,1CO,14,GUL,fa sho dey plenty diffunt language een de wol stillyet ain none ob um wa ain hab meanin
10502,1CO,14,GUL,bot ef a ain ondastan de language wa somebody da taak de one wa da taak um gwine be a scranja ta me an a gwine be a scranja ta um
10503,1CO,14,GUL,now oona wahn tommuch fa god sperit fa gii oona dem ting wa e da gii
10504,1CO,14,GUL,so den oona oughta try mo an mo fa nyuse wa god sperit da gii oona dat mek oona able fa hep de choch
10505,1CO,14,GUL,cause ob dat de one wa da taak diffunt kind ob language wa people ain ondastan e mus pray ta god fa mek um able fa splain wa e da say
10506,1CO,14,GUL,cause ef a pray een dat diffunt language yah me sperit da pray fa true bot me mind ain git no good fom um cause a ain ondastan wa a da say
10507,1CO,14,GUL,so wa a fa do
10508,1CO,14,GUL,a gwine pray wid me sperit bot a gwine pray too wid me mind
10509,1CO,14,GUL,a gwine sing wid me sperit bot same way so a gwine pray wid me mind
10510,1CO,14,GUL,wen oona da tell god tankya wid jes oona sperit how kin somebody wa come ta meetin bot ain ondastan bout dem ting yah how kin e say amen wen oona git done
10511,1CO,14,GUL,e ain ondastan nottin dat oona da say ainty
10512,1CO,14,GUL,eben dough oona da pray good fa true wen oona tell god tankya oona ain da hep de oda one wa da listen ta oona tall
10513,1CO,14,GUL,a da tell god tankya cause a da taak dem diffunt kind ob language mo den all ob oona
10514,1CO,14,GUL,stillyet wen we people ob de choch da meet togeda a tink e mo betta dat a say fibe wod wa people gwine ondastan an wa gwine laan um sompin den fa say ten tousan wod een diffunt kind ob language dat people ain ondastan
10515,1CO,14,GUL,me christian bredren oona mus dohn tink like chullun
10516,1CO,14,GUL,fa true oona oughta be like leetle chullun wen e come ta ebil bot oona mus tink like grownop people
10517,1CO,14,GUL,dey write een god book dat de lawd say a gwine bring people wa come outta oda country wa taak oda language dem dat dis people ain ondastan
10518,1CO,14,GUL,a gwine bring dem comeyah people fa taak ta dis people
10519,1CO,14,GUL,bot eben den dis people ain gwine pay no tention ta me so den wen god mek somebody able fa taak diffunt kind ob language wa people ain ondastan dat fa show de people wa ain bleebe dat god hab powa
10520,1CO,14,GUL,dat ain fa dem wa bleebe god
10521,1CO,14,GUL,bot wen god mek somebody able fa tell de wod wa e tell um fa say dat fa people wa bleebe
10522,1CO,14,GUL,dat ain fa dem wa ain bleebe god
10523,1CO,14,GUL,so ef all de people ob de choch geda togeda an den dey all staat fa taak diffunt kind ob language dem wa people ain ondastan wen de people wa ain know bout dem kinda ting an ain bleebe pon god come eenta de choch meetin dey gwine say oona outta oona head ainty
10524,1CO,14,GUL,bot ef all de choch people da tell de wod wa god gim fa say wen somebody wa ain ondastan bout dem kind ob ting an ain bleebe god come eenta de choch meetin wen e yeh wa dey da say e gwine come fa know fa true dat e a sinna
10525,1CO,14,GUL,an wa e yeh fom all dem gwine mek um jedge esef
10526,1CO,14,GUL,all de ting wa hide eenside e haat gwine come out fa all fa know
10527,1CO,14,GUL,so e gwine kneel down an woshup god an tell de people say fa true god dey dey wid oona so den me christian bredren dis wa a mean
10528,1CO,14,GUL,wensoneba oona geda togeda fa woshup some ob oona gwine hab a song fa praise god
10529,1CO,14,GUL,noda one gwine hab sompin fa laan de oda res ob de people
10530,1CO,14,GUL,noda one hab sompin fa tell dat god da show um
10531,1CO,14,GUL,noda one gwine taak diffunt kind ob language wa people ain ondastan
10532,1CO,14,GUL,noda one gwine splain wa dat one done say
10533,1CO,14,GUL,all dem ting yah wa oona do dey haffa be fa hep de choch people waak mo betta een god way
10534,1CO,14,GUL,ef some people gwine taak dem diffunt kind ob language wa people ain ondastan den no mo den two or shree oughta taak
10535,1CO,14,GUL,dey oughta taak one atta noda an somebody mus splain wa dey da say
10536,1CO,14,GUL,bot ef dey ain nobody dey wa kin splain den dem people yah wa da taak een diffunt kind ob language mus dohn say nottin een de choch meetin
10537,1CO,14,GUL,dey mus taak jes een dey own haat an ta god
10538,1CO,14,GUL,two or shree people wa god gii wod fa tell dey oughta taak
10539,1CO,14,GUL,an de oda res mus pay tention fa know ef dey da tell god wod fa true
10540,1CO,14,GUL,bot ef god gii wod ta some oda one wa da sit dey een de meetin de one wa beena taak fus oughta stop
10541,1CO,14,GUL,oona all kin tell de wod wa god gii oona one by one so dat ebrybody kin laan an git courage fa waak god way
10542,1CO,14,GUL,dem wa god gii de powa fa tell e wod dey kin trol wa dey say
10543,1CO,14,GUL,cause god ain wahn fa hab we mix op
10544,1CO,14,GUL,e wahn fa hab ebryting go good an peaceable
10545,1CO,14,GUL,same like een all de choch dem ob god people de ooman dem mus dohn say nottin een de choch meetin
10546,1CO,14,GUL,dey ain got no right fa taak dey an dey ain oughta be leada dey jes like de jew law tell we
10547,1CO,14,GUL,ef de ooman dem wahn fa know bout sompin leh um aks dey husban bout um een dey own house
10548,1CO,14,GUL,ef ooman taak een de choch meetin dat a shameful ting
10549,1CO,14,GUL,fa true de wod ob god ain fus come fom oona ainty
10550,1CO,14,GUL,an ain jes oona wa done yeh dat wod ainty dough
10551,1CO,14,GUL,ef one ob oona tink e got de gif fa taak de wod wa god gim or ef e tink god sperit da mek um able fa do some oda ob dem ting dat one dey oughta know fa sho dat wa a da write yah dat wa de lawd chaage we fa do
10552,1CO,14,GUL,ef e ain pay no tention ta dis wa a say oona mus dohn pay no tention ta dat poson
10553,1CO,14,GUL,so den me christian bredren wid all oona haat oona oughta wahn de powa fa tell god wod
10554,1CO,14,GUL,an mus dohn tell people dat dey cyahn taak dem diffunt kind ob language wa people ain ondastan
10555,1CO,14,GUL,bot oona mus do all ting een de right way an een good fashion
10556,1CO,15,GUL,me christian bredren a wahn oona fa memba bout de good nyews wa a beena tell oona
10557,1CO,15,GUL,oona done tek um eenta oona haat
10558,1CO,15,GUL,an dat mek oona keep on da bleebe an da stan scrong fa god
10559,1CO,15,GUL,de wod wa a tell oona dat de good nyews
10560,1CO,15,GUL,an dat good nyews yah da sabe oona ef oona stillyet keep on da memba um een oona haat cep ef oona bleebe oda ting dat ain wot nottin
10561,1CO,15,GUL,a come da tell oona dat wod wa dey done laan me
10562,1CO,15,GUL,dat wod wa betta faa mo den all oda ting tell we dat christ done dead fa sabe we fom we sin jes like dey write een god book
10563,1CO,15,GUL,dey bury um an god mek um git op fom mongst de dead pon de tird day an lib gin jes like dey write een god book
10564,1CO,15,GUL,christ come an appeah ta peter an den noda time e appeah ta de tweb postle
10565,1CO,15,GUL,den e appeah ta mo den fibe hundud ob we christian bredren all at de same time
10566,1CO,15,GUL,mos ob dem people ain dead yet bot some done dead
10567,1CO,15,GUL,atta dat e appeah ta james
10568,1CO,15,GUL,den e appeah ta all de postle dem
10569,1CO,15,GUL,las ob all e appeah ta me too eben dough a been like somebody wa been bon at de wrong time
10570,1CO,15,GUL,cause dem oda postle mo betta den me an a ain fit fa hab um eben call me postle cause a beena mek de people ob god choch suffa
10571,1CO,15,GUL,bot god bless me fa dat mek me wa a da
10572,1CO,15,GUL,an dat blessin dat god gii me ain been fa nottin cause a beena wok mo den all de oda postle dem
10573,1CO,15,GUL,bot fa true a ain beena wok jes by mesef
10574,1CO,15,GUL,cause ob god blessin e powa een me beena hep me wok
10575,1CO,15,GUL,so den whosoneba beena do de wok weza a or dem oda postle tell oona bout de good nyews we all da tell de same good nyews an dis wa oona bleebe
10576,1CO,15,GUL,now den we beena tell oona say god done mek christ git op fom mongst de dead an lib gin
10577,1CO,15,GUL,so hoccome some ob oona da say god ain gwine mek dem wa done dead lib gin
10578,1CO,15,GUL,ef dat so dat mean fa say god ain eben mek christ lib gin
10579,1CO,15,GUL,an ef god ain mek christ lib gin den de good nyews we da tell people ain mean nottin an oona trus een christ ain mean nottin needa
10580,1CO,15,GUL,an eben mo den dat oona da say we da lie bout god cause we beena say e done mek christ git op fom mongst de dead an lib gin
10581,1CO,15,GUL,bot ef dat true wa oona da say dat god ain mek people wa done dead lib gin dat mean fa say god ain mek christ lib gin
10582,1CO,15,GUL,cause ef god ain mek de people wa done dead lib gin dat mean fa say e ain mek christ lib gin needa
10583,1CO,15,GUL,an ef god ain mek christ lib gin oona trus een christ ain mount ta nottin an oona sin stillyet da rule oba oona
10584,1CO,15,GUL,ef god ain mek christ lib gin dat mean fa say too dat dem wa done dead wa beena bleebe pon christ dey done loss faeba
10585,1CO,15,GUL,ef de hope we hab een christ good jes fa dis wol people oughta be saary fa we mo den fa all de oda people een all de wol
10586,1CO,15,GUL,bot fa true god done mek christ git op fom mongst de dead an lib gin
10587,1CO,15,GUL,e de fus mongst a whole heapa people god gwine mek git op fom mongst de dead an lib gin
10588,1CO,15,GUL,cause jes one man done bring det eenta de wol
10589,1CO,15,GUL,same way so one man mek dem wa done dead lib gin an git op outta dey grabe
10590,1CO,15,GUL,all people dead cause dey one wid adam
10591,1CO,15,GUL,same way so god gwine mek all dem wa come fa be one wid christ lib gin
10592,1CO,15,GUL,bot ebrybody gwine lib gin coddin ta e own time
10593,1CO,15,GUL,christ fus den wen e come back dem wa blongst ta christ gwine git op fom mongst de dead an lib gin
10594,1CO,15,GUL,den de end gwine come
10595,1CO,15,GUL,christ gwine win out oba all dem wa da rule an all dem wa hab tority an powa
10596,1CO,15,GUL,den christ gwine han oba all e da rule ta god so dat god e fada gwine be king oba all
10597,1CO,15,GUL,christ haffa rule til god done win out oba all e enemy an pit um down onda e foot
10598,1CO,15,GUL,de las enemy god gwine stroy gwine be det
10599,1CO,15,GUL,cause dey write een god book say god done pit all ting onda e foot
10600,1CO,15,GUL,now wen e say all ting done been pit onda um fa sho dat ain mean god esef been pit onda um cause god de one wa da pit all ting onda christ
10601,1CO,15,GUL,bot wen all ting done been pit onda christ rule den christ de son e gwine be onda god wa done pit all ting onda christ
10602,1CO,15,GUL,so den god gwine be great mo den all an rule oba all
10603,1CO,15,GUL,now den leh we taak bout de people wa dey da bactize fa sake ob dem wa done dead
10604,1CO,15,GUL,ef like some people da say god ain mek dem wa done dead lib gin fa true hoccome people go git bactize fa sake ob dem wa done dead
10605,1CO,15,GUL,an wa bout we
10606,1CO,15,GUL,hoccome we da pit wesef een danja all de time
10607,1CO,15,GUL,me christian bredren ebry day a da look det een de eye a da tell oona dis fa true cause ob me praise ta god fa oona een jedus christ we lawd
10608,1CO,15,GUL,right yah een ephesus a done fight fa me life jes like a beena fight wid wile beast dem
10609,1CO,15,GUL,ef a done dat jes fa sattify mesef wa good dat gwine do me
10610,1CO,15,GUL,ef god ain mek dem people wa done dead lib gin den jes like dey say leh we nyam an drink an hab a good time cause demarra we gwine dead
10611,1CO,15,GUL,oona mus dohn leh nobody fool oona
10612,1CO,15,GUL,ef good people keep on da waak longside ebil people den de good one dem gwine be ruint
10613,1CO,15,GUL,oona oughta git oona sense back
10614,1CO,15,GUL,mus dohn waak een ebil way no mo
10615,1CO,15,GUL,cause some ob oona ain know god
10616,1CO,15,GUL,oona oughta be too shame wen a say dat ta oona
10617,1CO,15,GUL,somebody gwine aks say how god gwine mek people wa done dead git op fom mongst de dead an lib gin
10618,1CO,15,GUL,wa kinda body dey gwine hab
10619,1CO,15,GUL,ya a fool man wen ya plant seed een de groun de seed ain gwine staat fa sprout an grow cep e done dead fus
10620,1CO,15,GUL,wa ya da plant een de groun dat jes a seed no mo like a grain ob wheat or oda seed
10621,1CO,15,GUL,wa ya da plant ain de big plant wa gwine grow op atta a wile fom de seed
10622,1CO,15,GUL,god da mek de seed ton eenta de body ob a plant jes like e wahn um fa be
10623,1CO,15,GUL,e da mek ebry kind ob seed ton eenta e own kind ob plant
10624,1CO,15,GUL,all ting wa hab life ain hab de same kind ob body
10625,1CO,15,GUL,people hab one kind ob body animal hab noda kind
10626,1CO,15,GUL,bod hab noda kind ob body an fish hab noda kind
10627,1CO,15,GUL,same way so dey some body wa dey een heaben an oda body wa dey een dis wol
10628,1CO,15,GUL,bot dey one kind ob beauty wa blongst ta de body dem een heaben
10629,1CO,15,GUL,dey noda kind ob beauty wa blongst ta de body dem een dis wol
10630,1CO,15,GUL,an de sun hab e own kind ob beauty
10631,1CO,15,GUL,de moon hab noda
10632,1CO,15,GUL,de staa dem hab noda an eben mongst de staa dem one hab one kind ob beauty an noda hab diffunt kind
10633,1CO,15,GUL,dat so e gwine be wen god mek dem wa done dead git op fom mongst de dead an lib gin
10634,1CO,15,GUL,wen dey bury de body yah dat body da perish
10635,1CO,15,GUL,bot de body wa god gwine mek lib gin dat body ain neba gwine perish
10636,1CO,15,GUL,wen dey bury de body e ain hab no hona tall
10637,1CO,15,GUL,bot wen god mek um git op e gwine be too purty
10638,1CO,15,GUL,wen dey bury de body e ain hab no scrent tall
10639,1CO,15,GUL,bot wen god mek um git op e gwine be scrong
10640,1CO,15,GUL,de body dey bury dat a body wa come fom de dort
10641,1CO,15,GUL,bot de body wa god gwine mek git op dat de body wa come fom de sperit
10642,1CO,15,GUL,fa sho dey a body fom de dort an dey haffa be a body fom de sperit
10643,1CO,15,GUL,dey write een god book say god mek de fus man adam fa be a poson wa git life
10644,1CO,15,GUL,bot de las adam e come fa be a sperit wa da gii life
10645,1CO,15,GUL,de body de sperit da gii ain come fus
10646,1CO,15,GUL,de body wa come fom de dort come fus an atta dat de body dat de sperit da gii
10647,1CO,15,GUL,god done tek de dort ob de groun een dis wol fa mek de fus man
10648,1CO,15,GUL,de secon man come fom heaben
10649,1CO,15,GUL,de people wa blongst ta dis wol dey jes like de man wa god mek fom de dort ob dis wol
10650,1CO,15,GUL,dem wa blongst ta heaben dey jes like de man wa come fom heaben
10651,1CO,15,GUL,we beena hab body wa like de body ob de man wa god done mek fom de dort ob dis wol
10652,1CO,15,GUL,same way so we gwine be like de man wa come fom heaben
10653,1CO,15,GUL,me christian bredren dis wa a mean fa say ta oona
10654,1CO,15,GUL,de body ob dis wol wa god mek flesh an blood dat cyahn hab no paat dey weh god da rule
10655,1CO,15,GUL,an nottin dat dead gwine hab no powa fa ton eenta ting wa cyahn neba dead
10656,1CO,15,GUL,leh me tell oona sompin wa been secret
10657,1CO,15,GUL,listen ta dis we ain all gwine dead bot god gwine change we all
10658,1CO,15,GUL,dat gwine happen too quick like wen somebody wink e eye wen dey blow de las trumpet
10659,1CO,15,GUL,wen dey blow dat trumpet god gwine mek dem wa done dead lib gin an git op wid nyew body wa cyahn neba dead
10660,1CO,15,GUL,an god gwine change we all
10661,1CO,15,GUL,we body wa da dead mus ton eenta body wa cyahn neba dead
10662,1CO,15,GUL,dat wa dead haffa ton eenta dat wa cyahn neba dead
10663,1CO,15,GUL,so wen wa been dead done ton eenta dat wa cyahn neba dead den wa dey write een god book gwine come true
10664,1CO,15,GUL,dey say fa true de lawd done stroy det e done win de victory fa eba det tell me weh dat victory ya beena say ya done win
10665,1CO,15,GUL,det tell me weh ya got powa fa do me bad
10666,1CO,15,GUL,sin mek det able fa do people bad an de law mek sin hab powa
10667,1CO,15,GUL,bot leh we tell god tankya god da gii we de victory shru we lawd jedus christ so den me deah christian bredren oona mus stan scrong een de lawd
10668,1CO,15,GUL,mus dohn leh nottin mek oona doubt
10669,1CO,15,GUL,oona mus keep on da do de lawd wok all de time
10670,1CO,15,GUL,cause oona know dat fa true all ting wa oona da do fa de lawd ain gwine be fa nottin
10671,1CO,16,GUL,leh we taak now bout de money oona gwine geda fa hep god people
10672,1CO,16,GUL,oona mus do jes like a been chaage de christian dem een de choch dem een galatia fa do
10673,1CO,16,GUL,pon de fus day ob ebry week ebry one ob oona oughta pit some money ta one side coddin ta de money e done git
10674,1CO,16,GUL,sabe op dat money yah so dat atta a come oona ain gwine haffa geda op no mo money fa dat
10675,1CO,16,GUL,den wen a git ta oona a gwine sen de bredren dat oona say oona trus fa cyaa oona collection money ta jerusalem
10676,1CO,16,GUL,fo dey go a gwine gim letta fa leh god people een jerusalem know dat we sen um
10677,1CO,16,GUL,bot ef e look like e betta fa me fa go too den dey gwine go long wid me
10678,1CO,16,GUL,wen a come fom macedonia a gwine come ta oona
10679,1CO,16,GUL,cause a done mek op me mind fa pass shru macedonia
10680,1CO,16,GUL,a gwine stay wid oona fa some time ef a kin or eben stay all de winta
10681,1CO,16,GUL,den oona kin hep me so dat a kin trabel on ta wehsoneba a gwine atta dat
10682,1CO,16,GUL,wen a come fa see oona a ain wahn fa stay jes a leetle time as a da pass by
10683,1CO,16,GUL,ef de lawd leh me a hope fa stay dey some wile wid oona
10684,1CO,16,GUL,bot a gwine stay yah een ephesus til de day ob pentecost
10685,1CO,16,GUL,cause dey a chance yah fa true fa do a big wok fa god eben dough dey heapa enemy wa ain wahn de wok fa go on
10686,1CO,16,GUL,wen timothy git ta oona mus mek um know dat fa sho oona da gim hearty welcome cause e da wok fa de lawd jes like me
10687,1CO,16,GUL,ain nobody oughta hole um cheap
10688,1CO,16,GUL,oona mus hep um so e kin trabel on e way peaceable so e kin come back ta me
10689,1CO,16,GUL,cause me an de christian broda da wait fa um fa come back ta we
10690,1CO,16,GUL,now leh we taak bout we bredren apollos
10691,1CO,16,GUL,plenty time a done beena tell um e oughta go fa see oona long wid de oda bredren
10692,1CO,16,GUL,bot e ain sho dat e oughta go jes now
10693,1CO,16,GUL,wen e git de chance e gwine come see oona
10694,1CO,16,GUL,oona mus keep oona eye open
10695,1CO,16,GUL,stanop fa true fa de fait oona hab een de lawd
10696,1CO,16,GUL,mus hab courage an be scrong fa god
10697,1CO,16,GUL,een ebryting oona da do oona mus lob de people
10698,1CO,16,GUL,oona done yeh bout stephanas an e fambly
10699,1CO,16,GUL,dey been de fus fa bleebe pon christ een achaia
10700,1CO,16,GUL,an dey beena gii dey life da wok fa god people
10701,1CO,16,GUL,me christian bredren a da beg oona fa folla dem kind ob leada yah an all de oda people wa da jine um da wok haad wid um
10702,1CO,16,GUL,a heppy dat stephanas fortunatus an achaicus done come
10703,1CO,16,GUL,wen oona ain been able fa come dey done mek op fa wen a ain hab oona wid me
10704,1CO,16,GUL,dey beena mek me haat glad jes like dey mek oona haat glad
10705,1CO,16,GUL,people like dem kind yah dey fit fa git hona fom oona
10706,1CO,16,GUL,dem choch een asia province da tell oona hey
10707,1CO,16,GUL,aquila an priscilla an de people ob de choch wa da geda een dey house da tell oona hey een de lawd wid all dey haat
10708,1CO,16,GUL,an all de christian bredren yah say hey
10709,1CO,16,GUL,tell one noda hey een de name ob de lawd
10710,1CO,16,GUL,now a wid me own han da write dis paat a paul da tell oona hey
10711,1CO,16,GUL,ef dey somebody wa ain got no lob fa de lawd leh dey be a cuss pon um
10712,1CO,16,GUL,we lawd da come a pray dat de lawd jedus bless oona
10713,1CO,16,GUL,a lob oona all een jedus christ
10714,1CO,16,GUL,amen
10715,2CO,1,GUL,a paul a postle ob jedus christ cause dat wa god wahn an timothy we christian broda we da write ta oona god choch dey een corinth an ta all god people all oba achaia
10716,2CO,1,GUL,we pray dat god we fada an we lawd jedus christ bless oona an gii oona peace een oona haat
10717,2CO,1,GUL,leh we praise god de fada ob we lawd jedus christ
10718,2CO,1,GUL,e we fada wa hab mussy pon we e chullun an we god wa da gii all courage
10719,2CO,1,GUL,e da courage we wensoneba trouble come ta we so dat de same courage wa god da courage we wid kin mek we able fa courage oda people too wensoneba trouble come ta um
10720,2CO,1,GUL,cause jes like we git we paat ob suffrin plenty time wa christ beena suffa same way so christ da courage we plenty time
10721,2CO,1,GUL,wensoneba we da suffa we suffa fa courage oona an fa sabe oona
10722,2CO,1,GUL,wensoneba we git courage dat fa mek oona git courage so dat oona kin beah op fa true onda de suffrin ob dem same ting wa we da beah op onda
10723,2CO,1,GUL,we know fa sho dat we ain haffa warry bout oona
10724,2CO,1,GUL,cause we know dat jes like oona da suffa same like we da suffa same way god gwine courage oona jes like e da courage we
10725,2CO,1,GUL,we christian bredren we wahn oona fa know dat we done beena suffa plenty wen we been een asia province
10726,2CO,1,GUL,we been trouble sommuch dat we tink dat we ain hab no hope fa lib no mo
10727,2CO,1,GUL,we tink dat we gwine dead fa sho
10728,2CO,1,GUL,bot dat happen fa show we dat we ain oughta pend pon wesef
10729,2CO,1,GUL,we mus pend jes pon god
10730,2CO,1,GUL,e de one wa mek dead people lib gin
10731,2CO,1,GUL,e done sabe we fom susha terrible danja ob det an e gwine sabe we gin
10732,2CO,1,GUL,we know fa sho dat e gwine keep on da sabe we
10733,2CO,1,GUL,e gwine sabe we wiles oona hep we by oona pray ta god fa we
10734,2CO,1,GUL,an god gwine ansa dem pray an bless we
10735,2CO,1,GUL,plenty people gwine tank god cause e da bless we
10736,2CO,1,GUL,one ting we heppy bout
10737,2CO,1,GUL,we know een we haat fa true dat ain by people sense dat we da waak een dis wol an mos ob all ain by people sense dat we da do all dem ting wa we da do fa oona
10738,2CO,1,GUL,bot god blessin show we how fa hona oona an waak scraight wid oona
10739,2CO,1,GUL,wensoneba we da write letta ta oona we write jes dem ting oona able fa read an ondastan
10740,2CO,1,GUL,bot a hope oona gwine ondastan we een ebryting
10741,2CO,1,GUL,so wa oona ain ondastan good now oona gwine ondastan too good
10742,2CO,1,GUL,den wen de day come dat we lawd jedus gwine come back oona kin be too heppy cause ob we jes like we gwine be too heppy cause ob oona
10743,2CO,1,GUL,a been so sho dat oona gwine ondastan bout me een ebryting dat a done been mek plan fa come see oona fus so dat a able fa mek oona heppy two time
10744,2CO,1,GUL,a done been plan fa come see oona pon me way ta macedonia an den stop by gin fa see oona wen a come back fom dey
10745,2CO,1,GUL,dat way oona been able fa hep sen me pon me way ta judea
10746,2CO,1,GUL,fa sho wen a plan fa do dat an den me plan change op a ain been like no poson wa ain serious bout wa e do ainty
10747,2CO,1,GUL,wen a plan fa do sompin fa true a ain tink jes bout mesef like people ob de wol do
10748,2CO,1,GUL,oona ain tink dat a say yeah one minute an no de oda minute ainty
10749,2CO,1,GUL,sho as god ain neba lie wa we say ta oona ain yeah an no we ain say fus one ting an den change um ta noda
10750,2CO,1,GUL,cause jedus christ god son wa silas timothy an me beena tell oona bout e ain no poson wa say yeah one minute an no de oda minute
10751,2CO,1,GUL,bot all de time jedus christ de ansa yeah fom god
10752,2CO,1,GUL,cause ebry one ob de promise dem wa god promise got de ansa yeah een christ
10753,2CO,1,GUL,dat wa mek we say amen een jedus christ name wensoneba we da praise god
10754,2CO,1,GUL,god de one wa da mek we an oona stan scrong da know fa sho dat we all one een christ
10755,2CO,1,GUL,god de one wa done pick all ob we fa do e wok
10756,2CO,1,GUL,e done pit e maak pon we fa show dat we e own people
10757,2CO,1,GUL,an e pit e sperit eenside we haat fa mek we know dat fa true we gwine git all wa e gwine gii we
10758,2CO,1,GUL,god me witness e know wa dey een me haat a been mek op me mind a ain gwine come ta oona een corinth cause a ain wahn fa mek oona feel bad
10759,2CO,1,GUL,now den we ain da try fa tell oona wa oona haffa bleebe cause oona stan scrong een oona trus een jedus
10760,2CO,1,GUL,we da wok togeda wid oona fa mek oona rejaice
10761,2CO,2,GUL,so a mek op me mind dat a ain gwine come gin an tell oona ting wa gwine mek oona haat sad
10762,2CO,2,GUL,ef a beena mek oona haat sad who dat gwine be lef fa mek me heppy
10763,2CO,2,GUL,ain nobody bot dem dat a mek sad ainty
10764,2CO,2,GUL,dat hoccome a done write oona dat letta
10765,2CO,2,GUL,a ain been wahn fa come an hab me haat sad
10766,2CO,2,GUL,de same people wa oughta mek me rejaice done mek me sad
10767,2CO,2,GUL,cause a know fa sho dat wen a rejaice oona gwine rejaice too
10768,2CO,2,GUL,wen a beena write ta oona me haat been hebby an a beena warry bad
10769,2CO,2,GUL,a beena cry plenty
10770,2CO,2,GUL,bot a ain write ta oona fa mek oona haat sad
10771,2CO,2,GUL,a been write fa mek oona know hommuch a lob oona
10772,2CO,2,GUL,now den somebody done do a bad ting wa been mek people sad
10773,2CO,2,GUL,ain me e done mek sad
10774,2CO,2,GUL,bot a know e mek all ob oona sad a leetle bit
10775,2CO,2,GUL,a ain wahn fa mek dat one feel bad tommuch
10776,2CO,2,GUL,mos ob oona done punish dat one yah so leh dat do
10777,2CO,2,GUL,so den oona oughta paadon um now an courage um so dat e ain gwine git so sad dat e ain able fa go on
10778,2CO,2,GUL,please leh um know dat oona lob um
10779,2CO,2,GUL,a done write oona dat letta cause a been wahn fa test oona an see ef oona ready all de time fa do wa a tell oona fa do
10780,2CO,2,GUL,wen oona paadon somebody fa wa e done bad a gwine paadon dat one too
10781,2CO,2,GUL,an ef dey some reason fa me fa paadon sompin a gwine paadon um fo christ fa sake ob oona
10782,2CO,2,GUL,a do dat so dat satan ain gwine be able fa win out oba we een nottin
10783,2CO,2,GUL,cause we know e da scheme fa mek op bad ting fa do ginst we
10784,2CO,2,GUL,wen a got ta troas fa tell um de good nyews bout christ a see dat de lawd mek a way fa me fa wok dey
10785,2CO,2,GUL,bot een me haat a beena warry bad cause a ain find me broda titus dey
10786,2CO,2,GUL,so a tell de people dey say a da gwine an a gone on ta macedonia
10787,2CO,2,GUL,we tell god tankya cause god mek christ win out oba de powa ob ebil
10788,2CO,2,GUL,an wen we one wid christ god all de time da mek we hab we paat wid christ fa win out oba de powa ob ebil
10789,2CO,2,GUL,an god da nyuse we fa spread all oba wa people oughta know bout christ like a sweet smell kin spread all oba
10790,2CO,2,GUL,we jes like de sweet smell wa da come fom incense wa christ da gii ta god
10791,2CO,2,GUL,dem people wa god da sabe an dem wa da gwine pon dey way fa be loss faeba dey all da smell um
10792,2CO,2,GUL,fa dem wa da gwine ta hell dat a smell wa da kill
10793,2CO,2,GUL,bot fa dem wa gwine git sabe dat a smell wa da gii life
10794,2CO,2,GUL,ain nobody fit fa do dis wok ainty
10795,2CO,2,GUL,cause we ain like plenty people wa da tell oda people god wod fa mek money
10796,2CO,2,GUL,bot cause god sen we we wa da saab christ we da taak scraight wod fo god
10797,2CO,3,GUL,oona gwine tink dat we da staat fa taak ta oona gin bout wesef ainty
10798,2CO,3,GUL,bot fa sho dat ain so
10799,2CO,3,GUL,we ain fa do like some oda people haffa do
10800,2CO,3,GUL,we ain haffa bring letta ta oona fa mek oona know ef we good ainty
10801,2CO,3,GUL,an oona ain haffa sen letta bout we ta oda people needa
10802,2CO,3,GUL,cause oona we letta wa done been write down eenside we haat fa ebrybody fa know an read
10803,2CO,3,GUL,oona da show fa true dat oona a letta fom christ wa we done bring
10804,2CO,3,GUL,an nobody ain tek ink fa write dis letta
10805,2CO,3,GUL,god write um wid e sperit
10806,2CO,3,GUL,e ain write pon stone bot pon people haat
10807,2CO,3,GUL,we da say dem ting yah cause we know fa true dat we kin trus god shru christ
10808,2CO,3,GUL,we ain able fa do nottin by wesef so we ain gwine say dat we able
10809,2CO,3,GUL,god de one wa da mek we able fa do all ting wa we da do
10810,2CO,3,GUL,same fashion god mek we able fa be minista ob a nyew cobnant wa e mek wid people
10811,2CO,3,GUL,dat cobnant ain no law wa been write down een a book
10812,2CO,3,GUL,god sperit mek dat cobnant wid we
10813,2CO,3,GUL,cause de law wa been write down dat condemn people ta det bot god sperit da gii life
10814,2CO,3,GUL,now den de law wa condemn we ta det been write down pon stone
10815,2CO,3,GUL,wen god gim e shinin glory come pon moses
10816,2CO,3,GUL,an de israel people dem ain been able fa keep da look pon moses face cause e face beena shine sommuch eben dough dat glory beena fade way
10817,2CO,3,GUL,so ef de law wa bring det come wid sommuch glory fa sho de wok ob god sperit gwine be full ob eben mo glory den dat de wok wa moses done wa condemn people been full ob glory
10818,2CO,3,GUL,bot de wok wa god do wa mek all ting right twix god an e people dat haffa be full ob glory heap mo den dat fa true
10819,2CO,3,GUL,cause dat wa been a shinin glory ain got no glory tall now wen we see de glory wa come wa great mo den all
10820,2CO,3,GUL,de ting wa ain been fa las long e hab glory
10821,2CO,3,GUL,so den dat wa gwine las faeba dat eben mo full op wid glory
10822,2CO,3,GUL,now den cause we know we kin look fowaad ta dat we ain fraid tall fa taak plain fa god
10823,2CO,3,GUL,we ain like moses wa been kiba e face so dat de israel people ain see dat de shinin glory beena fade an gone way
10824,2CO,3,GUL,bot fa true jes like dat ting wa kiba moses face sompin been mek dem israel people so dat dey ain git ondastandin bout dat
10825,2CO,3,GUL,eben op ta taday dat same ting dey wa da mek um so dat dey ain ondastan wen dey da read de book dem wa taak bout de ole cobnant
10826,2CO,3,GUL,cause jes wen somebody come fa be one wid christ jes den dat face kiba gone an e git dat ondastandin
10827,2CO,3,GUL,eben op ta taday wensoneba dey da read de law wa god gii moses dey ain ondastan
10828,2CO,3,GUL,bot wen somebody ton ta de lawd god mek um git ondastandin bout dat
10829,2CO,3,GUL,now den de lawd e de sperit
10830,2CO,3,GUL,wehsoneba de sperit ob de lawd dey de people free
10831,2CO,3,GUL,so now dat god done moob de kiba fom we face wensoneba people see we dey see de glory ob de lawd da shine fom we
10832,2CO,3,GUL,an god sperit da mek we jes like de lawd wid mo an mo ob e glory
10833,2CO,4,GUL,god een e mussy gii we dis yah wok fa do
10834,2CO,4,GUL,so den we ain gwine leh nottin mek we gii op
10835,2CO,4,GUL,we ain hab nottin fa do wid dem bad ting wa people do da try fa hide um fom oda people an wa da mek um too shame
10836,2CO,4,GUL,we da waak scraight wid people
10837,2CO,4,GUL,an we ain da tangle god wod
10838,2CO,4,GUL,we say um jes like e da
10839,2CO,4,GUL,we da taak de trute fa all people fa ondastan cause we know dat god da look pon we
10840,2CO,4,GUL,an cause ob dat we hope dat all people gwine be sattify dat we da waak een a good way
10841,2CO,4,GUL,ef some ob de people wa da yeh de good nyews we da tell um ain ondastan um dey de one dem wa da gwine pon dey way fa be loss faeba
10842,2CO,4,GUL,dey ain bleebe wa we da say cause satan de ebil god ob dis wol done bline dey eye so dat dey ain able fa see de light wa da shine pon um
10843,2CO,4,GUL,dat de light ob de good nyews bout christ glory an christ pazactly de same as god
10844,2CO,4,GUL,cause fa true we ain da tell oona bout wesef
10845,2CO,4,GUL,we da tell oona bout jedus christ we lawd
10846,2CO,4,GUL,an we say dat we oona saabant fa sake ob jedus
10847,2CO,4,GUL,god wa say leh light shine outta de daak e de same god wa mek e light shine een we haat
10848,2CO,4,GUL,an dat light wa da shine fom christ face dat da mek we know god glory
10849,2CO,4,GUL,stillyet eben dough god da gii we dis tredja dey eenside we we stan jes like ole clay jug
10850,2CO,4,GUL,we weak an plain
10851,2CO,4,GUL,dat show dat de powa dey een god han
10852,2CO,4,GUL,fa true we ain got dat powa
10853,2CO,4,GUL,plenty time we got trouble ebryweh bot dat ain mek we gii op
10854,2CO,4,GUL,plenty time we ain know wa fa tink bot we ain loss we courage
10855,2CO,4,GUL,people mek we suffa bot all de time god dey wid we
10856,2CO,4,GUL,dey kin knock we down bot dey ain able fa stroy we
10857,2CO,4,GUL,de det ob jedus dey een we body all de time so dat people kin see e life too een we body all de time
10858,2CO,4,GUL,cause wiles we da lib een dis life all de time we da stan een de patway ob det fa sake ob jedus so dat people kin see e life een we body
10859,2CO,4,GUL,so den we da stan een de patway ob det all de time bot oona dey een de patway ob life wa ain neba gwine end
10860,2CO,4,GUL,dey write een god book say a been bleebe wa god tell me an dat mek me tell wa a bleebe
10861,2CO,4,GUL,same way so we bleebe een dat same way ob fait an we da tell wa we bleebe
10862,2CO,4,GUL,we know dat god wa mek we lawd jedus git op fom mongst de dead people an lib gin e gwine mek we lib gin too long wid jedus
10863,2CO,4,GUL,an god gwine bring we long wid oona eenta de place weh e dey
10864,2CO,4,GUL,all dis da happen fa sake ob oona
10865,2CO,4,GUL,an as god da bless mo an mo people dey gwine tell god tankya mo an mo an show e glory
10866,2CO,4,GUL,cause ob dat we ain neba gii op
10867,2CO,4,GUL,eben dough we body da waste way stillyet nyew life da come ta we sperit eenside we ebry day
10868,2CO,4,GUL,de leetle trouble dem we da suffa fa dis shot time dey da git we ready fa blessin an hona faeba
10869,2CO,4,GUL,an dem blessin an hona gwine be faaway mo den de suffrin we da suffa now
10870,2CO,4,GUL,cause we pit we haat pon dem ting wa we ain da see
10871,2CO,4,GUL,we ain pit um pon dem ting wa we da see
10872,2CO,4,GUL,de ting dem wa we da see dey ain las long bot dem ting wa we ain da see dey gwine las faeba an eba
10873,2CO,5,GUL,we know dat ef dis tent we lib een we body yah een dis wol git stroy god got a place fa we fa lib een heaben
10874,2CO,5,GUL,dat a house wa god mek wa gwine las faeba
10875,2CO,5,GUL,fa true wiles we da lib yah we da groan cause we wahn fa pit on we nyew cloes
10876,2CO,5,GUL,we wahn fa be eenside we house een heaben
10877,2CO,5,GUL,cause wen we dey eenside we house een heaben we ain neba gwine be dout nottin fa kiba we op
10878,2CO,5,GUL,wiles we still da lib yah eenside dis tent we da groan wid we hebby burden we da tote
10879,2CO,5,GUL,dat ain fa say dat we wahn fa come outta we body dat we got een dis wol
10880,2CO,5,GUL,bot we wahn god fa pit we house fom heaben pon we so dat life wa gwine las faeba gwine swalla op we body yah wa gwine dead
10881,2CO,5,GUL,god de one wa done ready we fa dis nyew house an e gii we e holy sperit fa show we dat
10882,2CO,5,GUL,so den cause we know dem ting yah we ain neba gii op
10883,2CO,5,GUL,we know dat all de time dis body yah we house we ain gone yet fa lib een de house dat god da keep fa we
10884,2CO,5,GUL,cause we da waak coddin ta fait
10885,2CO,5,GUL,we ain da waak jes by wa we da see wid we eye
10886,2CO,5,GUL,a da tell oona we ain neba gii op
10887,2CO,5,GUL,an fa sho we wahn fa go way fom dis body an go lib wid de lawd
10888,2CO,5,GUL,bot weza we da lib een we body yah or way op een heaben de ting we wahn mo den all we wahn fa do dem ting wa gwine mek we lawd sattify
10889,2CO,5,GUL,cause we all gwine haffa stanop fo christ jedgiment seat
10890,2CO,5,GUL,e gwine jedge we an ebrybody gwine git e payback fa e wok wen e been dey een dis life weza e good or bad
10891,2CO,5,GUL,so den we know wa e mean fa be scaid ob de lawd so we da try fa taak ta people fa win um oba ta de lawd
10892,2CO,5,GUL,god know we shru an shru an a hope dat oona ondastan we een oona haat too
10893,2CO,5,GUL,we ain da try fa tell oona gin dat we good
10894,2CO,5,GUL,we da try fa gii oona good reason fa be heppy cause ob we
10895,2CO,5,GUL,den oona gwine be able fa ansa dem wa da brag bout wa people da do so dat oda people kin shim steada bout wa dey eenside a poson haat
10896,2CO,5,GUL,ef e look like we ain got no sense den dat fa sake ob god ainty
10897,2CO,5,GUL,ef oona bleebe we got sense dat fa sake ob oona
10898,2CO,5,GUL,de lob ob christ fa we da rule oba we cause we know fa sho dat one man done dead fa all people
10899,2CO,5,GUL,an dat mean dat all people done dead wid um
10900,2CO,5,GUL,e done dead fa all so dat dem wa got life mus dohn lib no mo fa deysef
10901,2CO,5,GUL,dey oughta jes lib fa de one wa done dead an wa god mek lib gin fa dey sake
10902,2CO,5,GUL,so we ain oughta jedge nobody no mo same like people da jedge um
10903,2CO,5,GUL,eben dough we beena jedge christ like people da jedge oda people we ain do dat no mo
10904,2CO,5,GUL,wen somebody come fa be one wid christ e a nyew poson
10905,2CO,5,GUL,de ole way ob life wa e beena lib done done
10906,2CO,5,GUL,e da lib a nyew way ob life now
10907,2CO,5,GUL,god do all dis
10908,2CO,5,GUL,shru jedus christ god mek all ting right twix esef an we
10909,2CO,5,GUL,an e gii we de wok fa go tell oda people how dey kin come ta um an leh god mek all ting right twix god an dem
10910,2CO,5,GUL,dat mean fa say dat god mek all ting right twix esef an people cause ob wa christ done
10911,2CO,5,GUL,god ain memba people sin ginst um no mo fa punish um
10912,2CO,5,GUL,an e chaage we fa go tell people how e mek all ting right twix god an dem
10913,2CO,5,GUL,so den christ sen we fa tell oona dis
10914,2CO,5,GUL,wen we da taak ta oona e like god esef da taak
10915,2CO,5,GUL,fa sake ob christ we da beg oona
10916,2CO,5,GUL,come ta god an leh um mek all ting right tween esef an oona
10917,2CO,5,GUL,christ ain neba do no sin bot fa we sake god pit we sin dem pon christ so dat wen we come fa be one wid christ all ting come fa be right twix god an we
10918,2CO,6,GUL,so den we wa da wok togeda wid god da beg oona
10919,2CO,6,GUL,mus dohn leh de blessin wa god gii oona go fa nottin
10920,2CO,6,GUL,cause god say a been listen ta ya jes wen de right time come an wen de day fa sabe oona come a hep oona
10921,2CO,6,GUL,a da tell oona say now de right time
10922,2CO,6,GUL,taday de day fa people fa be sabe we da try fa lib so dat we ain gwine bodda nobody noway so dat nobody ain gwine blame we fa de wok wa we da do
10923,2CO,6,GUL,bot de way we da do all ting we da show dat fa true we da do god wok
10924,2CO,6,GUL,we da beah op onda heapa trouble wen we da suffa wen haad time come an all kind ob bad ting come ta we
10925,2CO,6,GUL,sometime people beat we an pit we een de jailhouse sometime dey been a heapa people wa bex come ginst we
10926,2CO,6,GUL,sometime we haffa wok til we cyahn wok no mo an we haffa go dout no sleep an ain got nuff food fa nyam
10927,2CO,6,GUL,den too we da show dat we da do god wok by de way dat we lib clean by how we know fa true bout christ by how we da beah wid people an got good haat fa um
10928,2CO,6,GUL,an we da show um by de holy sperit an how we lob people fa true
10929,2CO,6,GUL,wen we da taak true an god powa dey pon we dat show too dat we da do god wok
10930,2CO,6,GUL,de way we da waak scraight wid god dat we weapon wa we got fa fight pon de lef han side an de right han side
10931,2CO,6,GUL,sometime people hona we an sometime dey taak bad bout we
10932,2CO,6,GUL,sometime dey praise we an sometime dey hole we cheap
10933,2CO,6,GUL,we da taak true bot sometime dey taak bad bout we da say we ain taak true
10934,2CO,6,GUL,people know we ebryweh stillyet sometime e like nobody know we
10935,2CO,6,GUL,we been good as dead bot stillyet ya kin see we da lib
10936,2CO,6,GUL,people mek we suffa stillyet dey ain kill we
10937,2CO,6,GUL,we kin hab hebby haat bot we da rejaice all de time
10938,2CO,6,GUL,we ain got plenty ting stillyet we da mek a whole heapa people rich een fait
10939,2CO,6,GUL,e seem like we ain got nottin bot we got all ting fa true
10940,2CO,6,GUL,we deah fren dem een corinth we haat open ta oona
10941,2CO,6,GUL,we done tell oona all wa dey een we haat
10942,2CO,6,GUL,we ain hide nottin
10943,2CO,6,GUL,we ain shet op we haat ginst oona bot oona da shet op oona haat ginst we
10944,2CO,6,GUL,so a da taak ta oona now jes like oona me chullun
10945,2CO,6,GUL,open op ya haat ta we like we own haat open ta oona oona mus dohn jine op wid people wa ain bleebe pon christ da try fa lib like oona one wid um
10946,2CO,6,GUL,cause ting wa right an ting wa ain right ain able fa jine togeda ainty
10947,2CO,6,GUL,how de light an de daak gwine be one an lib togeda een one place
10948,2CO,6,GUL,christ an de debil ain neba gwine gree togeda ainty
10949,2CO,6,GUL,how somebody wa bleebe pon christ an somebody wa ain bleebe gwine gree togeda
10950,2CO,6,GUL,de place weh god lib ain neba gwine gree fa jine op wid idol dem wa people mek fa pray ta fa true god da wa lib faeba an da gii life we e house god say a gwine lib een me people an mek me home mongst um
10951,2CO,6,GUL,a gwine be dey god an dey gwine be me people
10952,2CO,6,GUL,an de lawd say so den oona mus come out fom mongst dem wa ain bleebe
10953,2CO,6,GUL,mus dohn hab nottin fa do wid um
10954,2CO,6,GUL,oona mus dohn hab nottin fa do wid nottin wa ain clean fom sin
10955,2CO,6,GUL,den a gwine gii oona haaty welcome
10956,2CO,6,GUL,a gwine be oona fada an oona gwine be me son an daughta dem dat wa de lawd wa got powa mo den all say
10957,2CO,7,GUL,me deah christian fren dem god mek all dem promise yah fa we
10958,2CO,7,GUL,so den leh we mek we life clean fa true fom sin
10959,2CO,7,GUL,mus dohn hab nottin fa do wid no ebil ting dat gwine mek we body or we sperit dorty een god eye
10960,2CO,7,GUL,leh we lib jes fa god wa we blongst ta an show dat we da hona um fa true
10961,2CO,7,GUL,open op oona haat fa we
10962,2CO,7,GUL,we ain do nobody nottin bad
10963,2CO,7,GUL,we ain stroy nobody fait
10964,2CO,7,GUL,we ain tek no wantage ob nobody
10965,2CO,7,GUL,a ain say dem ting yah fa condemn oona
10966,2CO,7,GUL,cause like a done tell oona oona een we haat all de time
10967,2CO,7,GUL,we lob oona sommuch dat nottin kin keep we fom oona
10968,2CO,7,GUL,we togeda wid oona all de time weza we da lib or we dead
10969,2CO,7,GUL,a sho dat oona ain gwine disappaint we
10970,2CO,7,GUL,oona da mek me too heppy
10971,2CO,7,GUL,eben dough we got plenty trouble stillyet a got plenty courage a full op wid joy
10972,2CO,7,GUL,eben wen we come ta macedonia we body ain got no chance fa res
10973,2CO,7,GUL,we been flicted dey pon all side
10974,2CO,7,GUL,people beena aagy wid we an we been scaid
10975,2CO,7,GUL,bot god wa da courage dem wa got hebby haat e courage we wen titus come
10976,2CO,7,GUL,an we ain been courage jes cause e come
10977,2CO,7,GUL,we been courage too wen e tell we how oona courage um dey
10978,2CO,7,GUL,e tell we dat oona wahn fa see me too bad
10979,2CO,7,GUL,an oona saary fa true fa wa happen
10980,2CO,7,GUL,an e say too dat oona all de time ready fa tek op fa me
10981,2CO,7,GUL,so a da rejaice now eben mo
10982,2CO,7,GUL,eben ef de letta a done write mek oona too sad a ain saary dat a write um
10983,2CO,7,GUL,a been saary wen a see dat de letta mek oona sad fa a wile
10984,2CO,7,GUL,bot a heppy now
10985,2CO,7,GUL,a ain heppy dat a done mek oona sad
10986,2CO,7,GUL,a heppy cause oona been so sad til dat done mek oona change oona way
10987,2CO,7,GUL,oona change cause oona been feel saary like god wahn
10988,2CO,7,GUL,so we ain do oona no haam
10989,2CO,7,GUL,wen god mek somebody saary dat gwine mek e haat change an e gwine ton fom e sin
10990,2CO,7,GUL,an cause ob dat e gwine be sabe
10991,2CO,7,GUL,so dat ain nottin fa regret
10992,2CO,7,GUL,bot ef somebody feel saary jes cause ob sompin wa dey een dis wol dat kind ob saary dey gwine mek um dead an loss faeba
10993,2CO,7,GUL,look wa god done fa oona wen e mek oona saary
10994,2CO,7,GUL,fa sho e mek oona study fa do wa oona oughta do an fa show fa true dat oona ain done nottin wrong
10995,2CO,7,GUL,oona been bex bad an oona been scaid
10996,2CO,7,GUL,wen god mek oona saary dat mek oona wahn fa see me too bad an oona been ready fa punish de one wa done bad
10997,2CO,7,GUL,oona done all wa oona been able fa do fa mek all ting scraight
10998,2CO,7,GUL,all dat done show dat dey ain nottin fa blame oona fa een dat trouble
10999,2CO,7,GUL,so eben wen a write dat letta a ain write um fa sake ob de one wa done bad an a ain write um needa fa sake ob de one wa suffa fa um
11000,2CO,7,GUL,a write um fa show oona dat god know dat oona cyah fa we fa true
11001,2CO,7,GUL,an all dat courage we
11002,2CO,7,GUL,an pontop ob de courage dat oona gii we titus mek we eben mo heppy cause oona mek um heppy fa true by de way oona all beena hep um so dat e ain warry no mo
11003,2CO,7,GUL,a been tell titus dat a too heppy bout oona an oona ain leh me down
11004,2CO,7,GUL,we taak true ta oona all de time
11005,2CO,7,GUL,same way so oona show dat wa we tell titus bout oona e true
11006,2CO,7,GUL,so den titus da lob oona mo an mo wen e da memba how oona all been ready fa do wa e tell oona fa do an how wen oona welcome um oona been so scaid an ain wahn fa do nottin fa mek um feel bad
11007,2CO,7,GUL,a heppy fa true cause a know a kin trus oona fa sho een ebryting
11008,2CO,8,GUL,me christian bredren we wahn fa mek ya know bout de blessin wa god been gii de choch dem een macedonia
11009,2CO,8,GUL,eben dough dey beena suffa a heapa trouble wa test um fa true stillyet dey heppy
11010,2CO,8,GUL,an cause ob dat dey wahn fa hep oda people an dey gii way a whole heapa ting eben wen dey ain got much tall ob dey own
11011,2CO,8,GUL,a da tell oona fa true dat dey gii all dey able fa gii an eben mo den dat cause dey wahn fa do um
11012,2CO,8,GUL,dey beena beg we wid all dey haat fa leh um hab de blessin fa be able fa gii ta god people wa got need
11013,2CO,8,GUL,we ain beena spect um fa do all dey done
11014,2CO,8,GUL,fus dey gii de lawd dey life an den pit deysef een we han jes like god wahn um fa do
11015,2CO,8,GUL,so den we courage titus wa staat dis wok fa go on wid um an hep oona fa finish op dis special wok weh oona da gii plenty cause oona lob oona christian bredren
11016,2CO,8,GUL,oona way head ob oda people een oona fait een de way oona da taak een oona laanin een de way oona da do ting wid all oona haat an een oona lob fa we
11017,2CO,8,GUL,so jes like oona way head ob oda people een dem ting oona oughta be way head too een dis wok yah
11018,2CO,8,GUL,a ain da chaage oona dat oona haffa do um
11019,2CO,8,GUL,bot wen a da tell oona how oda people wahn fa hep fa do dis wok a da try fa find out dat de lob dat oona got da come fa true fom oona haat
11020,2CO,8,GUL,oona know de way we lawd jedus christ bless we
11021,2CO,8,GUL,eben dough e got ebryting op dey een heaben stillyet fa oona sake e come fa lib een dis wol jes like a poson wa ain got nottin
11022,2CO,8,GUL,e done dat fa mek oona git all ting op een heaben
11023,2CO,8,GUL,now listen yah ta wa a tink oona oughta do bout dis offrin
11024,2CO,8,GUL,e betta fa oona fa finish op tareckly wa oona done staat fa do las yeah
11025,2CO,8,GUL,oona been de fus fa staat da gii fa de offrin ta god people an oona been de fus fa wahn fa gim sompin
11026,2CO,8,GUL,so finish op de wok
11027,2CO,8,GUL,jes like oona been wahn fa git um ready so now oona oughta finish um op
11028,2CO,8,GUL,an oona oughta gim coddin ta wa oona got
11029,2CO,8,GUL,ef somebody wahn fa gii god gwine be sattify coddin ta wa dat poson got an not coddin ta wa e ain got
11030,2CO,8,GUL,a ain da try fa tek oda people hebby load fom off um an pit um pon oona
11031,2CO,8,GUL,a mean dat e good fa all fa share an share de same
11032,2CO,8,GUL,oona got plenty ting now an oona oughta hep dem wa ain got wa dey need
11033,2CO,8,GUL,den wen de time come dat oona ain got wa oona need dem wa got plenty ting gwine hep oona
11034,2CO,8,GUL,dat way all oona gwine share de same
11035,2CO,8,GUL,like dey write een god book say de one wa geda a heap ain got tommuch an de one wa geda jes a leetle bit got wa e need
11036,2CO,8,GUL,a tell god tankya fa mek titus haat open fa hep oona jes like me own haat open ta oona
11037,2CO,8,GUL,wen a aks titus fa go ta oona e been heppy fa go
11038,2CO,8,GUL,fa true e been too heppy fa go hep oona
11039,2CO,8,GUL,e de one wa mek op e mind fa go
11040,2CO,8,GUL,an we da sen long wid titus noda christian broda wa ebrybody praise een all de choch dem cause ob e wok da tell de good nyews
11041,2CO,8,GUL,an e ain only dat de choch dem pick um fa go wid we wen we do dis wok ob lob da cyaa de offrin ta de christian dem een judea so dat de lawd gwine git de praise an dey gwine see dat fa sho we wahn fa hep um
11042,2CO,8,GUL,we wahn fa tek cyah dat nobody ain gwine blame we bout de way we nyuse dis heapa money yah
11043,2CO,8,GUL,we da try we bes fa do wa right not jes fo de lawd bot fo people too
11044,2CO,8,GUL,we da sen noda ob we christian bredren fa go long wid um
11045,2CO,8,GUL,e show we plenty time an een plenty way dat e wahn wid all e haat fa hep
11046,2CO,8,GUL,an now dat e trus oona good fashion e wahn fa hep oona mo den eba
11047,2CO,8,GUL,now bout titus e de one wa fa true da wok longside me an wok wid me fa hep oona
11048,2CO,8,GUL,dem oda ob we christian bredren dey da gwine long wid titus fom de diffunt choch dem wa sen um fa go ta oona
11049,2CO,8,GUL,dey da bring hona ta christ
11050,2CO,8,GUL,so den oona oughta show um how oona lob um so all de choch dem gwine know fa true dat oona lob um an dey gwine know dat we right wen we da brag bout oona
11051,2CO,9,GUL,fa true a ain need fa write oona bout de offrin dat de christian dem gwine sen ta judea fa hep god people dey
11052,2CO,9,GUL,cause a know dat oona wahn fa hep an a beena taak bout dat good ting oona do
11053,2CO,9,GUL,a da tell de people een macedonia say we christian bredren een achaia been ready fa hep oona since las yeah
11054,2CO,9,GUL,plenty dem dey een macedonia staat fa hep wen dey yeh how oona wahn fa hep too bad
11055,2CO,9,GUL,bot a da sen bredren yah ta oona now so dat me good wod bout oona hep ain gwine be jes empty taak an oona gwine be ready wid wa oona wahn fa gii fa hep een dis wok jes like a beena say
11056,2CO,9,GUL,ef oona ain ready an some ob we christian bredren fom macedonia come wid me an see dat oona ain got nottin ready yet fa gii we gwine be too shame an oona gwine be shame mo den we
11057,2CO,9,GUL,cause we been sho dat oona been ready fa hep
11058,2CO,9,GUL,dat mek me tink dat a mus courage dem christian bredren yah fa try fa go ta oona fo a come an hep oona git ready fo a git ta oona wa oona promise fa gii
11059,2CO,9,GUL,den dat gwine be ready wen a come
11060,2CO,9,GUL,an dat gwine show dat oona da gii cause oona wahn fa gii an e ain cause somebody da mek oona gii
11061,2CO,9,GUL,wa a mean fa say de one wa ain plant bot a leetle bit ob seed ain neba gwine haabis a big crop
11062,2CO,9,GUL,bot de one wa plant plenty seed gwine haabis a whole heapa crop
11063,2CO,9,GUL,ebrybody mus gii wa e mek op e mind fa gii
11064,2CO,9,GUL,e mus dohn gii wid sad haat jes cause dey mek um gii
11065,2CO,9,GUL,god lob de one wa heppy een e haat fa gii
11066,2CO,9,GUL,an god able fa gii oona all oona need an plenty mo too so dat all de time oona gwine git all oona need an a heap mo dat oona kin gii fa ebry good wok
11067,2CO,9,GUL,like dey write een god book say de one wa da waak scraight da gii plenty ting ta dem wa ain got nottin
11068,2CO,9,GUL,dem good ting e da do gwine las faeba
11069,2CO,9,GUL,god da gii de faama seed an e da gii bread fa nyam
11070,2CO,9,GUL,same way so god gwine gii oona too all de seed oona need fa plant an e gwine mek um grow
11071,2CO,9,GUL,oona da do a heapa good ting an god gwine mek dat seed grow fa be a big crop fa true
11072,2CO,9,GUL,god gwine gii oona nuff ting all de time so dat oona gwine be able fa gii plenty all de time
11073,2CO,9,GUL,den people gwine tell god tankya fa wa oona gii we fa cyaa ta um
11074,2CO,9,GUL,dis wok wa oona da do ain jes fa gii god people wa dey need
11075,2CO,9,GUL,dis wok da mek um tell god tankya plenty
11076,2CO,9,GUL,dis wok wa oona da do da show dat oona trus god fa true
11077,2CO,9,GUL,dat gwine mek god people praise god cause oona da folla de way ob de good nyews ob christ wa oona da tell people bout an cause oona da gii dem an oda people plenty ting
11078,2CO,9,GUL,so den dey gwine pray fa oona wid all dey haat cause ob de blessin wa god been gii oona mo den all
11079,2CO,9,GUL,leh we tell god tankya fa wa e gii we wa mo greata den we kin say
11080,2CO,10,GUL,a paul da beg oona een de name ob christ wa kind an da beah wid people
11081,2CO,10,GUL,dey say a da taak low wen a dey wid oona bot wen a ain dey close ta oona a got plenty mout
11082,2CO,10,GUL,a da beg oona dat wen a come ta oona oona ain gwine mek me hab scrong mout mongst oona like a plan fa do mongst some people wa tink dat we da waak een de way ob de wol
11083,2CO,10,GUL,fa true we da lib een de wol bot we ain da fight dis waa like people ob de wol da fight
11084,2CO,10,GUL,de weapon dem wa we tek fa fight wid dey ain wa people ob dis wol fight wid
11085,2CO,10,GUL,we got weapon wa got powa fom god fa stroy de scrong place dem ob de enemy
11086,2CO,10,GUL,we da nyuse dem weapon fa show dat de aagyment dem dat people da aagy bout god dey ain mek no sense
11087,2CO,10,GUL,we da stroy ebryting wa people wa tink dey high op da nyuse fa keep people fom know bout god
11088,2CO,10,GUL,ebry kinda way people da tink we res um an pit um een de jailhouse til e ready fa obey jedus christ
11089,2CO,10,GUL,an wen fa true oona do all wa oona oughta do we gwine be ready fa punish whosoneba ain da do wa e oughta do
11090,2CO,10,GUL,oona da look jes at wa people see
11091,2CO,10,GUL,ef somebody dey wa da tink dat fa sho e blongst ta christ leh um memba dat jes like e blongst ta christ same fashion we blongst ta christ
11092,2CO,10,GUL,a ain gwine be shame eben ef a taak a leetle tommuch bout de tority de lawd gii we
11093,2CO,10,GUL,e sen we fa come hep oona grow op een christ
11094,2CO,10,GUL,e ain sen we fa stroy oona
11095,2CO,10,GUL,a ain wahn oona fa tink dat a da write oona dem letta fa mek oona scaid
11096,2CO,10,GUL,some people da taak say paul da write haad ting full ob powa een dem letta yah wa e sen we
11097,2CO,10,GUL,bot wen e yah wid we e ain look like e got no powa tall an e taak ain mount ta nottin
11098,2CO,10,GUL,ef people da taak dat way leh um ondastan dat wa we write een we letta wen we ain dey wid oona dat de same ting we gwine do wen we dey wid oona
11099,2CO,10,GUL,oona know dat we ain gwine be scrong mout nuff fa compare wesef wid some ob dem wa tink dey mo betta den oda people
11100,2CO,10,GUL,fa true dey ain got sense dey jes da compare deysef wid one noda an dey da jedge deysef jes by wasoneba dey tink right
11101,2CO,10,GUL,bot we ain gwine taak bout no good ting dat we ain oughta taak bout
11102,2CO,10,GUL,we gwine taak jes bout de wok god gii we fa do an we wok mongst oona paat ob dat
11103,2CO,10,GUL,so we ain do nottin mo den wa we oughta do wen we come ta oona
11104,2CO,10,GUL,we been de fus fa git ta oona an tell oona de good nyews bout christ
11105,2CO,10,GUL,we ain taak bout de good wok wa oda people done do wok wa ain paat ob wa god gii we fa do
11106,2CO,10,GUL,bot we wahn fa see oona trus een god mo an mo so dat wiles oona da trus um mo an mo we wok mongst oona gwine grow mo an mo
11107,2CO,10,GUL,den we gwine be able fa go ta de lan dem oba yonda clean oba ta de oda side ob weh oona dey an tell all de people dey de good nyews
11108,2CO,10,GUL,cause we ain wahn fa taak bout de good wok wa oda people done do een dem lan weh god sen um
11109,2CO,10,GUL,like dey write een god book say ef somebody wahn fa brag leh um brag bout de good wok dat de lawd done do
11110,2CO,10,GUL,cause de one wa taak bout esef say e do good dat one ain gwine git praise
11111,2CO,10,GUL,de one wa de lawd say e da do good dat de one wa gwine git praise
11112,2CO,11,GUL,a hope oona gwine beah wid me wiles a cut de fool
11113,2CO,11,GUL,kin ya do dat much fa me
11114,2CO,11,GUL,cause a jealous oba oona same fashion god esef jealous
11115,2CO,11,GUL,cause a done promise oona fa marry ta christ so dat a able fa gii oona like ooman wa ain neba know no man ta e one husban
11116,2CO,11,GUL,a scaid dat wa happen ta eve gwine happen ta oona too
11117,2CO,11,GUL,jes like de snake trick eve an ceebe um somebody gwine trick oona so dat oda ting dem go on een oona head an den oona gwine stop fa trus een christ fa true wid all oona haat
11118,2CO,11,GUL,a scaid fa oona cause oona ready fa listen ta wasoneba poson wa come ta oona da tell oona bout noda jedus wa ain de same jedus we beena tell oona bout
11119,2CO,11,GUL,oona cept de sperit dey promise oona wa ain de one oona got wen a been dey an oona da listen ta wasoneba poson wa come da tell oona ting wa diffunt fom de good nyews bout jedus wa we tell oona
11120,2CO,11,GUL,a da taak bout dem big shot wa call deysef postle
11121,2CO,11,GUL,a ain tink dey eben a leetle bit mo betta den me
11122,2CO,11,GUL,eben ef a ain able fa taak too good wa a know a know um good fa sho
11123,2CO,11,GUL,we done mek dat plain ta oona een ebryting an een ebry way
11124,2CO,11,GUL,a ain aks oona fa no pay wen a beena tell oona de good nyews bout god
11125,2CO,11,GUL,a been pit mesef down low so dat oona kin come high op
11126,2CO,11,GUL,fa true dat ain no bad ting a beena do ainty
11127,2CO,11,GUL,wen a beena wok mongst oona oda choch dem been gii me wa a need fa lib
11128,2CO,11,GUL,e same like a beena tief dem choch so dat a kin hep oona
11129,2CO,11,GUL,an wiles a been dey wid oona wensoneba a beena need sompin a neba bodda none ob oona
11130,2CO,11,GUL,a ain aks oona fa nottin
11131,2CO,11,GUL,cause de bredren wa come fom macedonia dey bring all dat a beena need
11132,2CO,11,GUL,an jes like e been dat so e gwine be all de time
11133,2CO,11,GUL,a ain gwine be no burden pon oona
11134,2CO,11,GUL,a promise oona dat wehsoneba a go een all ob achaia a gwine taak bout dis good ting say dat a ain tek no pay fom oona han
11135,2CO,11,GUL,ain nobody gwine stop me fom say dat
11136,2CO,11,GUL,dat de true wod wa christ pit een me haat fa taak
11137,2CO,11,GUL,oona tink dat a da taak dis way cause a ain lob oona
11138,2CO,11,GUL,dat ain so
11139,2CO,11,GUL,god know dat a lob oona a gwine still keep on da do wa a da do now so dat dem oda people wa some call postle ain gwine git no reason fa brag say dey da do de same wok jes like we da do
11140,2CO,11,GUL,people wa da do like dat ain no true postle tall
11141,2CO,11,GUL,dey da lie bout dey wok an dey jes da mek deysef look like dey christ true postle dem
11142,2CO,11,GUL,oona ain oughta wonda bout dat cause satan too kin change an mek esef look like a angel ob light
11143,2CO,11,GUL,so den ain no big ting wen satan saabant dem too da mek deysef look like dey god true saabant wa da waak een god way
11144,2CO,11,GUL,wen dey own time done end dey gwine git dey pay fa de ting dem wa dey do
11145,2CO,11,GUL,a da tell oona gin dat nobody mus dohn tink dat a a fool
11146,2CO,11,GUL,bot ef dat so oona tink oona oughta listen ta me jes like e been a fool wa da taak ta oona so dat a kin still taak a leetle bit bout dem good ting wa mek me too heppy
11147,2CO,11,GUL,wen a taak like dis now a ain da say wa de lawd tell me fa say
11148,2CO,11,GUL,a da taak like a fool
11149,2CO,11,GUL,plenty people da brag bout how good dey da da taak jes een de way ob de wol
11150,2CO,11,GUL,so a too gwine brag
11151,2CO,11,GUL,oona got sense an dat mek oona glad fa beah wid fool dem oona da beah wid wasoneba poson wa da mek like e oona massa an oona e slabe or wa da tek wantage ob oona or set trap fa oona
11152,2CO,11,GUL,oona da beah wid um wa da mek like e mo betta den oona or wa da knock oona een de face
11153,2CO,11,GUL,a shame fa tell oona dat we ain been scrong mout nuff fa do dat bot ef somebody scrong mout nuff fa brag bout sompina da taak like a foola too kin be scrong mout like dat
11154,2CO,11,GUL,dey say dey hebrew ainty
11155,2CO,11,GUL,a hebrew too
11156,2CO,11,GUL,dey people ob israel
11157,2CO,11,GUL,a one ob israel people too
11158,2CO,11,GUL,dey abraham chullun chullun
11159,2CO,11,GUL,a one ob abraham chullun chullun too
11160,2CO,11,GUL,dey christ saabant
11161,2CO,11,GUL,a da taak like a mad man bot a a saabant mo betta den dey a beena wok faa way mo den dey beena wok
11162,2CO,11,GUL,a been chunk een de jailhouse heap mo time den dey been chunk een de jailhouse
11163,2CO,11,GUL,people done beat me op fa true mo bad den dey done beat dem op
11164,2CO,11,GUL,an a come close ta det oba an oba gin
11165,2CO,11,GUL,fibe time de jew dem done beat me
11166,2CO,11,GUL,ebrybody ob dem fibe time dey scrike me tirtynine time
11167,2CO,11,GUL,a been beat op wid a rod shree time
11168,2CO,11,GUL,one time people done chunk stone at me da try fa kill me
11169,2CO,11,GUL,shree time de boat a been on done git all smash op an sink eenta de wata
11170,2CO,11,GUL,an dey been one time wen a been dey een de wata one whole day an one whole night
11171,2CO,11,GUL,all de time a beena trabel all oba a been een haam way
11172,2CO,11,GUL,dey been plenty ting wa kin kill me de flood ob de riba tief dem me own jew countryman dem an dem wa ain jew all dem wa try fa do bad ta me
11173,2CO,11,GUL,dey been ting wa kin kill me dey een city dem an een de desat an wen a lef de sho fa go faaway pon de sea
11174,2CO,11,GUL,an dey been dem people wa beena say dey me broda bot fa true dey been me enemy
11175,2CO,11,GUL,fa sho a been wok haad an plenty night a ain got no sleep
11176,2CO,11,GUL,sometime a been hongry an tosty
11177,2CO,11,GUL,an plenty time a ain nyam nottin an a been cole an ain got no cloes fa weah
11178,2CO,11,GUL,den pontop ob all dem oda ting ebryday a da tink bout all de choch dem how dey da do
11179,2CO,11,GUL,wen oona ain able fa stan scrong a feel like a ain scrong
11180,2CO,11,GUL,wen oona git trap an fall eenta sin a feel bad fa true
11181,2CO,11,GUL,ef a haffa brag bout de good ting dem a done a gwine brag bout dem ting wa show dat a ain scrong
11182,2CO,11,GUL,god de fada ob we lawd jedus e know dat a ain da tell no lie
11183,2CO,11,GUL,leh all people praise um faeba wen a been dey een damascus de gobna wa been dey onda king aretas e sen sodja dem fa watch at de city gyate fa grab hole ta me
11184,2CO,11,GUL,bot me christian bredren pit me eenside a basket
11185,2CO,11,GUL,den dey done pass de basket shru a winda een de city wall an leh me down outside de city
11186,2CO,11,GUL,dat hoccome de gobna ain ketch me
11187,2CO,12,GUL,a haffa go on da taak bout de good ting dem a done eben dough a ain got nottin fa gain
11188,2CO,12,GUL,bot now a gwine taak bout de wision dem wa de lawd show me an ting wa e mek me know
11189,2CO,12,GUL,a know one christian broda wa been tek op quick eenta de tird heaben
11190,2CO,12,GUL,foteen yeah done pass now fom wen dat happen
11191,2CO,12,GUL,a ain know ef dat man body gone op eenta heaben or ef jes e sperit gone op dey bot god know a say gin a know dat dis man been tek op quick eenta de place dey call paradise
11192,2CO,12,GUL,a ain know ef de man body gone op dey or ef jes e sperit gone op bot god know op dey e yeh ting dem wa nobody ain able fa tell an wa nobody ain spose fa taak bout
11193,2CO,12,GUL,a gwine brag bout dis man yah
11194,2CO,12,GUL,bot a ain gwine brag bout mesef cep a taak jes bout dem ting wa show dat a ain able fa do nottin by mesef
11195,2CO,12,GUL,eben ef a wahn fa taak bout de good a done a ain gwine be no fool
11196,2CO,12,GUL,cause a been gwine taak wa de trute fa sho
11197,2CO,12,GUL,bot a ain gwine taak bout mesef
11198,2CO,12,GUL,cause a ain wahn fa mek people tink dat a a betta poson den wa dey see me do an wa dey yeh me say
11199,2CO,12,GUL,bot so dat de heapa good ting wa god show me ain gii me de big head a been git sompin like a torn een me body wa da hut me bad
11200,2CO,12,GUL,dat satan messenja wa come fa beat pon me so dat a ain gwine be proud
11201,2CO,12,GUL,shree time a done pray an aks de lawd say please tek way dis ting yah fom me
11202,2CO,12,GUL,de lawd ansa say de blessin wa a da gii ya dat all wa ya need
11203,2CO,12,GUL,cause wen somebody ain able fa do nottin fa esef dat de time wen me powa mo greata een dat poson life
11204,2CO,12,GUL,so a mo heppy fa taak bout wa a cyahn do by mesef so dat de powa ob christ kin mek e home een me
11205,2CO,12,GUL,so den fa sake ob christ a heppy fa suffa
11206,2CO,12,GUL,a heppy wen a weak an wen people shrow slam at me
11207,2CO,12,GUL,a heppy wen haad time come pon me an wen people fight ginst me an a got all kind ob trouble cause ob christ
11208,2CO,12,GUL,cause de time wen a ain able fa hep mesef dat de time wen a mo scronga fa true
11209,2CO,12,GUL,a da taak like a fool bot oona been mek me do dat
11210,2CO,12,GUL,fa true oona oughta beena taak good bout me
11211,2CO,12,GUL,cause dem big shot wa call deysef postle ain no mo betta den me eben dough a ain nobody
11212,2CO,12,GUL,dem sign wa show dat a a postle fa true dat wa a done wiles a beena beah wid oona wen a wok dey
11213,2CO,12,GUL,dey been sign an miracle an wok weh god show e powa
11214,2CO,12,GUL,fa true a ain treat dem oda choch people no betta den a treat oona cep dat a ain warry oona fa hep me ainty
11215,2CO,12,GUL,paadon me fa do oona wrong like dat now de tird time a ready fa come wisit oona an a ain gwine aks oona fa nottin
11216,2CO,12,GUL,cause a come fa hep oona
11217,2CO,12,GUL,a ain wahn oona money
11218,2CO,12,GUL,atta all chullun ain oughta sabe op fa gii dey modda an fada wa dey need
11219,2CO,12,GUL,de modda an de fada dey de one dem wa oughta sabe op fa gii dey chullun wa dey need
11220,2CO,12,GUL,a gwine be heppy fa gii oona all dat a got an gii oona mesef too fa hep oona
11221,2CO,12,GUL,cause a lob oona mo oona ain oughta lob me no less ainty
11222,2CO,12,GUL,so den oona gwine gree wid me dat a ain been no bodda ta oona
11223,2CO,12,GUL,bot somebody gwine say a da play trick pon oona an lie fa ketch oona a ain neba tek wantage ob oona wen a sen messenja dem fa go ta oona ainty
11224,2CO,12,GUL,a done beg titus fa go ta oona an a sen we oda christian broda wid um
11225,2CO,12,GUL,oona ain wahn fa tell me dat titus done tek wantage ob oona ainty
11226,2CO,12,GUL,we two been do de wok een de same sperit an een de same way ainty
11227,2CO,12,GUL,oona beena tink all dis time dat we jes beena try fa mek oona tink we da do right
11228,2CO,12,GUL,dat ain so
11229,2CO,12,GUL,we beena taak fo god da say wa christ wahn we fa say
11230,2CO,12,GUL,oona we deah fren dem an all wa we do we da do fa mek oona mo scronga een de fait
11231,2CO,12,GUL,a scaid dat wen a come dey a gwine see dat oona diffunt fom how a wahn oona fa be an oona gwine see dat a diffunt fom how oona wahn me fa be
11232,2CO,12,GUL,a scaid dat a gwine see dat some ob oona dey da tek side an aagy wid one noda dat oona jealous an git mad down wid one noda
11233,2CO,12,GUL,a scaid dat some mongst oona da try fa git all ting jes fa deysef an shrow slam an onrabble dey mout bout oda people
11234,2CO,12,GUL,an a scaid dat some dey all de time tink dey mo betta den oda people an git ebrybody all mix op ginst one noda
11235,2CO,12,GUL,a scaid dat wen a come gin ta oona god gwine mek me feel small fo oona
11236,2CO,12,GUL,an a scaid a gwine weep fa plenty people wa beena sin bot dey ain saary an dey ain change dey way
11237,2CO,12,GUL,dey ain lef off dey loose life an de bad sin dey beena do
11238,2CO,13,GUL,dis de tird time a da come wisit oona
11239,2CO,13,GUL,dey write een god book say ef dey say somebody do bad fa settle de case two or shree people haffa be dey wa done shim wen de poson done bad
11240,2CO,13,GUL,a done waan oona wa beena sin an all dem oda people wen a been dey wid oona de secon time
11241,2CO,13,GUL,now wiles a gone fom oona a da waan oona gin
11242,2CO,13,GUL,wen a come back a gwine punish all dem wa sin fa true
11243,2CO,13,GUL,wen a do dat oona gwine git wa oona wahn cause oona wahn me fa show oona dat christ da taak shru me
11244,2CO,13,GUL,christ ain weak wid oona
11245,2CO,13,GUL,e powa big mongst oona
11246,2CO,13,GUL,e ain show e powa wen dey kill um pon de cross
11247,2CO,13,GUL,stillyet god powa mek um lib gin
11248,2CO,13,GUL,same fashion we wa one wid christ ain got no powa bot wiles we da wok wid oona we gwine lib wid christ an hab powa wa god da gii we
11249,2CO,13,GUL,oona mus look ta oona own haat an life fa see ef oona da bleebe een christ
11250,2CO,13,GUL,oona mus pit oonasef ta de test
11251,2CO,13,GUL,fa sho oona know dat jedus christ dey eenside oona ainty
11252,2CO,13,GUL,ef oona cyahn shim dey maybe e ain dey tall a da trus dat oona gwine find out dat we done pass de test
11253,2CO,13,GUL,we da pray ta god dat oona ain gwine do wa ain right
11254,2CO,13,GUL,ain jes fa mek people see dat we pass de test bot dat oona do wa right eben ef e look like we ain pass de test
11255,2CO,13,GUL,cause we ain got no powa fa do nottin ginst de trute
11256,2CO,13,GUL,we jes got powa fa wok fa de trute
11257,2CO,13,GUL,we heppy wen we weak bot oona scrong
11258,2CO,13,GUL,we da pray dat god mek oona grow mo an mo een oona waak wid christ
11259,2CO,13,GUL,a da write dem ting yah ta oona now fo a git dey cause a hope dat wen a come a ain gwine haffa deal no scronga wid oona wid de tority de lawd gii me
11260,2CO,13,GUL,e gii me dat tority fa come hep oona grow op een christ
11261,2CO,13,GUL,e ain gii me dat tority fa stroy oona
11262,2CO,13,GUL,las ob all me bredren goodbye try fa grow mo an mo een oona waak wid christ
11263,2CO,13,GUL,mus pay tention ta wa a da tell oona
11264,2CO,13,GUL,oona mus gree wid one noda an lib peaceable
11265,2CO,13,GUL,an god wa da lob we an da gii we peace e gwine be dey wid oona
11266,2CO,13,GUL,tell one noda hey een christian lob
11267,2CO,13,GUL,all god people yah tell oona hey
11268,2CO,13,GUL,a pray dat we lawd jedus christ bless all ob oona an dat oona gwine know how god da lob oona an dat oona jine han wid one noda jes like de holy sperit mek oona able fa do
11269,GAL,1,GUL,a paul a de postle da write ta de people ob de choch dem een galatia
11270,GAL,1,GUL,ain no man wa pick me an gii me de tority fa be a postle
11271,GAL,1,GUL,jedus christ an god we fada wa done mek jedus git op fom mongst de dead an lib gin dey pick me fa be a postle
11272,GAL,1,GUL,an all de christian bredren yah wid me da write ta oona too ta de choch een galatia
11273,GAL,1,GUL,a aks god we fada an we lawd jedus christ fa bless oona an gii oona peace een oona haat
11274,GAL,1,GUL,christ done leh people kill um fa pay fa we sin
11275,GAL,1,GUL,e done dat fa set we free so we ain haffa lib like people lib now een dis wol weh ebil da rule
11276,GAL,1,GUL,wen christ do dat e do wa we fada god wahn
11277,GAL,1,GUL,leh we praise god faeba an eba amen
11278,GAL,1,GUL,oona mek me stonish fa true oona da ton way so quick fom folla god wa call oona
11279,GAL,1,GUL,oona done come ta god cause ob christ blessin pon oona
11280,GAL,1,GUL,bot now oona da ton ta noda message wa some people say de good nyews
11281,GAL,1,GUL,dey ain no oda good nyews no weh
11282,GAL,1,GUL,bot some people da trouble oona an mek oona opsot
11283,GAL,1,GUL,dey da try fa change de good nyews bout christ
11284,GAL,1,GUL,bot ef we or a angel esef wa come outta heaben preach diffunt message ta oona leh god condemn um fa suffa een hell faeba we beena tell oona an a da tell oona gin say ain nobody noweh oughta preach no good nyews ta oona wa diffunt fom wa oona done bleebe at fus
11285,GAL,1,GUL,ef somebody da do dat leh god condemn um fa suffa een hell faeba a ain da try fa mek people praise me ainty
11286,GAL,1,GUL,no a wahn god fa praise me oona ain tink a da try jes fa do wa people wahn ainty
11287,GAL,1,GUL,ef a stillyet jes wahn fa please people fa true a ain no saabant ob christ
11288,GAL,1,GUL,me christian bredren a wahn oona fa know dat de good nyews wa a da preach ain nottin dat people done mek op
11289,GAL,1,GUL,ain been no man wa fus tell me dis good nyews an ain nobody laan me nottin bout um
11290,GAL,1,GUL,steada dat jedus christ show um ta me fa mek me ondastan de good nyews
11291,GAL,1,GUL,oona done yeh bout de way a nyuse fa lib wen a beena folla god like de jew people da folla god
11292,GAL,1,GUL,oona know a beena mek de people ob god choch suffa too bad
11293,GAL,1,GUL,a ain hab no mussy pon um
11294,GAL,1,GUL,a beena do all dat a able fa do fa stroy um
11295,GAL,1,GUL,a beena do plenty ting fa folla de way dat de jew people da folla god
11296,GAL,1,GUL,a beena do a heap mo den oda nyoung people like me
11297,GAL,1,GUL,cause a been wahn fa do dem ting wa we ole people laan we fa do de way dey beena folla god wid all me haat
11298,GAL,1,GUL,bot god bless me fa true
11299,GAL,1,GUL,e pick me fom way back fo a been bon an e call me fa saab um
11300,GAL,1,GUL,an wen e cide fa mek me know e son so dat a gwine go tell de good nyews bout um ta dem people wa ain jew a ain aks no oda poson fa tell me wa fa do
11301,GAL,1,GUL,wen god call me a ain gone op ta jerusalem fa taak wid dem wa been postle fo me
11302,GAL,1,GUL,steada dat a jes gone right way ta arabia
11303,GAL,1,GUL,den a come back ta damascus
11304,GAL,1,GUL,e tek shree yeah atta a bleebe pon jedus christ fo a gone op ta jerusalem fa taak ta peter
11305,GAL,1,GUL,an a stay dey wid um fa fifteen day
11306,GAL,1,GUL,a ain see none ob dem oda postle cep fa jes james de lawd broda
11307,GAL,1,GUL,all wa a da set down yah true fa sho
11308,GAL,1,GUL,god know a ain da tell oona no lie atta a come outta jerusalem a gone ta syria an cilicia
11309,GAL,1,GUL,jurin dat time dey de christian dem wa been dey een de choch dem een judea dey ain been know me yet
11310,GAL,1,GUL,dey jes beena yeh people da taak say dat man wa nyuse fa mek we suffa now e da tell all de people say dey oughta bleebe pon jedus christ
11311,GAL,1,GUL,e beena try fa stroy all dem wa bleebe pon jedus so all dem people yah beena praise god fa wa e da do shru me
11312,GAL,2,GUL,atta foteen yeah a gone back op ta jerusalem
11313,GAL,2,GUL,barnabas gone long wid me an a tek titus long too
11314,GAL,2,GUL,a gone ta jerusalem cause god show me dat a oughta go dey
11315,GAL,2,GUL,a hab meetin wid jes de leada dem ob de choch an splain ta um de message ob good nyews dat a da tell ta de people wa ain jew
11316,GAL,2,GUL,a meet wid jes de leada dem cause a ain wahn fa hab de wok wa a beena do an de wok wa a da do now mount ta nottin
11317,GAL,2,GUL,titus wa come wid me e a greek
11318,GAL,2,GUL,stillyet dey ain eben mek um git circumcise
11319,GAL,2,GUL,dey been some people dey dat beena mek like dey bleebe pon jedus christ
11320,GAL,2,GUL,dey sneak een mongst we fa find out bout wa we bleebe
11321,GAL,2,GUL,dey see dat cause we trus een jedus christ we free fa do all ting wa god wahn we fa do
11322,GAL,2,GUL,an dem people dey been wahn fa mek we slabe ta de jew law
11323,GAL,2,GUL,bot we ain gree eben one minute fa leh um change de true message ob de good nyews
11324,GAL,2,GUL,cause we wahn dat true good nyews fa be wid oona an be sabe faeba fa oona
11325,GAL,2,GUL,now dem people een jerusalem dat dey say leada een de choch dey ain tell me nottin fa mek me change de message ob de good nyews dat a beena tell people
11326,GAL,2,GUL,ain no neba mind ta me who dem people da cause god ain neba jedge nobody coddin ta wa e appeah fa be
11327,GAL,2,GUL,so dem choch leada see dat dey ain oughta change nottin bout de good nyews dat a beena tell
11328,GAL,2,GUL,bot dey see dat fa true god been pick me an sen me fa go tell de people wa ain jew de good nyews
11329,GAL,2,GUL,same way god pick peter an sen um fa tell de jew people
11330,GAL,2,GUL,cause god powa beena wok een me fa sen me fa go tell de good nyews ta de people dat ain jew jes like god powa beena wok een peter fa sen um fa go tell de jew people
11331,GAL,2,GUL,james peter an john dem wa people say been de big leada dem een de choch dey see dat god been bless me fa gii me dis special wok yah fa do
11332,GAL,2,GUL,so dey shake me han an barnabas han fa show dat we one een we wok fa god
11333,GAL,2,GUL,dey gree wid we dat we oughta go wok mongst de people wa ain jew an dey oughta go wok mongst de jew people
11334,GAL,2,GUL,dey jes aks we fa do one ting say leh we keep on da hep de jew people wa ain hab nottin
11335,GAL,2,GUL,an dat wa a been wahn fa do all de time
11336,GAL,2,GUL,wen peter come ta antioch e beena do sompin wa a ain gree wid
11337,GAL,2,GUL,an a tell um dat cause fa sho e ain beena do right
11338,GAL,2,GUL,dis wa happen james been sen some people ta antioch
11339,GAL,2,GUL,now fo dey git dey peter nyuse fa nyam wid de christian dem wa ain jew
11340,GAL,2,GUL,bot atta dem people dat james sen git dey peter ain wahn fa nyam no mo wid dem christian wa ain jew
11341,GAL,2,GUL,cause e beena scaid ob dem dat say dey oughta circumcise all de christian man dem wa ain jew
11342,GAL,2,GUL,den de oda jew christian bredren too dey staat fa do wa dey know ain right
11343,GAL,2,GUL,dey do same way peter beena do an dey stop fa nyam wid de christian wa ain jew
11344,GAL,2,GUL,eben barnabas cide fa go dey way an do wa e know ain right
11345,GAL,2,GUL,den a come an see dat dey ain do right coddin ta de true wod wa de good nyews
11346,GAL,2,GUL,so a stanop fo all de christian dem an a tell peter say ya a jew stillyet ya beena lib like ya ain no jew
11347,GAL,2,GUL,ya ain beena do wa jew people do
11348,GAL,2,GUL,now den hoccome ya da try fa mek dem wa ain jew do jes like jew people
11349,GAL,2,GUL,fa true we fada an modda dem dey jew people
11350,GAL,2,GUL,we ain been bon ta people dat ain jew dem we call sinna
11351,GAL,2,GUL,stillyet we know dat jes cause a poson da do wa de jew law say e haffa do dat ain gwine mek ebryting right twix dat poson an god
11352,GAL,2,GUL,wen e trus een jedus christ jes dat wa mek ebryting right twix dat poson an god
11353,GAL,2,GUL,same way so we too trus een jedus christ so dat god mek ebryting right twix we an esef cause we trus een christ
11354,GAL,2,GUL,ain been cause we da do wa de jew law say we haffa do
11355,GAL,2,GUL,god ain neba gwine mek ting right wid nobody jes cause dat one da do wa de jew law say
11356,GAL,2,GUL,we pit we hope pon god fa mek ebryting right twix esef an we cause now we one wid christ
11357,GAL,2,GUL,bot wiles we da hope dat way ef e ton out dat we da sin jes like dem wa ain jew dat ain mean dat christ da coax we fa sin ainty
11358,GAL,2,GUL,no dat ain so ef a staat fa build op wa a done been knock down dat mean fa say a da broke de law an a da sin fa true
11359,GAL,2,GUL,cause a jes like somebody wa done dead so de jew law ain hab no powa oba me no mo
11360,GAL,2,GUL,dat law esef done mek me dat way
11361,GAL,2,GUL,all dis happen so dat a kin lib fa god
11362,GAL,2,GUL,a done dead wid christ pon de cross
11363,GAL,2,GUL,now christ de one wa da lib een me an gii me life
11364,GAL,2,GUL,now a da trus een god son wa lob me an gii e life fa me sake an dat mek me lib de way a da lib
11365,GAL,2,GUL,so den a ain gwine say de way god gii e blessin ain wot nottin
11366,GAL,2,GUL,ef somebody kin do wa de jew law say e haffa do an dat kin mek all ting right twix dat poson an god den dat mean fa say christ done dead fa nottin
11367,GAL,3,GUL,people ob galatia oona ain got no sense whodat da mix op oona til oona ain know wa oona da do
11368,GAL,3,GUL,a beena tell oona cleah as day how people kill jedus christ pon de cross
11369,GAL,3,GUL,oona tell me jes dis
11370,GAL,3,GUL,god ain gii oona e sperit cause oona da do wa de jew law tell oona fa do ainty
11371,GAL,3,GUL,e gii oona e sperit cause oona yeh de good nyews an bleebe um ainty dough
11372,GAL,3,GUL,oona ain got no sense
11373,GAL,3,GUL,god sperit mek oona staat fa lib dis nyew way
11374,GAL,3,GUL,fa sho oona ain wahn fa try fa lib de res ob oona life oona own way jes by oona own powa ainty
11375,GAL,3,GUL,oona tink say all wa happen ta oona ain mean nottin
11376,GAL,3,GUL,fa true dat haffa mean plenty ta oona god ain da gii oona de sperit an mek miracle happen mongst oona cause oona da do wa de jew law tell oona fa do ainty
11377,GAL,3,GUL,e da do all dat jes cause oona yeh de good nyews an bleebe um
11378,GAL,3,GUL,now den leh we tink bout wa happen ta abraham
11379,GAL,3,GUL,dey write een god book say abraham trus god an cause ob dat all ting been mek scraight twix esef an god
11380,GAL,3,GUL,so den oona oughta ondastan dat de people wa trus een god fa true dey abraham chullun chullun
11381,GAL,3,GUL,dey abraham chullun chullun mo den dem wa done been bon ta abraham fambly
11382,GAL,3,GUL,fo e happen god book been say god gwine mek ebryting right twix esef an dem people dat ain jew wen dey trus pon um fa true
11383,GAL,3,GUL,an fo e happen wa dey done write een god book show how abraham been yeh de good nyews wen god tell um say a gwine nyuse ya fa bless all de people een de wol
11384,GAL,3,GUL,abraham trus een god fa true an god bless um
11385,GAL,3,GUL,same way god da bless all dem dat trus een um fa true jes like e bless abraham
11386,GAL,3,GUL,de one wa tink ebryting gwine be right twix um an god cause e da try fa do wa de jew law say dat one dey da lib all de time da know god gwine pit e cuss pon um
11387,GAL,3,GUL,cause dey write een god book say god gwine pit e cuss pon de one wa ain da do all de time all dat de book ob da jew law say
11388,GAL,3,GUL,now den ebrybody kin see dat god ain mek nottin right twix esef an a poson jes cause dat one da do wa de law say e haffa do
11389,GAL,3,GUL,cause god book tell we say wen somebody trus een god god mek ebryting right twix esef an dat one an dat gwine mek dat poson lib de true life
11390,GAL,3,GUL,bot ef oona da do all wa de law say dat ain tall de same as wen a poson da trus een god
11391,GAL,3,GUL,god book say ef somebody da do wa de law say den e gwine git de life dat de law say e git
11392,GAL,3,GUL,bot christ done mek we free
11393,GAL,3,GUL,e mek de law so e ain hab no cuss pon we no mo
11394,GAL,3,GUL,cause christ leh um cuss um fa dead pon de cross fa we sake like dey write een god book say god gwine cuss de poson dey hang pon a tree
11395,GAL,3,GUL,jedus christ mek we free so dat cause ob wa e done do de people dat ain jew gwine git de blessin jes like e promise abraham so dat we gwine git god sperit wa e promise cause we trus een god
11396,GAL,3,GUL,me christian bredren a gwine taak bout ting dat we all know
11397,GAL,3,GUL,de promise ob god same like wen two people gree bout sompin an sign a paper fa say dat
11398,GAL,3,GUL,dat mean fa say dey mek a cobnant
11399,GAL,3,GUL,ain nobody kin change wa dey gree fa do een dat cobnant an pay no tention ta um
11400,GAL,3,GUL,an nobody kin add mo wod ta um needa
11401,GAL,3,GUL,now den god mek e promise den ta abraham an ta de chile ob e chullun chullun
11402,GAL,3,GUL,god book ain say an ta ya chullun chullun cause e ain beena taak bout a whole heapa people wa all been abraham chullun chullun
11403,GAL,3,GUL,god book say an ta de chile ob ya chullun chullun
11404,GAL,3,GUL,dat mean fa say god beena taak bout jes one poson an dat one de christ
11405,GAL,3,GUL,a da tell oona god been mek a cobnant wid abraham an e promise fa do wa e tell abraham e gwine do
11406,GAL,3,GUL,wen god gree fa mek dis cobnant yah e wait fo hundud an tirty yeah fo e gii de jew people de law
11407,GAL,3,GUL,an dis law yah ain neba gwine change wa god promise or mek dat come ta nottin
11408,GAL,3,GUL,ef wa god gii come ta somebody cause dat one da do jes wa de law say den dat mean fa say dat blessin ain come ta de poson cause ob wa god promise e gwine do
11409,GAL,3,GUL,bot god promise dat blessin ta abraham an dat wa mek god gim de blessin
11410,GAL,3,GUL,so den wa mek god gii people de jew law
11411,GAL,3,GUL,god gii people de law atta e gim de cobnant fa show um dat dey da sin
11412,GAL,3,GUL,an god mek de law fa las til christ come
11413,GAL,3,GUL,christ de chile ob abraham chullun chullun
11414,GAL,3,GUL,an e de one wa god taak bout wen e mek de promise
11415,GAL,3,GUL,god sen some angel dem fa come gii moses de law
11416,GAL,3,GUL,an moses been de poson wa gone tween god an de jew people
11417,GAL,3,GUL,e pass de law on ta de people dem
11418,GAL,3,GUL,now dey ain no need fa a oda poson fa go tween cep wen dey mo den jes one poson
11419,GAL,3,GUL,an god e jes one an ain need no oda poson fa go tween
11420,GAL,3,GUL,fa true de wod ob de law ain ginst wa god done promise ainty
11421,GAL,3,GUL,no not eben a leeleetle bit cause ef god done gii people some special kind ob law dat kin mek um lib den fa true god been gwine mek ebryting right twix dem people an esef wen dey do wa dat special law say
11422,GAL,3,GUL,bot dey write een god book say sin da rule all de wol so dat god gwine gii dem wa trus een jedus christ wa e promise fa gim
11423,GAL,3,GUL,an wa e promise fa gim come jes wen dey trus een jedus
11424,GAL,3,GUL,fo de time come wen people been able fa trus een jedus christ de jew law dat moses gii we beena guard we like we been prisona
11425,GAL,3,GUL,we been shet op een de jailhouse by de law til dat time come wen god show people de way dey oughta trus een jedus
11426,GAL,3,GUL,so den til christ come de jew law been like a poson wa da rule oba we fa try fa mek we do wa we oughta do
11427,GAL,3,GUL,de law done dis so dat wen christ done come god been able fa mek ebryting right tween we an esef wen we trus een christ
11428,GAL,3,GUL,bot now dat we kin trus een christ de jew law ain rule oba we no mo
11429,GAL,3,GUL,cause oona trus een jedus christ god done mek all ob oona e chullun
11430,GAL,3,GUL,ebry one ob oona wa done git bactize oona come fa be one wid christ an so oona all come fa be like christ
11431,GAL,3,GUL,jew an dem wa ain jew slabe an free man man an ooman all ob oona come fa be one een jedus christ
11432,GAL,3,GUL,cause oona all blongst ta christ dat mean fa say oona abraham chullun chullun an oona gwine git wa god promise fa gii ta abraham chullun chullun
11433,GAL,4,GUL,wa a mean fa say wen a poson stillyet a leetle chile e ain gwine git de propaty dat e fada promise um
11434,GAL,4,GUL,wen e a chile dey gwine treat um like a saabant eben dough e got all dat propaty
11435,GAL,4,GUL,wiles e still a chile dey people wa tek cyah ob um
11436,GAL,4,GUL,dey gwine show um wa fa do an dey gwine be sponsable fa um bout de propaty dat gwine come ta um
11437,GAL,4,GUL,dey gwine do dat til e fada say de time done come fa leh e chile do um
11438,GAL,4,GUL,same way we too been slabe ta de sperit dem wa da rule oba de wol wen we been like leetle chullun fo we been ondastan de trute bout god
11439,GAL,4,GUL,bot wen de right time come god sen e son eenta de wol
11440,GAL,4,GUL,e hab a modda jes like all people hab an e do wa de jew law say
11441,GAL,4,GUL,e come fa sabe de people wa dey onda de jew law so dat we all kin come fa be god own chullun
11442,GAL,4,GUL,an cause oona come fa be god chullun god sen de sperit ob e son eenta we haat
11443,GAL,4,GUL,an dat de sperit dat call out ta god say fada me fada so den oona ain no slabe no mo
11444,GAL,4,GUL,ebry one ob oona ya god chile an cause ya god chile e gwine gii ya all dat e got fa gii ta e chullun
11445,GAL,4,GUL,oona ain been know god so oona been slabe ta dem ting dey call god wa ain no god tall
11446,GAL,4,GUL,bot now dat oona come fa know godor a oughta say now dat god know oonahoccome oona da ton back fa be slabe gin ta dem sperit wa da rule oba de wol
11447,GAL,4,GUL,dey ain got no scrent an dey ain wot nottin
11448,GAL,4,GUL,fa sho oona ain wahn fa be dey slabe all oba gin ainty
11449,GAL,4,GUL,oona got special day an mont an season an yeah wa oona da celebrate cause oona tink dat gwine mek god sattify wid oona
11450,GAL,4,GUL,fa true a consaan bout oona
11451,GAL,4,GUL,oona mean fa say all wa a done fa hep oona been fa nottin
11452,GAL,4,GUL,me christian bredren a da beg oona be like me cause a come fa be like oona
11453,GAL,4,GUL,oona ain done me no bad ting
11454,GAL,4,GUL,oona know hoccome a fus tell oona de good nyews bout jedus christ
11455,GAL,4,GUL,cause a been sick a git de chance fa preach ta oona
11456,GAL,4,GUL,wen a been sick down dat mek ting haad fa oona fa true
11457,GAL,4,GUL,stillyet oona ain neba hole me cheap
11458,GAL,4,GUL,oona ain say a ain wot nottin
11459,GAL,4,GUL,steada dat oona treat me too good an tek me een jes like oona tek een one ob god angel
11460,GAL,4,GUL,oona tek me een jes like oona tek een jedus christ
11461,GAL,4,GUL,oona been too heppy wa happen fa change all dat
11462,GAL,4,GUL,fa true a know oona been ready fa gii me ebryting oona got eben ef a aks oona fa tek out ya own eyeball an gim ta me
11463,GAL,4,GUL,now cause a da tell oona de trute oona tink say a done come fa be oona enemy
11464,GAL,4,GUL,dem oda people da try haad fa hab oona go dey way bot dey ain op ta no good fa oona
11465,GAL,4,GUL,dey wahn fa mek oona stop gree wid me so dat oona kin try mo haada fa folla dey way
11466,GAL,4,GUL,e a fine ting fa try haad ef oona wahn fa do good
11467,GAL,4,GUL,an oona oughta do like dat all de time eben wen a ain dey wid oona
11468,GAL,4,GUL,me deah chullun a da feel pain fa oona sake
11469,GAL,4,GUL,an dis pain dat a feel e jes like de pain dat a ooman feel wen e chile wahn fa bon
11470,GAL,4,GUL,a gwine feel dis pain yah til oona come fa lib like people wa hab christ een um fa true
11471,GAL,4,GUL,wid all me haat a wahn fa be wid oona now so dat a kin stop da taak scrong wod ta oona
11472,GAL,4,GUL,a so consaan bout oona a ain know wa fa do
11473,GAL,4,GUL,see yah oona wa wahn fa hab de jew law rule oba oona oona ain ondastan fa true wa de jew law say ainty
11474,GAL,4,GUL,dey write een de law say abraham git two son
11475,GAL,4,GUL,one ooman wa been de slabe ob e wife e bon one ob abraham son
11476,GAL,4,GUL,an e wife wa been a free ooman bon de oda one
11477,GAL,4,GUL,de ooman dat ain been free been wid chile an bon abraham son de way ooman da bon chullun
11478,GAL,4,GUL,bot de son dat abraham wife de free ooman bon e bon um cause god done been promise abraham dat chile dey
11479,GAL,4,GUL,now den wa happen wid abraham two son mean two diffunt ting
11480,GAL,4,GUL,de two ooman dey like two diffunt cobnant
11481,GAL,4,GUL,one ob de cobnant dem come fom mount sinai
11482,GAL,4,GUL,de ooman wa ain free name hagar stan fa dat cobnant an hagar chullun ain been free wen dey bon
11483,GAL,4,GUL,wen we da taak bout hagar we da taak bout mount sinai een arabia
11484,GAL,4,GUL,an wen we da taak bout hagar we kin taak too bout jerusalem taday
11485,GAL,4,GUL,jes like hagar ain free an e hab jes chullun dat ain free same way so jerusalem ain free an all de people ob dat city ain free needa
11486,GAL,4,GUL,bot de jerusalem wa dey een heaben e free an dat jerusalem dey e like we modda
11487,GAL,4,GUL,cause dey write een god book say rejaice oona wa ain able fa hab no chullun oona wa ain neba feel de pain fa bon chullun shout loud cause ya glad cause de ooman dat e man done lef e gwine hab mo chullun den de ooman wa dey wid e man
11488,GAL,4,GUL,so den me christian bredren oona god chullun cause dat de way god promise e gwine happen
11489,GAL,4,GUL,same way abraham git e son isaac cause god promise dat
11490,GAL,4,GUL,een dat time dey abraham son wa hagar bon like ooman da bon chullun e mek dat oda son suffa wa been bon cause ob wa god sperit promise
11491,GAL,4,GUL,an de same ting happen now
11492,GAL,4,GUL,bot wa dat dey write een god book
11493,GAL,4,GUL,dey write dey say mus mek de ooman dat ain free go way an e son mus go too
11494,GAL,4,GUL,cause de son ob de ooman wa ain free ain neba gwine hab no paat ob de fada propaty
11495,GAL,4,GUL,de son ob de wife wa free dat de son wa gwine git de propaty
11496,GAL,4,GUL,so den me christian bredren we ain chullun ob de ooman wa ain free
11497,GAL,4,GUL,we chullun ob de wife wa free
11498,GAL,5,GUL,christ mek we free so dat we gwine be free people fa true
11499,GAL,5,GUL,so den leh we stan scrong an lib de way free people oughta lib
11500,GAL,5,GUL,mus dohn leh people mek oona lib like slabe gin
11501,GAL,5,GUL,now a paul da tell oona say ef oona gree fa leh um circumcise oona dat mean dat wa christ do fa oona ain wot nottin ta oona
11502,GAL,5,GUL,oona yeh wa a say
11503,GAL,5,GUL,a da waan oona gin say ef a man gree fa leh um circumcise um dat man mus do all de ting dem dat de jew law say
11504,GAL,5,GUL,oona wa da tink ef oona do wa de jew law say den all ting gwine be right twix oona an god oona done ton oona back pon christ an de blessin dem dat god wahn fa gii oona
11505,GAL,5,GUL,fa we own paat we da look fowaad ta wa we know gwine happen
11506,GAL,5,GUL,god gwine mek all ting right twix we an esef
11507,GAL,5,GUL,we da wait fa dat
11508,GAL,5,GUL,god sperit da hep we
11509,GAL,5,GUL,an cause we trus een christ we da keep on
11510,GAL,5,GUL,wen we one wid jedus christ ef we git circumcise or ef we ain git circumcise dat ain mean nottin tall
11511,GAL,5,GUL,bot de ting wa matta mo den ebryting else dat we trus een christ
11512,GAL,5,GUL,an people gwine see dis wen dey see how we da show lob ta oda people
11513,GAL,5,GUL,oona beena do too well whodat mek oona stop do dem ting dat god tell oona fa do
11514,GAL,5,GUL,wa somebody do fa change oona haat
11515,GAL,5,GUL,fa sho god wa call oona ta esef ain change oona haat dat way
11516,GAL,5,GUL,like people say e jes a leeleetle bit ob yeast wa dey tek fa mek plenty bread
11517,GAL,5,GUL,god hep me know oona ain gwine gree wid wa some oda poson da tell oona bot wid wa a tell oona
11518,GAL,5,GUL,an god gwine jedge dat one wa da git oona opsot
11519,GAL,5,GUL,ain mek no diffunce who e da
11520,GAL,5,GUL,me christian bredren look at me own trouble yah
11521,GAL,5,GUL,ef like dey say a still beena tell people dat dey haffa git circumcise hoccome dey da mek me suffa so
11522,GAL,5,GUL,ef fa true a beena tell um dat dey haffa git circumcise den people ain oughta still mek trouble wen a da tell um bout wa christ det pon de cross mean
11523,GAL,5,GUL,de people wa da mek oona opsot dey kin go all de way an castrate deysef
11524,GAL,5,GUL,me christian bredren christ call oona fa come ta um fa mek oona free
11525,GAL,5,GUL,bot jes cause oona free now mus dohn tink oona kin leh oonasef do jes wasoneba oona sinful haat wahn fa do
11526,GAL,5,GUL,steada dat oona mus hep one noda cause oona lob one noda
11527,GAL,5,GUL,cause all de jew law togeda come ta jes one law wa say ya mus lob oda people same way ya lob yasef
11528,GAL,5,GUL,bot ef oona keep on like wile animal da fight an gii one noda pain an suffrin den oona mus look out cause oona gwine stroy one noda
11529,GAL,5,GUL,a da tell oona say oona oughta lib de way god sperit tell oona fa lib
11530,GAL,5,GUL,den oona ain gwine do jes wasoneba ting oona sinful haat wahn fa do
11531,GAL,5,GUL,wa we people wahn een we sinful haat ain tall wa god sperit wahn
11532,GAL,5,GUL,an wa god sperit wahn dat ain wa we people wahn
11533,GAL,5,GUL,wa god sperit wahn an wa we sinful haat wahn dem two da fight one noda all de time
11534,GAL,5,GUL,dis mean dat oona ain do wa oona wahn fa do
11535,GAL,5,GUL,bot ef oona da lib een de way god sperit tell oona fa lib den de law ain rule oba oona tall
11536,GAL,5,GUL,ain nobody dat cyahn see wa people een dey sinful haat wahn fa do
11537,GAL,5,GUL,people wahn fa lib loose an bad life wa ain deestent
11538,GAL,5,GUL,people wahn fa woshup op ta idol an dey hoodoo one noda
11539,GAL,5,GUL,dey hate one noda an fight one noda
11540,GAL,5,GUL,dey cobish dey neighba propaty an git mad op wid one noda
11541,GAL,5,GUL,dey da pit deysef head ob oda people
11542,GAL,5,GUL,dey wide op eenta group an ain gree wid one noda
11543,GAL,5,GUL,dey cobish
11544,GAL,5,GUL,dey dronka an dey hab wile paaty
11545,GAL,5,GUL,an dey do plenty oda bad ting like dem yah
11546,GAL,5,GUL,a da waan oona jes like a beena waan oona dem people dat lib dat way ain neba gwine hab god rule oba um
11547,GAL,5,GUL,bot god sperit da mek people good like a tree da grow good fruit
11548,GAL,5,GUL,god sperit da mek people lob one noda
11549,GAL,5,GUL,e da mek um hab joy een dey haat
11550,GAL,5,GUL,e da mek um gree wid one noda
11551,GAL,5,GUL,e da mek um able fa beah trouble an e da mek um hep one noda
11552,GAL,5,GUL,e da mek um do good ta one noda
11553,GAL,5,GUL,an e da mek um able fa do wa e wahn um fa do
11554,GAL,5,GUL,god sperit da mek people so dat dey ain push one noda roun
11555,GAL,5,GUL,an e da mek um so dat dey ain do jes wa dey wahn fa do
11556,GAL,5,GUL,dey ain no law ginst people wa da lib dis way
11557,GAL,5,GUL,dem people wa blongst ta jedus christ ain leh dey own sinful haat rule oba um no mo
11558,GAL,5,GUL,dey done dead ta deysef like somebody wa dead pon a cross
11559,GAL,5,GUL,dey ain do all dem bad ting no mo dem ting wa dey own sinful haat wahn um fa do
11560,GAL,5,GUL,god sperit gii we life
11561,GAL,5,GUL,so den we mus leh um tell we de way we oughta lib
11562,GAL,5,GUL,we ain oughta git de big head an we ain oughta mek oda people bex wid we
11563,GAL,5,GUL,fodamo we mus dohn cobish ting wa one noda got
11564,GAL,6,GUL,me christian bredren ef somebody da do sinful ting an oona find out bout um oona wa da do wa god sperit tell oona oughta go hep dat one fa stop sin
11565,GAL,6,GUL,oona mus dohn taak scrong ta um
11566,GAL,6,GUL,an mus watch out so dat oona too ain gwine wahn fa do ting wa ain right
11567,GAL,6,GUL,wen sompin da trouble somebody an e da beah hebby load oona mus hep um
11568,GAL,6,GUL,wen oona do dat oona gwine do wa christ chaage oona fa do
11569,GAL,6,GUL,ef somebody tink e sompin great wen fa true e ain nottin tall e jes da mek a fool ob esef
11570,GAL,6,GUL,ebrybody oughta tink bout wa e da do an cide ef e da do right
11571,GAL,6,GUL,ef e da do right den e kin be sattify
11572,GAL,6,GUL,e ain oughta look at wa oda people da do fa cide ef e da do right
11573,GAL,6,GUL,cause ebrybody gwine haffa beah e own load
11574,GAL,6,GUL,de one dat dey da laan god wod ta e oughta gii some ob all de good ting dem e hab ta e teacha wa da laan um
11575,GAL,6,GUL,mus dohn mek a fool ob oonasef
11576,GAL,6,GUL,ain nobody kin fool god
11577,GAL,6,GUL,wasoneba oona plant dat wa oona gwine haabis
11578,GAL,6,GUL,e jes like wen a faama plant seed e gwine git wasoneba e plant
11579,GAL,6,GUL,same way wen somebody do bad ting dat e sinful haat jes wahn fa do fa please esef god gwine punish dat one
11580,GAL,6,GUL,e gwine git stroy
11581,GAL,6,GUL,an wen somebody do wa god sperit tell um fa do fa please god dat one gwine git haabis ob life dat ain neba gwine end
11582,GAL,6,GUL,so we mus dohn git tired fa do good
11583,GAL,6,GUL,cause ef we ain gii op de time gwine come wen we gwine git a good haabis
11584,GAL,6,GUL,so den any time we git de chance we oughta do good ta all people an eben mo ta we christian bredren cause dey blongst ta we fambly een christ
11585,GAL,6,GUL,oona see de big letta dem a da mek as a da write ta oona wid me own han now
11586,GAL,6,GUL,de people wa da try fa mek oona git circumcise dey jes wahn fa show off an brag bout how dey body look
11587,GAL,6,GUL,dey da do all dat jes so dat people ain gwine mek um suffa
11588,GAL,6,GUL,cause people gwine mek um suffa ef dey taak bout how christ done dead pon de cross fa sabe people
11589,GAL,6,GUL,eben dem wa git circumcise ain do wa de law say
11590,GAL,6,GUL,dey wahn fa hab oona git circumcise so dat dey kin brag say oona done leh um circumcise oona
11591,GAL,6,GUL,fa me own paat a ain gwine brag bout nottin cep de det ob we lawd jedus christ pon de cross
11592,GAL,6,GUL,cause jedus done dead pon de cross de way ob de wol ain mean nottin ta me no mo
11593,GAL,6,GUL,a done dead ta dem way an dis wol ain got nottin fa do wid me no mo
11594,GAL,6,GUL,ef we git circumcise or ef we ain git circumcise dat ain mean nottin tall
11595,GAL,6,GUL,bot de ting wa matta mo den all e dat god change we life mek we a nyew kind ob people
11596,GAL,6,GUL,a da pray dat god gii peace an mussy ta all dem people wa lib dis way dat a done tell um all dem wa god people
11597,GAL,6,GUL,las ob all mus dohn leh nobody bodda me no mo cause a got de scar dem pon me body dat show a jedus slabe
11598,GAL,6,GUL,me christian bredren a da pray dat we lawd jedus christ bless oona
11599,GAL,6,GUL,amen
11600,EPH,1,GUL,a paul wa god pick fa be a postle ob jedus christ da write ta god people een ephesus dem wa true ta god cause dey come fa be one wid jedus christ
11601,EPH,1,GUL,we aks god we fada an de lawd jedus christ fa bless oona an gii oona peace een oona haat
11602,EPH,1,GUL,leh we praise de god an fada ob we lawd jedus christ cause e bless we wa one wid christ
11603,EPH,1,GUL,e gii we ebry good ting wa haffa do wid esef dey een heaben
11604,EPH,1,GUL,god done pick we fa esef eben fo e mek de wol so dat we gwine be e own people wa ain hab no sin wen e look pon we
11605,EPH,1,GUL,cause god lob we e done cide fohan fa hab jedus christ come fa bring we ta um so dat we gwine come fa be god own chullun an dat mek um too heppy
11606,EPH,1,GUL,god done dat so dat we gwine praise um fa dis big blessin dat e gii we an dat ain cost we nottin
11607,EPH,1,GUL,god own deah son mek dis happen fa we
11608,EPH,1,GUL,cause christ shed e blood an dead pon de cross we done been set free
11609,EPH,1,GUL,god paadon we sin
11610,EPH,1,GUL,god good ta we fa sho e pour out e blessin pon we fa hab sense an ondastan all ting
11611,EPH,1,GUL,e done wa e been cide fa do an e tell we e plan wa people ain neba know
11612,EPH,1,GUL,e done been cide fa sen christ fa do all dat e plan
11613,EPH,1,GUL,god plan dat wen de right time come all ting dat god been mek ebryting een heaben an ebryting een de wol e gwine mek um all come fa be one togeda onda christ fa rule oba um
11614,EPH,1,GUL,god mek all ting happen jes like e been plan an how e wahn um fa be
11615,EPH,1,GUL,e pick we fa be e own people wa one wid christ cause dat wa e wahn an wa e been plan fo fom fo de wol staat
11616,EPH,1,GUL,god do dat so dat we wa fus hope pon christ gwine lib fa gim praise an show dat e great sho nuff
11617,EPH,1,GUL,now oona too come ta blongst ta christ wen oona yeh de true wod wa de good nyews dat sabe oona
11618,EPH,1,GUL,een christ wen oona bleebe god gii oona de holy sperit wa e been promise
11619,EPH,1,GUL,an e god maak wa e gii oona fa show dat now oona e own people
11620,EPH,1,GUL,cause we hab god sperit we kin know fa sho dat we gwine git wa god promise fa gii e people wen god gwine set free dem wa blongst ta um
11621,EPH,1,GUL,leh we praise um an show dat e great sho nuff cause ob all dat wa god done eba since a yeh bout how oona trus een de lawd jedus an how oona lob all de people dat blongst ta god a ain neba stop da tell god tankya fa oona
11622,EPH,1,GUL,an wensoneba a da pray a aks god fa bless oona
11623,EPH,1,GUL,a aks de god ob we lawd jedus christ god we fada wa full ob glory fa gii oona e sperit wa gwine gii oona sense an show oona de trute bout god so dat oona gwine know um mo an mo betta
11624,EPH,1,GUL,a pray ta god too dat e open op oona haat fa ondastan de trute wa come fom god so dat oona know de good ting dem e say oona kin look fowaad ta
11625,EPH,1,GUL,a pray fa god fa mek oona ondastan how walyable dem great blessin dat god gwine gii ta e own people
11626,EPH,1,GUL,an a pray too dat oona gwine ondastan how scrong mo den all e great powa da dat da hep we wa trus een um
11627,EPH,1,GUL,dis great powa ob god wa da hep we dat de same powa dat god nyuse fa mek christ git op fom mongst de dead people an lib gin an fa mek um seddown een heaben pon e right han side
11628,EPH,1,GUL,christ da rule dey een heaben wid faa mo tority den all oda rula an tority an leada an dem wa hab powa
11629,EPH,1,GUL,christ name greata mo den all dem oda name ob de rula dem een dis time yah an een all de time fa come
11630,EPH,1,GUL,an god mek all ting fa come onda christ tority
11631,EPH,1,GUL,e mek christ de head de lawd fa rule oba ebryting fa de choch
11632,EPH,1,GUL,de choch e christ body an dat body full op wid christ de one wa da full ebryting een ebry way
11633,EPH,2,GUL,oona nyuse fa be people wa done dead cause oona ain do wa god tell oona fa do an oona keep on da sin
11634,EPH,2,GUL,oona nyuse fa folla de ebil way ob dis wol
11635,EPH,2,GUL,oona beena do wa de ebil one wa da rule oba de sperit dem een de sky wahn
11636,EPH,2,GUL,dat de sperit wa da hab tority now oba people wa ain do wa god tell um fa do
11637,EPH,2,GUL,we all nyuse fa lib jes like dem people
11638,EPH,2,GUL,we beena do jes wa we sinful haat an we body an we mind tell we fa do
11639,EPH,2,GUL,we been people jes like ebrybody else an so e haffa happen dat we been gwine suffa cause god bex wid we cause ob we sin jes like all dem oda people
11640,EPH,2,GUL,bot god lob we sommuch
11641,EPH,2,GUL,cause ob dat e hab a whole heapa mussy pon we
11642,EPH,2,GUL,so den eben wen we been dead cause we ain do wa god tell we fa do god gii we life togeda wid christ
11643,EPH,2,GUL,wen god sabe oona dat ain been cause dat fittin coddin ta wa ya done do
11644,EPH,2,GUL,cause we blongst ta jedus christ god done mek we git op fom mongst de dead people jes like e mek christ git op an lib gin an e mek we fa seddown fa rule wid christ een heaben
11645,EPH,2,GUL,god done dis fa show fa all time fa come how walyable fa true e blessin pon we mo den we kin eba tell
11646,EPH,2,GUL,an e show how e lob we by wa e done shru jedus christ
11647,EPH,2,GUL,wen god sabe oona dat ain been cause dat fittin coddin ta wa ya done do
11648,EPH,2,GUL,e done dis cause oona trus een christ
11649,EPH,2,GUL,eben dat trus wa oona got ain come fom oonasef
11650,EPH,2,GUL,e de gif fom god
11651,EPH,2,GUL,so den oona ain got nottin fa brag bout cause dey ain nottin oona kin do fa sabe oonasef
11652,EPH,2,GUL,god de one wa mek we an e mek we one wid jedus christ fa do dem good ting dat e plan way back yonda
11653,EPH,2,GUL,cause ob dat oona wa ain jew oona oughta memba wa oona nyuse fa be
11654,EPH,2,GUL,oona mongst dem wa de jew people call people wa ain circumcise an dey call deysef people wa been circumcise
11655,EPH,2,GUL,dat mean fa say dem man cut dey son dem fa show dey god people oona memba dat back den oona ain been one wid christ
11656,EPH,2,GUL,dey ain been count oona mongst de israel people wa god done pick
11657,EPH,2,GUL,an so oona been jes like comeyah people
11658,EPH,2,GUL,back den oona ain hab no paat een de cobnant dem wa god mek wid e people
11659,EPH,2,GUL,dem cobnant been god promise ta e people fa mek um god own
11660,EPH,2,GUL,een dat time oona been jes dey een de wol
11661,EPH,2,GUL,oona ain bleebe pon god an oona ain hab no hope
11662,EPH,2,GUL,oona nyuse fa be faa way fom god
11663,EPH,2,GUL,bot now oona come fa be one wid jedus christ
11664,EPH,2,GUL,christ done shed e blood an dead fa oona fa bring oona ta god
11665,EPH,2,GUL,cause christ we peace
11666,EPH,2,GUL,e done mek de people wa ain jew an de jew people come fa be one people
11667,EPH,2,GUL,fo dat dey been cut off fom one noda an enemy wid one noda
11668,EPH,2,GUL,bot wen christ dead pon de cross e broke down de wall ob hate wa beena cut um off fom one noda
11669,EPH,2,GUL,jedus christ pit de jew law wid dem rule wa chaage de people an tell um wa dey haffa do ta one side
11670,EPH,2,GUL,christ done dat fa mek dem people wa ain jew an de jew people come fa be one nyew people e own people
11671,EPH,2,GUL,dat de way e done mek um all be peaceable wid one noda
11672,EPH,2,GUL,wen christ dead pon de cross e done stroy de hate twix um
11673,EPH,2,GUL,e done mek um come fa be one body an e bring um back ta god
11674,EPH,2,GUL,christ come an tell oona de good nyews wa kin mek all people come fa be peaceable
11675,EPH,2,GUL,e tell oona bout dat peace oona wa ain jew an wa nyuse fa be faa way fom god an e tell um ta de jew people wa been close ta god
11676,EPH,2,GUL,wen christ dead pon de cross e done mek a way by de one sperit fa all ob we de jew people an dem wa ain jew fa come ta we fada god
11677,EPH,2,GUL,so den oona wa ain jew oona ain no scranja needa comeyah people no mo
11678,EPH,2,GUL,now e jes like oona wid god people come fom de same country
11679,EPH,2,GUL,we all blongst ta god fambly togeda
11680,EPH,2,GUL,oona too come fa be paat ob de buildin wa got de postle dem an de prophet dem fa e foundation
11681,EPH,2,GUL,an jedus christ e de fus stone wa gii scrent ta de buildin
11682,EPH,2,GUL,jedus christ e de one wa mek all dat buildin fit togeda an da mek um grow bigga an bigga fa be god own house wa blongst ta de lawd
11683,EPH,2,GUL,oona too come fa be one wid jedus christ an e da build oona togeda wid all de oda res wa bleebe eenta a buildin weh god da lib by e sperit
11684,EPH,3,GUL,cause ob dat a da pray ta god a paul wa come fa be a prisona cause a da saab jedus christ an wok fa sake ob oona wa ain jew
11685,EPH,3,GUL,fa sho oona been yeh bout how god bless me da gii me dis wok fa do fa hep oona
11686,EPH,3,GUL,god done show me e plan wa people ain been know
11687,EPH,3,GUL,a been write oona a leetle bit bout dat
11688,EPH,3,GUL,wen oona read wa a done write oona gwine know wa a ondastan bout dat plan ob god wa people ain been know bout wa christ done mek happen god ain tell none ob de people wa beena lib way back dey bout all dis plan yah
11689,EPH,3,GUL,bot now de holy sperit done show de secret ta god postle an prophet dem wa blongst ta um
11690,EPH,3,GUL,dis yah de secret wa god ain been show wen dem people wa ain jew bleebe de good nyews jes like de jew people bleebe god gim all de same good ting
11691,EPH,3,GUL,dey all togeda come fa blongst ta one body
11692,EPH,3,GUL,an jedus christ mek um all git wa god been promise um
11693,EPH,3,GUL,god bless me fa mek me christ saabant fa tell de good nyews all oba an e gii me e powa fa dat wok
11694,EPH,3,GUL,all god people mo betta den me
11695,EPH,3,GUL,stillyet god bless me an pick me fa go tell de people wa ain jew bout all de blessin dem dat christ da gii e people
11696,EPH,3,GUL,dem blessin so good dat we ain eben able fa ondastan all bout um
11697,EPH,3,GUL,an god pick me fa splain ta all people an mek um ondastan how god gwine mek e secret plan happen
11698,EPH,3,GUL,all dis time yah wa done pass een dis wol god wa mek all ting ain leh people know bout all wa e da plan
11699,EPH,3,GUL,god do all dat so dat de choch kin mek de rula an de tority dem een heaben know now at dis time all de diffunt way dat god hab sense fa true een ebryting
11700,EPH,3,GUL,god done dis jes like e beena plan fa do um shru jedus christ we lawd
11701,EPH,3,GUL,cause we know we trus een christ an we come fa be one wid um we free fa come fo god
11702,EPH,3,GUL,we ain scaid tall fa come
11703,EPH,3,GUL,so den a da beg oona mus dohn git weary cause a da suffa yah fa oona sake
11704,EPH,3,GUL,cause e fa oona glory dat a da suffa
11705,EPH,3,GUL,cause ob dat a da kneel down fo we fada god
11706,EPH,3,GUL,e de one wa gii ebry fambly een heaben an een dis wol dey true name
11707,EPH,3,GUL,a da pray ta god dat fom dem special blessin wa e got een heaben e gii oona powa fa mek oona scrong een de lawd een oona haat
11708,EPH,3,GUL,de holy sperit e de one wa da do dis
11709,EPH,3,GUL,an dat so e stan cause oona trus een um christ gwine mek e home dey een oona haat
11710,EPH,3,GUL,so den wasoneba oona da do oona gwine do um cause ob lob jes like a tree wa got root wa go down deep eenta de groun an grip de groun tight
11711,EPH,3,GUL,an dat lob gwine be a scrong foundation fa oona
11712,EPH,3,GUL,so den a pray dat oona togeda wid all de oda res ob god people gwine hab powa fa ondastan hommuch christ lob we fa true how wide e lob an how long how high e lob an how deep
11713,EPH,3,GUL,a da pray dat god mek oona come fa know dis lob ob christ eben dough dey ain none ob we kin know all bout how e lob we
11714,EPH,3,GUL,den wen oona know how christ lob oona fa true oona kin be all full op een oona life wid all wa god da
11715,EPH,3,GUL,leh we gii glory ta god cause ob e powa wa da wok eenside ob we god able fa do faa way mo den all we gwine eba aks fa or eben tink ob
11716,EPH,3,GUL,leh we gii glory ta god leh all we people wa een de choch an wa one wid jedus christ gii glory ta um fa all time fa eba an eba amen
11717,EPH,4,GUL,so den a paul wa dey pit een de jailhouse cause a da wok fa de lawd a da beg oona mus waak een god way jes like god tell oona fa lib wen e call oona fa trus een christ
11718,EPH,4,GUL,oona mus dohn neba tink oona mo betta den noda poson
11719,EPH,4,GUL,mus dohn be rough on um
11720,EPH,4,GUL,mus wait fa oda people an beah wid um cause ob oona lob
11721,EPH,4,GUL,de holy sperit da gii oona de peace wa mek oona all one body een christ
11722,EPH,4,GUL,oona mus try wid all oona haat fa gree togeda so dat oona kin all hab peace wid one noda
11723,EPH,4,GUL,we all blongst ta one body
11724,EPH,4,GUL,we all got de same holy sperit jes like dey one ting wa oona hope fa wen god call oona
11725,EPH,4,GUL,dey jes one lawd an one fait an one bactism
11726,EPH,4,GUL,dey jes one god an fada ob all
11727,EPH,4,GUL,e de lawd wa rule oba all
11728,EPH,4,GUL,e da wok shru all an e een all
11729,EPH,4,GUL,now den christ done bless we fa mek ebry one ob we able fa do a special wok
11730,EPH,4,GUL,ebry one ob we hab we own gif
11731,EPH,4,GUL,dat wa mek um write een god book say wen e gone op ta de mos high place e tek wid um dem wa e win an e gii e people gif
11732,EPH,4,GUL,wa dat dey mean wen dey say e gone op
11733,EPH,4,GUL,dat mean fa say fo e gone op e done been come down ta de mos deep place ob de eart
11734,EPH,4,GUL,dat one wa come down e de same one wa gone op high pass all de heaben so dat e gwine full op ebryweh
11735,EPH,4,GUL,e mek some people postle an some prophet
11736,EPH,4,GUL,some ob um dey evangelist fa tell oda people de good nyews
11737,EPH,4,GUL,some oda dey pastor an teacha
11738,EPH,4,GUL,christ do dis fa mek god people ready an able fa do de wok dat dem wa trus een christ oughta do so dat de body ob christ de choch gwine grow scrong an git build op til we all togeda gwine come fa be one people da gree een we fait an een wa we know bout god son
11739,EPH,4,GUL,den we gwine trus een god een ebryting til we all done grown op een god jes like christ
11740,EPH,4,GUL,een dat time we ain gwine be like leetle chullun no mo wa kin change wa dey bleebe wensoneba dey yeh a nyew ting
11741,EPH,4,GUL,dey like a leeleetle boat dat de wata kin toss all oba an de big wind kin keep on da change an da blow dat boat one way atudda
11742,EPH,4,GUL,now we ain gwine be like dem leeleetle chullun
11743,EPH,4,GUL,wen ceitful people try fa laan we dey jes like dat wind
11744,EPH,4,GUL,bot dey ain gwine mek we bleebe all kind ob wrong ting wa ain true tall
11745,EPH,4,GUL,steada dat we mus lob one noda da tell one noda wa true
11746,EPH,4,GUL,ef we do dat we gwine grow op mo an mo een ebry way fa be one wid christ de head ob de choch
11747,EPH,4,GUL,christ de head got chaage ob all de diffunt paat dem ob de body so dat dey all jine togeda jes so
11748,EPH,4,GUL,an ebry jaint een de body da hep fa keep all de body togeda cause all de paat dem da jine togeda fa be one
11749,EPH,4,GUL,so den wen ebry one ob dem paat da do wa e oughta do all de body da grow an git build op as all de paat dem lob one noda mo an mo
11750,EPH,4,GUL,een de lawd name a da chaage oona say oona mus dohn lib oona life no mo like dem wa ain know god da lib
11751,EPH,4,GUL,wa dem people tink ain wot nottin
11752,EPH,4,GUL,dey haat ain open so dey cyahn ondastan de life dat god gii
11753,EPH,4,GUL,dey ain got no paat een dat true life wa god gii ta people cause dey haat haad as a rock an dat mek um so dat dey ain know nottin tall
11754,EPH,4,GUL,dey ain got no shame bout nottin no mo
11755,EPH,4,GUL,dey mek op dey mind fa waak all de time een de ebil way
11756,EPH,4,GUL,dey lib loose life an dey da wahn fa do all kind ob ebil ting mo an mo
11757,EPH,4,GUL,now den wa oona been laan bout christ ain neba been like dat fa sho people beena tell oona bout christ an oona wa folla um beena laan de trute dat een jedus
11758,EPH,4,GUL,so den oona mus gii op oona ole sef dat ole way wa mek oona do dem bad ting oona nyuse fa do
11759,EPH,4,GUL,oona ole sef beena stroy oona da mek oona wahn fa do schemy ting wa mek oona sin
11760,EPH,4,GUL,oona mus leh god sperit change de way oona tink
11761,EPH,4,GUL,oona mus be de nyew poson wa god mek fa be like esef
11762,EPH,4,GUL,dat nyew poson gwine treat oda people right an do wa right een god eye
11763,EPH,4,GUL,so den ebry one ob oona mus dohn neba tell lie no mo
11764,EPH,4,GUL,oona mus all tell de trute ta e neighba cause we all blongst togeda ta christ one body
11765,EPH,4,GUL,ef oona bex oona mus dohn leh dat mek oona sin
11766,EPH,4,GUL,an oona mus dohn leh de sun go down an oona stillyet bex
11767,EPH,4,GUL,oona mus dohn gii de debil chance fa mek oona sin
11768,EPH,4,GUL,de poson wa beena tief e mus dohn tief no mo
11769,EPH,4,GUL,e mus wok da do sompin good wid e han so dat e gwine be able fa hep dem wa hab need
11770,EPH,4,GUL,oona mus dohn taak haamful wod wa ain do nobody no good
11771,EPH,4,GUL,steada dat mus taak wod wa gwine hep oda people so dat oona wod gwine build um op coddin ta wa dey need fa yeh
11772,EPH,4,GUL,een dat way oona gwine be a blessin ta de people wa da yeh oona
11773,EPH,4,GUL,oona mus dohn mek de holy sperit saaful
11774,EPH,4,GUL,cause de sperit ob god een oona dat god maak wa e gii fa show dat oona blongst ta um an oona kin know fa sho dat e gwine keep oona til dat day wen god gwine set oona free
11775,EPH,4,GUL,mus dohn hab no bittaness tall een oona haat
11776,EPH,4,GUL,mus dohn be bex at nobody
11777,EPH,4,GUL,an mus dohn taak mean or shout needa shrow slam at nobody
11778,EPH,4,GUL,mus dohn hate nobody tall
11779,EPH,4,GUL,steada dat oona mus do good ta people
11780,EPH,4,GUL,mus hab waam kind haat fa one noda an mus paadon one noda jes like god fagib oona cause oona blongst ta christ
11781,EPH,5,GUL,so den oona mus try fa be like god cause oona e chullun wa e lob fa true
11782,EPH,5,GUL,oona life mus be full op wid lob een all dat oona do jes like christ lob we an done gii e life op fa we
11783,EPH,5,GUL,e offa op e life as a sweet smellin offrin ta god a sacrifice wa sattify god
11784,EPH,5,GUL,oona god people so e ain right fa none ob oona fa eben taak bout da lib a loose life or da ramify roun
11785,EPH,5,GUL,e ain right needa fa oona fa eben taak bout da git de big eye all de time da wahn wa oda people hab
11786,EPH,5,GUL,an e ain right fa oona taak bad foolish or dorty wod
11787,EPH,5,GUL,steada dat oona oughta tell god tankya
11788,EPH,5,GUL,oona kin know fa sho dat dey ain nobody wa da lib a loose life nobody wa ramify roun nobody wa hab de big eye all de time da wahn wa oda people hab cause a poson wa do dat e da woshup idol none ob dem neba gwine go ta de place weh christ an god da rule
11789,EPH,5,GUL,mus dohn leh nobody ceebe oona da taak lyin wod wa ain mek no sense
11790,EPH,5,GUL,all dese ting yah wa a da taak bout dem mek god bex fa true wid people wa ain do wa e tell um fa do
11791,EPH,5,GUL,oona mus dohn hab nottin fa do wid dem kind ob people yah
11792,EPH,5,GUL,oona done been loss een sin daak like de daak ob de night
11793,EPH,5,GUL,bot now oona come fa be light
11794,EPH,5,GUL,oona de lawd own people
11795,EPH,5,GUL,so den oona mus lib like people wa blongst ta de light
11796,EPH,5,GUL,cause ebryting wa good an wa right an wa true da come fom de light
11797,EPH,5,GUL,try fa find out wa de lawd wahn oona fa do
11798,EPH,5,GUL,mus dohn hab nottin fa do wid dem ting wa people do wa ain wot nottin
11799,EPH,5,GUL,dem ting daak wid sin like de daak ob de night
11800,EPH,5,GUL,bot oona mus bring um ta de light an mek people know wa dem daak ting be like fa true
11801,EPH,5,GUL,ef somebody eben taak bout de bad ting wa people do wen nobody shim e da shame esef
11802,EPH,5,GUL,bot wen de light da shine pon sompin den people able fa see fa true wa dat ting da
11803,EPH,5,GUL,cause all wa de light shine pon we eye kin see
11804,EPH,5,GUL,cause de light mek we see ebryting
11805,EPH,5,GUL,dat wa mek um write say ya wa da sleep wake op
11806,EPH,5,GUL,git op fom mongst de dead people an lib gin an christ gwine gii ya light
11807,EPH,5,GUL,oona mus tek cyah how oona da lib oona life
11808,EPH,5,GUL,mus dohn lib like people wa ain got no sense
11809,EPH,5,GUL,mus lib like dem wa got sense
11810,EPH,5,GUL,ebry chance oona git fa do good oona mus do all dat oona able fa do
11811,EPH,5,GUL,cause dis time yah a ebil time
11812,EPH,5,GUL,so den mus dohn do nottin foolish bot ondastan wa de lawd wahn oona fa do
11813,EPH,5,GUL,mus dohn be dronka full op wid wine til oona do bad ting wa gwine dribe oona ta ruint
11814,EPH,5,GUL,steada dat oona mus lib full op wid de holy sperit eenside oona
11815,EPH,5,GUL,wen oona da taak wid one noda oona oughta nyuse de wod ob de psalms an hymn an speritual
11816,EPH,5,GUL,oona oughta sing um wid all oona haat fa praise de lawd
11817,EPH,5,GUL,oona mus tell we fada god tankya all de time fa all ting een de name ob we lawd jedus christ
11818,EPH,5,GUL,oona mus obey one noda cause oona hona christ
11819,EPH,5,GUL,wife ya mus obey ya husban jes like ya obey de lawd
11820,EPH,5,GUL,cause de husban de head ob de wife
11821,EPH,5,GUL,e got tority oba e wife jes like christ got tority oba de choch
11822,EPH,5,GUL,an christ de sabior ob de choch e body
11823,EPH,5,GUL,jes like de choch mus obey christ same way so de wife mus obey e husban een all ting
11824,EPH,5,GUL,husban ya mus lob ya wife jes like christ lob de choch an done gii op e life fa um
11825,EPH,5,GUL,e gii e life fa de choch fa mek um god own da mek e choch clean wen e wash um wid wata by e wod
11826,EPH,5,GUL,christ do all dat so dat wen e bring de choch fa stanop fo um de choch gwine be too purty
11827,EPH,5,GUL,de choch ain gwine hab nottin bad or wrong bout um
11828,EPH,5,GUL,e gwine blongst ta um fa true an e ain gwine hab eben one bad spot or wrinkle nottin fa tek way fom e beauty
11829,EPH,5,GUL,een dat same way de husban mus lob e wife jes like de husban lob e own body
11830,EPH,5,GUL,de man wa da lob e wife e da lob esef
11831,EPH,5,GUL,fa sho ain nobody neba hate e own body
11832,EPH,5,GUL,steada dat e da feed e body an tek cyah ob um an dat jes like christ tek cyah ob de choch
11833,EPH,5,GUL,cause we all blongst ta christ body
11834,EPH,5,GUL,dey write een god book say cause ob dis a man gwine lef e fada an e modda an e gwine marry a wife
11835,EPH,5,GUL,dey gwine jine togeda an de man an e wife gwine be one
11836,EPH,5,GUL,dis wa a jes write show we a great ting wa true fa sho a ting wa been haad fa ondastan
11837,EPH,5,GUL,bot a tell oona say dis wod da taak bout christ an de choch
11838,EPH,5,GUL,bot dis same wod da taak bout oona too
11839,EPH,5,GUL,ebry husban mus lob e wife jes like e lob esef an ebry wife mus hona e husban
11840,EPH,6,GUL,chullun ebry one ob oona mus do wa ya fada an modda tell ya fa do cause dat de right ting fa do
11841,EPH,6,GUL,een all de law wa god gii moses de fus one wa got a promise long wid um say ya mus gii hona ta ya fada an ya modda
11842,EPH,6,GUL,de promise wa go long wid um say so dat all ting wa happen ta ya gwine be good fa ya an ya gwine lib a long time yah een de lan
11843,EPH,6,GUL,oona wa fada mus dohn say an do ting ta oona chullun wa gwine mek um bex
11844,EPH,6,GUL,steada dat oona mus laan um de christian way
11845,EPH,6,GUL,oona wa slabe oona mus show hona ta oona massa an do wa dey tell oona fa do
11846,EPH,6,GUL,mus do de wok wid all oona haat like oona beena do um fa christ
11847,EPH,6,GUL,mus dohn do oona wok good jes wen oona massa da watch oona jes so dat dey gwine praise oona
11848,EPH,6,GUL,bot cause oona a slabe ob christ oona mus do wa god wahn wid all oona haat
11849,EPH,6,GUL,oona mus do good wok wid heppy haat like oona da do um fa christ an not jes fa people
11850,EPH,6,GUL,cause oona know fa sho dat christ gwine gii ebrybody e pay fa de good wok dat e do
11851,EPH,6,GUL,ain mek no neba mind ef dat one a slabe or ef e free
11852,EPH,6,GUL,oona wa massa oona mus treat oona slabe dem een dat same good way
11853,EPH,6,GUL,mus dohn mek um scaid da tell um how haad oona gwine be on um
11854,EPH,6,GUL,cause oona mus dohn neba fagit dat oona an oona slabe dem blongst ta de same massa een heaben
11855,EPH,6,GUL,an e ain gwine treat one poson mo betta den noda
11856,EPH,6,GUL,leh me tell oona dis las wod
11857,EPH,6,GUL,oona mus leh de lawd mek oona scrong an gii oona e mighty powa
11858,EPH,6,GUL,oona mus pit on all dat god got fa protec oona wen oona fight ginst ebil jes like sodja dem pit on dey iron cloes fa protec all dey body
11859,EPH,6,GUL,oona mus do dat so dat wen de debil come wid e ebil scheme oona gwine be able fa stanop ginst um
11860,EPH,6,GUL,cause we ain da fight ginst people yah
11861,EPH,6,GUL,we da fight ginst dem powa wa we ain able fa see de ebil sperit dem high op dey
11862,EPH,6,GUL,we da fight ginst de scrong powa dem wa da rule oba people wa ain bleebe pon god wa got tority now een dis daak time we da lib een
11863,EPH,6,GUL,so den oona mus pit on all dat god got fa protec oona een de fight so dat wen de day come dat ebil come ta oona fa true oona gwine be able fa stanop an fight ginst all de ebil scheme ob de debil
11864,EPH,6,GUL,an long as de enemy come ginst oona oona gwine keep on da fight um
11865,EPH,6,GUL,oona gwine still stanop ginst um
11866,EPH,6,GUL,so den mus stanop scrong ginst de debil
11867,EPH,6,GUL,leh all wa true be like de belt wa oona fasten roun oona wais
11868,EPH,6,GUL,an leh de right way oona da do be like de iron plate wa oona da weah fa kiba oona chest fa protec oona wen oona da fight
11869,EPH,6,GUL,an leh de good nyews bout de peace wa god gii keep oona da stan scrong like de shoe oona da weah pon oona foot
11870,EPH,6,GUL,fodamo leh oona trus een christ be like a shield dat oona cyaa
11871,EPH,6,GUL,dis shield yah gwine protec oona so dat all de bunin arrow dem wa de mos ebil one da shoot ain gwine do nottin ta oona
11872,EPH,6,GUL,oona mus leh de sabation dat god gii protec oona like a helmet wa oona da weah pon oona head
11873,EPH,6,GUL,an leh de wod ob god wa de holy sperit gii oona be like a sode fa fight ginst de enemy
11874,EPH,6,GUL,pray all de time an aks god fa hep ya
11875,EPH,6,GUL,aks god sperit fa hep ya pray
11876,EPH,6,GUL,mus dohn neba gii op
11877,EPH,6,GUL,pray all de time fa all god people
11878,EPH,6,GUL,an oona mus pray fa me too dat god gwine show me wa a oughta say wensoneba a staat fa taak so dat a ain gwine be scaid wen a tell people bout de good nyews ob christ dat dey ain know
11879,EPH,6,GUL,fa de sake ob dis good nyews a god messenja yah een chain een de jailhouse
11880,EPH,6,GUL,oona mus pray fa me so dat a ain gwine be scaid fa tell people bout jedus christ jes de way a oughta tell um
11881,EPH,6,GUL,tychicus we deah christian broda e a faitful woka fa de lawd
11882,EPH,6,GUL,e gwine tell oona ebryting bout me so dat oona gwine know how a da do an wa a da do
11883,EPH,6,GUL,dat hoccome a da sen um ta oona so dat e kin tell oona how we da do an e gwine courage oona wid e wod
11884,EPH,6,GUL,a pray dat god we fada an de lawd jedus christ gii peace ta all de christian bredren an dat dey fait een jedus christ mek um all lob one noda
11885,EPH,6,GUL,an a pray dat god bless all dem wa lob we lawd jedus christ wid lob wa ain neba gwine end
11886,PHP,1,GUL,we paul an timothy wa da saab jedus christ da write ta all god people dem een philippi wa come fa be one wid jedus christ an ta de choch leada dem an ta dem wa da hep een de choch wok
11887,PHP,1,GUL,we aks fada god an de lawd jedus christ fa show oona mussy an gii oona peace een oona haat
11888,PHP,1,GUL,ebry time a da tink ob oona a da say tankya ta god fa oona
11889,PHP,1,GUL,e mek me haat glad wensoneba a da bend me knee fa oona
11890,PHP,1,GUL,e mek me haat glad cause ob de way oona hep me fa tell oda people de good nyews fom de fus day wen a staat dis wok een philippi right op ta now
11891,PHP,1,GUL,so den a know fa sho dat god wa staat fa do dis good wok yah eenside oona haat e gwine keep on da do um til e done finish all e been plan op ta dat day ob jedus christ wen e gwine come back
11892,PHP,1,GUL,oona een me haat all de time an so e right fa me fa feel dis way bout oona
11893,PHP,1,GUL,cause all hab a paat wid me een god blessin ta we wiles a dey yah een de jailhouse an wiles a been free fa go tell ebrybody de good nyews da show um dat e true an da mek um know fa true wa e say
11894,PHP,1,GUL,god know hommuch a wahn fa see oona
11895,PHP,1,GUL,a da lob oona wid all me haat jes like jedus christ da lob we
11896,PHP,1,GUL,a da pray dat oona gwine keep on da lob god an all people mo an mo an dat mo an mo oona gwine know god trute an hab sense bout wa good an wa bad
11897,PHP,1,GUL,a da pray dis so dat oona kin know fa do wa bes fa do
11898,PHP,1,GUL,den oona ain gwine do nottin bad een oona life an ain nottin dat oona gwine be blame fa pon dat day wen jedus christ gwine come back
11899,PHP,1,GUL,an oona gwine waak scraight an do all dem ting wa good dem ting wa jes jedus christ able fa mek e people do
11900,PHP,1,GUL,an dat gwine mek oda people gii glory an praise ta god
11901,PHP,1,GUL,me bredren a wahn oona fa know wa done happen ta me done hep fa spread de good nyews
11902,PHP,1,GUL,all de sodja dem wa da gyaad de rula caesar house an all de oda people yah dey know dat people pit me een de jailhouse cause a da wok fa christ
11903,PHP,1,GUL,fodamo cause a dey yah een de jailhouse mos ob de bredren hab mo courage een de lawd so dat mo an mo dey ain scaid fa tell people god wod an dey ain warry bout wa people gwine do ta um
11904,PHP,1,GUL,fa sho some tell de good nyews bout christ cause dey jealous ob me an dey wahn fa show dat dey da wok mo den me
11905,PHP,1,GUL,bot oda dem da tell bout christ cause dey wahn fa do de right ting
11906,PHP,1,GUL,dem people wa wahn fa do de right ting dey da tell bout christ cause dey lob me
11907,PHP,1,GUL,cause dey know god done pit me yah fa tell people de good nyews an show um dat e true
11908,PHP,1,GUL,de oda people wa jealous dey tell de good nyews bout christ bot dey ain do dat wid clean haat
11909,PHP,1,GUL,dey jes wahn fa git head ob oda people
11910,PHP,1,GUL,dey mean fa mek me suffa mo yah een de jailhouse wen dey do dat
11911,PHP,1,GUL,wa dey da do fa mek trouble fa me ain matta ta me tall
11912,PHP,1,GUL,wa matta mos dat dey da tell people bout christ
11913,PHP,1,GUL,ef dey da tell bout um fa christ sake or ef dey da tell bout um fa dey own sake a heppy fa true cause dey da tell bout christ an a gwine be too heppy cause ob dat
11914,PHP,1,GUL,a know fa sho dat cause ob oona pray an de hep wa come fom de sperit ob jedus christ all dat wa done happen ta me gwine ton out fa set me free
11915,PHP,1,GUL,a da hope wid all me haat an a spect dat a ain neba gwine be shame cause a ain do wa a spose fa do
11916,PHP,1,GUL,an a da hope an spect dat all de time a gwine be scrong ef a dead or ef a ain dead so dat ebryting a da do gwine mek people praise christ
11917,PHP,1,GUL,fa me own paat christ all me life an ef a dead a gwine git life wa mo betta den dis life yah
11918,PHP,1,GUL,bot ef a keep on da lib a kin do mo good wok fa christ
11919,PHP,1,GUL,so den a ain know ef a wahn fa lib or fa dead
11920,PHP,1,GUL,dey time a wahn fa lib an dey time a wahn fa dead
11921,PHP,1,GUL,bot a wahn fa true fa stop da lib yah een dis ole wol an go fa lib wid christ
11922,PHP,1,GUL,dat gwine be faa way mo betta fa me
11923,PHP,1,GUL,bot e gwine be betta fa oona ef a keep on da lib yah een dis wol so dat a kin hep oona
11924,PHP,1,GUL,cause ob dat a know a gwine stay yah
11925,PHP,1,GUL,a ain gwine dead yet
11926,PHP,1,GUL,a gwine keep on da lib an da hep all ob oona fa trus een jedus christ mo an mo an fa hep oona git mo joy een oona fait
11927,PHP,1,GUL,a gwine do dis so dat wen a come fa see oona gin oona gwine hab mo cause fa praise jedus christ cause ob me hep ta oona
11928,PHP,1,GUL,so den wa matta de mores e dat oona lib de way dat de good nyews bout christ say oona oughta lib
11929,PHP,1,GUL,den ef a come an see oona or ef a jes yeh bout oona a gwine know dat oona gwine stanop scrong fa jedus
11930,PHP,1,GUL,a gwine know dat oona all gree togeda fa fight fa de fait dat we wa bleebe de good nyews hab
11931,PHP,1,GUL,mus dohn be scaid ob oona enemy dem
11932,PHP,1,GUL,an dat gwine show um dat god gwine sabe oona bot dey gwine git stroy
11933,PHP,1,GUL,cause god gii oona dis chance fa saab christ wen oona da trus een um an wen oona da suffa fa e sake too
11934,PHP,1,GUL,now oona da jine me een de fight fa de good nyews jes like oona see me do wen a beena fight an like a keep on da fight jes like oona yeh
11935,PHP,2,GUL,een oona life oona all been jine togeda wid christ an dat da courage oona fa true ainty
11936,PHP,2,GUL,cause christ lob oona oona ain haffa warry ainty
11937,PHP,2,GUL,an oona hab god sperit dey eenside oona da mek oona one wid um ainty dough
11938,PHP,2,GUL,oona saary fa one noda an oona wahn fa do good ta one noda ainty
11939,PHP,2,GUL,so den a da beg oona now fa mek me haat heppy fa see oona jine togeda fa be one een de way oona tink lob one noda een de same way an all gree togeda wid one haat an one mind fa do de wok
11940,PHP,2,GUL,mus dohn do nottin jes cause oona wahn fa pit oonasef head ob oda people
11941,PHP,2,GUL,mus dohn do nottin jes cause oona wahn people fa praise oona
11942,PHP,2,GUL,mus dohn hab de big head
11943,PHP,2,GUL,stead ob dat ebry one ob oona oughta treat de oda people mo betta den esef
11944,PHP,2,GUL,ebry one ob oona mus dohn jes study bout how fa protec e own ting
11945,PHP,2,GUL,mus study bout how fa protec oda people ting too
11946,PHP,2,GUL,oona oughta tink een oona haat same like jedus christ e been god fa true stillyet e ain tink e oughta try fa stan same like god stan
11947,PHP,2,GUL,stead ob dat jedus gii op all e high place an e mek esef fa be jes like a saabant
11948,PHP,2,GUL,e come eenta de wol like a man
11949,PHP,2,GUL,e mek esef tek low an e been ready fa do all wa god tell um fa do e done dead ta esef eben gree fa dead pon a cross
11950,PHP,2,GUL,cause ob dat god raise um op an mek um hab high place mo high op den all oda an god gim de name wa great mo den all oda name
11951,PHP,2,GUL,so dat fa show hona ta de name ob jedus all dem een heaben an een dis wol an all dem wa dey onda dis wol all ob um gwine bow down fo jedus
11952,PHP,2,GUL,all dem gwine tell ebrybody out een de open say jedus christ e de lawd
11953,PHP,2,GUL,so ebrybody gwine praise god de fada
11954,PHP,2,GUL,me fren dem wa a lob sommuch wa all de time do wa a tell oona fa do ain jes wen a been dey wid oona bot now eben mo so wen a ain dey wid oona mus keep on da do wa a say
11955,PHP,2,GUL,mus try eben mo fa do all oona kin so dat god sabation een oona haat gwine git mo an mo greata
11956,PHP,2,GUL,oona oughta do dat an know oona sponsable ta god an mus show um hona
11957,PHP,2,GUL,cause god da wok eenside oona haat so dat oona wahn fa do wa e wahn an so dat oona able fa do um
11958,PHP,2,GUL,oona mus dohn grumble bout one noda an mus dohn aagy wensoneba oona da do sompin
11959,PHP,2,GUL,den oona gwine hab clean haat an oona gwine be chullun ob god dat ain mix op wid no sin eben dough oona dey yah een de wol wid people wa wickity an wa da lib bad life all de time
11960,PHP,2,GUL,den oona life gwine shine fa um like staa light op de sky
11961,PHP,2,GUL,oona mus tell ebrybody de wod wa da mek um lib fa true
11962,PHP,2,GUL,den wen de day come dat christ come back a gwine be heppy fa true bout oona cause oona life gwine show dat all de haad wok wa a done fa oona sake ain gone fa nottin
11963,PHP,2,GUL,bot a heppy an a da rejaice wid all ob oona eben ef dey kill me an me blood git pour out like a offrin pon de sacrifice dat oona da mek ta god cause oona trus een christ
11964,PHP,2,GUL,same way so oona oughta be heppy wid me
11965,PHP,2,GUL,a spect fa sen timothy fa come ta oona tareckly ef de lawd jedus wahn um dat way
11966,PHP,2,GUL,den wen e come back e kin tell me bout oona an dat gwine courage me
11967,PHP,2,GUL,a ain got nobody else like timothy wa cyah bout oona de way e cyah bout oona
11968,PHP,2,GUL,e da cyah bout oona fa true
11969,PHP,2,GUL,all dem oda jes da study bout how dey kin hep deysef
11970,PHP,2,GUL,dey ain study bout how dey kin hep fa tell people bout jedus christ
11971,PHP,2,GUL,bot oona know timothy been show e da do good wok
11972,PHP,2,GUL,e da wok wid me jes like e me son an a e fada fa hep mo an mo people bleebe de good nyews
11973,PHP,2,GUL,so den a hope fa sen timothy ta oona wensoneba a know wa gwine happen ta me
11974,PHP,2,GUL,an de lawd mek me bleebe dat tareckly a too gwine come ta oona
11975,PHP,2,GUL,a mek op me mind dat a haffa sen me bredren epaphroditus fa go back ta oona
11976,PHP,2,GUL,e beena do christ wok wid me an been christ sodja wid me fa fight fa christ
11977,PHP,2,GUL,e been oona messenja wa oona sen fa hep me git wa a need
11978,PHP,2,GUL,epaphroditus wahn fa see all ob oona too bad
11979,PHP,2,GUL,e opsot cause oona yeh say e been sick
11980,PHP,2,GUL,fa true e been sick down an e come neah ta det
11981,PHP,2,GUL,bot god hab mussy pon um an e hab mussy pon me too so a ain haffa be eben mo sad
11982,PHP,2,GUL,so den dat mek me wahn eben mo fa sen epaphroditus ta oona so dat wen oona shim oona gwine be heppy gin an den a ain gwine warry sommuch bout um
11983,PHP,2,GUL,gim haaty welcome an rejaice dat e come ta oona cause e oona broda een de lawd
11984,PHP,2,GUL,oona oughta gii hona ta people like dat
11985,PHP,2,GUL,cause fa de sake ob christ wok e pit e life een danja an e mos dead fa mek op fa de hep dat oona ain been able fa gii me
11986,PHP,3,GUL,me christian bredren dis de las ting a wahn fa tell oona een dis letta
11987,PHP,3,GUL,oona oughta rejaice een de lawd
11988,PHP,3,GUL,ain no trouble ta me fa write de same ting dem gin wa a been a write ta oona
11989,PHP,3,GUL,an e mo safe fa oona ef a do dat
11990,PHP,3,GUL,oona mus watch out fa dem people wa da do ebil
11991,PHP,3,GUL,dey jes like bad dog
11992,PHP,3,GUL,dey de people dat say all de man dem haffa git dey body cut
11993,PHP,3,GUL,bot we de people wa been circumcise fa true
11994,PHP,3,GUL,cause god sperit da hep we woshup god an we da rejaice een we life een jedus christ
11995,PHP,3,GUL,an we ain pit no hope een nottin dat people do ta dey body fa try fa show dat dey god people
11996,PHP,3,GUL,now den ef a been wahn fa pit me hope een dem ting a able fa do dat fa sho
11997,PHP,3,GUL,ef somebody got a right fa tink e oughta pit e hope een wa people do ta dey body fa try fa show dat dey god people a got a right fa tink dat way eben mo den dat one
11998,PHP,3,GUL,cause eight day atta a bon dey circumcise me
11999,PHP,3,GUL,me modda an me fada dey israel people
12000,PHP,3,GUL,dey blongst ta benjamin fambly
12001,PHP,3,GUL,an me ole people dem all hebrew people
12002,PHP,3,GUL,a blongst ta de pharisee group so like dem a beena do all dat de jew law say
12003,PHP,3,GUL,a been wahn fa wok fa god sommuch dat a beena mek de people wa blongst ta de choch suffa
12004,PHP,3,GUL,so as faa as somebody kin go fa keep de jew law dat mek all ting right twix dat poson an god a done um
12005,PHP,3,GUL,ain nobody kin pint finga at me bout dat
12006,PHP,3,GUL,bot all dem ting yah dat a been an all dat a done do all dat a nyuse fa say been walyable ta me now a figga dey ain wot nottin cause ob christ
12007,PHP,3,GUL,fa true a figga dat ebryting yah een de wol ain mean nottin ta me cause fa know jedus christ me lawd dat faa way mo walyable den all oda ting
12008,PHP,3,GUL,fa christ sake a done lef all ting
12009,PHP,3,GUL,dey ain no mo betta den gaabage ta me now so dat a kin git dat wa walyable mo den all
12010,PHP,3,GUL,a kin blongst ta christ
12011,PHP,3,GUL,a wahn fa be one wid christ
12012,PHP,3,GUL,ain no mo wa a da do fa keep de jew law an tink say dat mek all ting right twix me an god
12013,PHP,3,GUL,now all ting right twix me an god cause a trus een christ
12014,PHP,3,GUL,god mek all ting right twix people an esef cause dem people trus een christ jes dat
12015,PHP,3,GUL,now a jes wahn fa know christ an e powa een me life de powa wa mek um git op fom mongst de dead an lib gin
12016,PHP,3,GUL,a wahn fa hab a paat een de way e suffa an een de way e dead so a kin hab a paat een de way e git op fom mongst de dead an lib gin too
12017,PHP,3,GUL,a ain say a done do all wa god wahn me fa do an a ain say a done come fa be all wa a oughta be een god eye
12018,PHP,3,GUL,bot a da try wid all me haat fa mek dat prize me own cause jedus christ done mek me e own
12019,PHP,3,GUL,me christian bredren fa sho a ain yet win dat prize
12020,PHP,3,GUL,a ain all wa a oughta be een god eye
12021,PHP,3,GUL,bot one ting a da do
12022,PHP,3,GUL,a da do all dat a able fa do fa git ta wa dey head ob me
12023,PHP,3,GUL,a ain pay no mind ta nottin dat done pass
12024,PHP,3,GUL,a da try wid all me haat fa git ta de end ob de race so dat a kin git de prize fa lib een heaben weh jedus christ da call me fa lib wid um
12025,PHP,3,GUL,we all wa trus een christ fa true an wa beena grow op een we waak wid um we oughta pit we mind pon dis way dat a da taak bout yah
12026,PHP,3,GUL,bot ef some ob oona ain gree wid dis way dat a da taak bout yah god gwine mek oona ondastan um fa true
12027,PHP,3,GUL,an dis one ting a say leh we keep on pon de same road dat done bring we yah
12028,PHP,3,GUL,me christian bredren oona oughta do all dat oona see a da do
12029,PHP,3,GUL,we been show oona de right way fa go
12030,PHP,3,GUL,oona oughta pay mind ta dem wa waak een dat way
12031,PHP,3,GUL,cause like a done tell oona plenty time bout some people an now as a da tell oona gin da weep wen a say de life dat plenty people lib mek um enemy ta christ det pon de cross
12032,PHP,3,GUL,dem people yah gwine be stroy een de end
12033,PHP,3,GUL,cause dey tek all wa dey wahn fa dey own body dem an ton dat eenta dey god
12034,PHP,3,GUL,dey proud bout dem ting wa oughta mek um too shame
12035,PHP,3,GUL,an dey pay mind all de time ta jes dem ting dey yah een dis wol
12036,PHP,3,GUL,bot we blongst ta heaben
12037,PHP,3,GUL,we look fowaad fa see we sabior de lawd jedus christ
12038,PHP,3,GUL,jedus got powa wa da mek um able fa rule oba all ting
12039,PHP,3,GUL,an wid dat powa e gwine change dem lowly body wa we got now an e gwine gim glory like e own body
12040,PHP,4,GUL,me christian bredren wa a lob fa true a wahn fa see oona
12041,PHP,4,GUL,oona me joy an me payback fa me wok now den me deah bredren pon all dat a beena say ta ya ya mus stan scrong wiles ya da lib one wid de lawd
12042,PHP,4,GUL,euodia an syntyche a da beg oona try fa gree togeda all de time like sista een de lawd
12043,PHP,4,GUL,an ya too wa da wok longside me fa true a da beg ya fa hep dem two ooman yah cause dey beena wok han ta han wid me da tell mo an mo people de good nyews
12044,PHP,4,GUL,clement an all de oda res ob dem wa beena wok longside me dey tell plenty people de good nyews too
12045,PHP,4,GUL,an god done write down dey name een de book ob dem wa hab true life fom god
12046,PHP,4,GUL,oona oughta rejaice all de time wiles ya do lib jine togeda wid de lawd
12047,PHP,4,GUL,a da tell ya gin say oona oughta rejaice leh all people see dat oona kin beah wid people
12048,PHP,4,GUL,de lawd nigh
12049,PHP,4,GUL,mus dohn leh nottin warry oona
12050,PHP,4,GUL,steada dat pray ta god bout all ting
12051,PHP,4,GUL,wen ya da pray aks um fa wa ya need an tell um tankya
12052,PHP,4,GUL,so den god peace wa we ain eben able fa ondastan dat peace ain gwine leh nottin warry ya so dat ya haat an ya mind gwine be safe cause ya one wid jedus christ
12053,PHP,4,GUL,me christian bredren las ob all a da tell ya mus keep on da study bout jes dem ting wa good mo den all an wa people oughta gii praise fa
12054,PHP,4,GUL,study bout dem ting wa true dem ting wa honorable dem ting wa right een god eye dem ting wa ain neba mek people sin dem ting wa mek ya wahn fa lob um an dem ting wa people know fa be good fa true
12055,PHP,4,GUL,do dem ting a done laan oona
12056,PHP,4,GUL,mus do wa a beena tell ya fa do an wa ya see dat a da do
12057,PHP,4,GUL,an god wa da gii we peace e gwine be dey wid oona
12058,PHP,4,GUL,a da rejaice een de lawd dat atta susha long time now oona da show gin hommuch oona cyah fa me an wahn fa hep me
12059,PHP,4,GUL,fa true a know oona ain stop fa cyah fa me bot fa a wile oona jes ain git no chance fa show dat ya cyah
12060,PHP,4,GUL,a ain da say dat cause a hab need cause a done laan fa be sattify
12061,PHP,4,GUL,ain mek no diffunce wa happen
12062,PHP,4,GUL,a know how fa lib wen a ain got nuff fa mek um
12063,PHP,4,GUL,an a know how fa lib wen a hab mo den a need
12064,PHP,4,GUL,a done laan dis secret dat a kin be sattify all de time wasoneba happen
12065,PHP,4,GUL,ain mek no diffunce ef a got plenty fa nyam or ef a ain got nottin fa nyam
12066,PHP,4,GUL,an ain mek no diffunce ef a got mo den nuff ting or ef a ain got nuff fa mek um
12067,PHP,4,GUL,wasoneba happen a sattify
12068,PHP,4,GUL,ain nottin dat a cyahn do wid de hep ob christ wa mek me scrong
12069,PHP,4,GUL,stillyet oona done good fa hep me wen a been een trouble
12070,PHP,4,GUL,me christian bredren een philippi oona know dat fom de time wen a come outta macedonia wen a jes beena staat fa tell people de good nyews no oda choch ain hep me none tall
12071,PHP,4,GUL,jes oona beena gii me wa a need
12072,PHP,4,GUL,an eben wen a been dey een thessalonica mo den one time wen a beena need sompin bad oona sen me um
12073,PHP,4,GUL,dat ain fa say a jes wahn oona fa gii me ting
12074,PHP,4,GUL,a wahn oona fa git mo payback fa de good ting oona da do
12075,PHP,4,GUL,now den oona done gii me mo den nuff
12076,PHP,4,GUL,a got all dat a need now dat epaphroditus done come gii me de ting dem wa oona sen ta me
12077,PHP,4,GUL,dey gif a offrin ta god wa smell sweet ta um a sacrifice wa oona gii ta god wa good een god eye an please um
12078,PHP,4,GUL,me god wa got all ting wa walyable fa true shru jedus christ e gwine gii oona all dat oona got need ob
12079,PHP,4,GUL,leh we praise an gii hona ta we fada god fa eba an eba
12080,PHP,4,GUL,amen
12081,PHP,4,GUL,a da say hey ta all god people wa blongst ta jedus christ
12082,PHP,4,GUL,de christian bredren wa dey yah wid me da say hey ta oona too
12083,PHP,4,GUL,an all god people yah specially dem wa da wok een de house ob caesar dey da say hey ta oona
12084,PHP,4,GUL,a da pray dat de lawd jedus christ gwine bless oona
12085,PHP,4,GUL,amen
12086,COL,1,GUL,a paul wa god pick fa be a postle ob jedus christ an timothy we christian broda
12087,COL,1,GUL,we da write ta god people een colosse we bredren wa true ta god cause dey come fa be one wid christ
12088,COL,1,GUL,we da aks god we fada fa bless oona an gii oona peace een oona haat
12089,COL,1,GUL,all de time wen we pray fa oona we tell god de fada ob we lawd jedus christ tankya
12090,COL,1,GUL,we tank um cause we yeh how oona trus een jedus christ an how oona lob all god people
12091,COL,1,GUL,cause wen dey tell oona de true wod de good nyews oona yeh say god da keep safe een heaben wa oona da wait fa
12092,COL,1,GUL,an wen ya know fa sho dat ya gwine git wa ya da wait fa dat mek ya trus een jedus christ fa true an lob god people
12093,COL,1,GUL,de good nyews da spread all oba de wol an e da grow an git mo an mo people fa bleebe an do good jes like a fruit tree da beah good crop
12094,COL,1,GUL,same way so fom de day wen dat good nyews reach oona oona yeh an ondastan fa true how god show e blessin pon oona
12095,COL,1,GUL,oona laan dis fom epaphras wa we lob an wa da do christ wok longside we
12096,COL,1,GUL,e faitful bout de wok wa e da do fa christ fa hep oona
12097,COL,1,GUL,e done splain ta we how god sperit da gii oona lob fa oona christian bredren
12098,COL,1,GUL,cause ob dat fom de day wen we yeh bout oona we ain neba stop fa pray fa oona
12099,COL,1,GUL,we aks um fa mek e sperit gii oona sense an mek oona ondastan all bout um so dat oona gwine know all wa god wahn oona fa do
12100,COL,1,GUL,we da aks god fa dat cause den oona gwine be able fa lib like god people oughta lib an all de time oona gwine do wa mek god heppy
12101,COL,1,GUL,oona gwine lib da do all kind ob good wok an know god mo an mo
12102,COL,1,GUL,we da pray dat god wid all e powa mek oona git scrong mind an haat so dat oona gwine be able fa beah all ting
12103,COL,1,GUL,ya ain gwine grumble no matta wa happen
12104,COL,1,GUL,ya gwine hab a heppy haat
12105,COL,1,GUL,oona mus tell we fada god tankya cause e mek we fa be people wa fit fa git we paat ob wa e promise fa gii e people wen e da rule een de light
12106,COL,1,GUL,cause god done pull we outta we sinful way wa beena git powa oba we an mek we lib een de daak
12107,COL,1,GUL,an god done bring we safe fa lib onda e son powa e son wa e lob fa true
12108,COL,1,GUL,god son e de one wa set we free fom sin powa oba we
12109,COL,1,GUL,wen e shed e blood pon de cross e paadon we
12110,COL,1,GUL,ain nobody kin see god
12111,COL,1,GUL,bot wen we see wa christ like we see pazactly wa god like
12112,COL,1,GUL,god ain mek nottin fo christ been dey
12113,COL,1,GUL,christ fus been dey an christ oba ebryting wa god mek
12114,COL,1,GUL,shru christ god mek all e mek all wa dey een heaben an een dis wol wa people kin see an wa people ain able fa see
12115,COL,1,GUL,e mek dem sperit dem wa got powa an hab shrone dem wa da rule an wa hab tority
12116,COL,1,GUL,shru christ god mek all
12117,COL,1,GUL,an e mek um all fa gii hona ta christ
12118,COL,1,GUL,christ been dey fus
12119,COL,1,GUL,god ain mek nottin fo christ dey
12120,COL,1,GUL,an christ da mek ebryting stay een dey place weh dey spose fa stay
12121,COL,1,GUL,christ de head ob de body de choch
12122,COL,1,GUL,e da gii de body life
12123,COL,1,GUL,e been de fus fa be dey an de fus wa god mek git op fom mongst de dead an lib gin so dat e gwine hab fus place oba all
12124,COL,1,GUL,cause e fada god been heppy fa mek christ all dat god da
12125,COL,1,GUL,an shru e son christ god heppy fa bring all wa een dis wol an all wa een heaben back ta esef
12126,COL,1,GUL,god mek peace wid all shru christ wen christ shed e blood an dead pon de cross
12127,COL,1,GUL,fo oona bleebe pon christ oona been ton way fom god
12128,COL,1,GUL,oona been e enemy cause ob de sinful ting oona beena tink an do
12129,COL,1,GUL,bot now christ done come wid a body as a man an e done dead pon de cross
12130,COL,1,GUL,cause ob dat god bring oona ta esef an mek oona e fren so dat wen oona stanop fo um oona gwine be holy
12131,COL,1,GUL,oona ain gwine hab no sin tall an oona ain gwine hab no blame fa nottin
12132,COL,1,GUL,bot oona mus bleebe de good nyews fa sho
12133,COL,1,GUL,mus dohn doubt god eben a leetle bit
12134,COL,1,GUL,oona mus dohn leh nobody ton oona way fom de hope fa de ting dem wa de good nyews mek oona hope fa
12135,COL,1,GUL,dis de good nyews dat oona yeh an dat all people een de wol beena yeh
12136,COL,1,GUL,an a paul da wok fa tell people dat good nyews
12137,COL,1,GUL,now a da suffa fa oona an a heppy fa dat
12138,COL,1,GUL,cause by de pain wa a da suffa een me body a da hep finish op wa still lef ob christ suffrin fa de sake ob e body de choch
12139,COL,1,GUL,god pick me fa saab de choch so dat a kin tell oona all de wod dat god gii me
12140,COL,1,GUL,fo now all de time god ain leh nobody een de wol know dis wod yah
12141,COL,1,GUL,bot now e da tell um ta e own people
12142,COL,1,GUL,god wahn fa mek e own people know e wod dat nobody ain been neba know dis special wod dat e wahn all people fa yeh dat christ da lib dey eenside oona haat an oona gwine hab a paat een god glory
12143,COL,1,GUL,so den we da tell all people bout christ
12144,COL,1,GUL,wid all de sense god gii we we da waan um wa dey ain oughta do an laan um wa dey oughta do so dat all ob um kin know all dat god wahn um fa do an dey gwine wahn fa do um wid all dey haat
12145,COL,1,GUL,een dat way dey kin be one wid christ fa true
12146,COL,1,GUL,dis de ting a da wok haad as a kin fa do
12147,COL,1,GUL,an a da nyuse all de great powa wa dey eenside me wa christ gii me
12148,COL,1,GUL,dat mek me able fa do wa a da do
12149,COL,2,GUL,a wahn oona fa know how haad a da try fa do all a kin fa oona an de christian dem een laodicea an fa all oda res dat ain meet me yet
12150,COL,2,GUL,a do dat fa courage oona an all ob um fa true as all ob oona come fa be one een oona lob fa noda
12151,COL,2,GUL,cause ob dat oona kin ondastan de trute fa sho an dat kin mek oona full op wid trus dat walyable fa true
12152,COL,2,GUL,so den oona all gwine know wa god ain neba been leh people know wa christ esef
12153,COL,2,GUL,e de one wa mek people know de sense wa god hab an all de walyable ting wa e know wa no poson ain neba been know
12154,COL,2,GUL,a tell oona dis so dat oona ain gwine leh nobody ceebe oona da tell oona ting wa soun too fine bot ain true tall
12155,COL,2,GUL,cause eben dough a ain dey wid oona me haat wid oona fa true
12156,COL,2,GUL,a heppy fa see dat oona all come fa be one togeda an ain nobody able fa moob oona fom de good way oona da trus een christ
12157,COL,2,GUL,so den jes like ya done mek jedus christ ya lawd mus lib all de time een um an waak e way wid um
12158,COL,2,GUL,oona mus fasten scrong pon um jes like a root fasten down deep eenta de groun
12159,COL,2,GUL,leh um be de foundation ob oona life so dat oona pend pon um mo an mo
12160,COL,2,GUL,mus dohn leh nottin tall stop ya fom trus een um jes like dey been laan oona fa do
12161,COL,2,GUL,pontop dat mus be full op wid praise da tell god tankya all de time
12162,COL,2,GUL,a da waan oona
12163,COL,2,GUL,mus dohn leh nobody trap ya wid dey own ceitful kinda sense wa ain mean nottin
12164,COL,2,GUL,de ting wa dem people yah da taak dey wa de ole people been laan oda people way back
12165,COL,2,GUL,an de sperit dem wa rule dis wol dey mek um know dem ting yah
12166,COL,2,GUL,dem ting yah ain come fom christ
12167,COL,2,GUL,cause all ob wa god da e dey een christ body
12168,COL,2,GUL,an god gii oona de true life wen oona come fa be one wid christ
12169,COL,2,GUL,ain nottin mo dat oona need fa hab dat life
12170,COL,2,GUL,an christ da rule oba all dem wa da rule an wa got tority
12171,COL,2,GUL,wen oona come fa be one wid christ oona done git circumcise too
12172,COL,2,GUL,an wen oona git circumcise dat ain been de circumcision wa people do
12173,COL,2,GUL,oona git circumcise wid de circumcision wa christ do dat wa pit way oona ole wickity sef so e ain hab no powa oba oona no mo
12174,COL,2,GUL,cause wen dey bactize ya dey done bury ya wid christ
12175,COL,2,GUL,an jes like god mek christ git op fom mongst de dead an lib gin wen dey bactize ya god mek oona lib gin too cause oona trus een god dat e got powa fa do all ting
12176,COL,2,GUL,oona been dead cause oona da sin an oona been people wa ain jew an ain got de law dat god gii moses
12177,COL,2,GUL,bot now god done gii oona true life wid christ
12178,COL,2,GUL,god done paadon all we sin
12179,COL,2,GUL,god done shrow way de paper wa tell all de debt we owe long wid de law dem wa say wa we haffa do
12180,COL,2,GUL,god done tek all dat way an done nail um pon de cross
12181,COL,2,GUL,god tek way de powa ob dem wa da rule an got tority
12182,COL,2,GUL,an e show out een de open dat e done win out oba dem sperit by wa christ done
12183,COL,2,GUL,so den mus dohn leh nobody jedge ya bout wa ya oughta nyam or drink
12184,COL,2,GUL,dey mus dohn tell oona wa oona oughta do pon dem special woshup day ebry yeah or de time ebry mont wen people celebrate de nyew moon or pon dem woshup day ebry week
12185,COL,2,GUL,dem ting yah dey ain nottin bot shada ob de ting wa fa come bot de ting esef e christ
12186,COL,2,GUL,wen people come da say dey mo betta den oda people cause god da show um ting een wision mus dohn leh none ob um condemn ya da say ya ain da do right
12187,COL,2,GUL,dem people yah like fa tell people dat dey oughta mek like dey ain wot nottin an dey oughta woshup angel
12188,COL,2,GUL,people like dem yah dey jes biggity down fa nottin
12189,COL,2,GUL,dey ain tink like god tall
12190,COL,2,GUL,dey da tink jes like sinful people tink
12191,COL,2,GUL,people like dem dey ain one wid christ
12192,COL,2,GUL,fa true christ de one wa da trol all de body
12193,COL,2,GUL,e da feed um fa mek um grow
12194,COL,2,GUL,e mek all de diffunt paat dem jine ta one noda an fasten togeda good
12195,COL,2,GUL,an so den de body christ choch da grow jes like god mek um grow
12196,COL,2,GUL,wen christ dead oona dead too an so de sperit dem wa da rule dis wol dey ain rule ya no mo
12197,COL,2,GUL,so den hoccome oona da lib like oona still blongst ta dis wol
12198,COL,2,GUL,hoccome oona da folla de rule dem ob de wol
12199,COL,2,GUL,de rule dem ob de wol dey tell we say mus dohn tetch dis food yah mus dohn taste dat dey mus dohn tek dat one dey fa nyam um all dem ting yah wa dey say ain fa nyam or drink dey gwine be gone wen people nyam um an drink um
12200,COL,2,GUL,people mek dem rule yah an laan um ta oda people
12201,COL,2,GUL,fa true e look like dem people wa beena mek dem kinda rule yah been git sense
12202,COL,2,GUL,dey say people haffa woshup angel an mek like dey ain wot nottin an dey say people kin saab god ef dey mek dey body suffa
12203,COL,2,GUL,bot dem rule yah ain hep people tall fa trol wa dey sinful body wahn fa do
12204,COL,3,GUL,wen god done mek christ lib gin e mek oona git nyew life too
12205,COL,3,GUL,so den oona mus pit all oona haat pon de ting dem een heaben weh christ seddown da rule at god right han side
12206,COL,3,GUL,all de time study pon dem ting wa dey een heaben an pit oona haat pon um
12207,COL,3,GUL,mus dohn pit oona haat pon de ting dem wa een dis wol
12208,COL,3,GUL,cause oona done dead
12209,COL,3,GUL,an now de true life dat god gii ya people ain shim cause oona da waak close ta god shru christ
12210,COL,3,GUL,christ we true life
12211,COL,3,GUL,wen e gwine come back ta de wol oona gwine be wid um
12212,COL,3,GUL,an den jes like dey hona christ an gim glory oona gwine hab oona paat een e hona an glory too
12213,COL,3,GUL,mus kill de ting dem ob de wol wa dey eenside ya haat fa trol ya
12214,COL,3,GUL,mus dohn lie op wid no man or ooman wa ain ya own an mus dohn lib dorty
12215,COL,3,GUL,mus dohn ron atta ting ya ain spose fa hab
12216,COL,3,GUL,mus dohn wahn fa do no kind ob ebil ting an mus dohn hab de big eye
12217,COL,3,GUL,people wa do dat da woshup dem ting mo den god
12218,COL,3,GUL,cause people wahn fa do all dem kind ob sinful ting yah god gwine be bex wid um fa true
12219,COL,3,GUL,oona nyuse fa do dem same ting yah
12220,COL,3,GUL,oona nyuse fa waak een dem way an dey beena rule oona
12221,COL,3,GUL,bot now oona mus dohn do none ob dem sinful ting yah no mo
12222,COL,3,GUL,mus dohn git bex
12223,COL,3,GUL,mus dohn git mad op wid nobody
12224,COL,3,GUL,mus dohn be spiteful da wahn fa do bad ta noda poson
12225,COL,3,GUL,mus dohn hole nobody cheap needa taak bad wod
12226,COL,3,GUL,mus dohn tell lie ta one noda
12227,COL,3,GUL,cause ya ain wa ya nyuse fa be no mo
12228,COL,3,GUL,oona done lef de ole sinful life an de ting dem ya nyuse fa do
12229,COL,3,GUL,now ya done come fa be a nyew poson
12230,COL,3,GUL,god mek oona all nyew an e da mek oona come fa be like um mo an mo
12231,COL,3,GUL,e da do dat so dat one day we gwine know um fa true
12232,COL,3,GUL,so den cause god done dat we all one een god eye
12233,COL,3,GUL,dey ain no diffunce tween jew people an dem wa ain jew people wa been circumcise an dem wa ain circumcise de comeyah people dem wa ain cibilize slabe people an free man
12234,COL,3,GUL,dey ain nobody bot christ wa matta fa true
12235,COL,3,GUL,an e dey eenside all people dat bleebe pon um
12236,COL,3,GUL,oona blongst ta god
12237,COL,3,GUL,e lob oona an pick oona fa be e own
12238,COL,3,GUL,so den oona mus hab mussy pon one noda
12239,COL,3,GUL,mus do good ta one noda an mus dohn be biggity
12240,COL,3,GUL,mus dohn be haad pon one noda
12241,COL,3,GUL,mus beah wid one noda
12242,COL,3,GUL,oona mus dohn git opsot wid one noda
12243,COL,3,GUL,wen one ob oona got aught ginst noda e oughta paadon um
12244,COL,3,GUL,oona mus paadon one noda like de lawd paadon oona
12245,COL,3,GUL,pontop all dat oona mus lob one noda
12246,COL,3,GUL,dat gwine mek oona git one haat an oona gwine come fa be one een all oona da do
12247,COL,3,GUL,mus leh de peace wa christ da gii ya rule een ya haat
12248,COL,3,GUL,cause god call oona togeda fa be peaceable wid one noda een one body
12249,COL,3,GUL,an oona mus tell god tankya all de time
12250,COL,3,GUL,mo an mo mus leh de wod ob christ mek e home dey eenside ya haat
12251,COL,3,GUL,laan one noda an show one noda wa fa do da nyuse good sense een ebryting
12252,COL,3,GUL,an oona mus sing psalm an hymn dem an all dem speritual wa god sperit da gii we fa sing
12253,COL,3,GUL,mus sing an tell god tankya wid all ya haat
12254,COL,3,GUL,ebryting ya da do an say ya oughta do an say all ob um een de name ob de lawd jedus da tell we fada god tankya shru christ
12255,COL,3,GUL,oona marry ooman tek low ta ya husban
12256,COL,3,GUL,dat how ya oughta do cause ya da lib een de way ob de lawd
12257,COL,3,GUL,oona marry man ya haffa lob ya wife
12258,COL,3,GUL,mus dohn mek um suffa
12259,COL,3,GUL,chullun mus do wa ya modda an fada tell ya fa do all de time cause god heppy fa see dat ya da do so
12260,COL,3,GUL,oona wa fada mus dohn bex ya chullun
12261,COL,3,GUL,cause ef ya do dat ya chullun ain gwine git no courage fa do nottin
12262,COL,3,GUL,oona wa slabe mus do all dat ya massa een dis wol tell ya fa do
12263,COL,3,GUL,mus dohn wok jes wen ya massa da see ya jes cause ya wahn fa mek um praise ya
12264,COL,3,GUL,mus wok wid all ya haat cause ya hona we lawd jedus
12265,COL,3,GUL,ebryting ya da do mus do um wid all ya haat jes like ya da do um fa we lawd jedus an e ain jes fa people
12266,COL,3,GUL,cause ya know we lawd gwine gii ya de payback de good ting wa e promise e people
12267,COL,3,GUL,christ de true lawd wa ya da wok fa
12268,COL,3,GUL,an ebrybody wa da do bad god gwine gim e pay fa all de bad ting dem e done
12269,COL,3,GUL,cause god gwine jedge all people de same way
12270,COL,4,GUL,oona massa ya oughta do wa right an good fa ya slabe dem cause ya haffa memba dat ya sponsable ta a massa een heaben too
12271,COL,4,GUL,oona mus keep on da pray all de time
12272,COL,4,GUL,pit oona haat pon dem ting wa oona da tell god an tell um tankya
12273,COL,4,GUL,an wensoneba oona da pray pray fa we too so dat god gwine gii we chance fa tell people de wod bout christ dat de people ain neba yeh
12274,COL,4,GUL,a dey een de jailhouse now een chain cause a tell people dis wod
12275,COL,4,GUL,pray fa me so dat a gwine be able fa tell dis wod jes like a oughta do an mek um plain so dat people gwine ondastan um
12276,COL,4,GUL,wen oona wid people wa ain trus een christ do ebryting wid sense
12277,COL,4,GUL,ebry chance oona git mus show um dat oona da lib christ way
12278,COL,4,GUL,wen oona da taak wid um taak een a way wa gwine mek um glad fa yeh ya wod an wa gwine mek um wahn fa yeh mo
12279,COL,4,GUL,an ya gwine come fa know how fa ansa ebry one ob um
12280,COL,4,GUL,tychicus we deah christian broda gwine tell oona all wa da happen ta me
12281,COL,4,GUL,e a helpa wa we trus an e da saab de lawd longside we
12282,COL,4,GUL,a da sen um ta oona so dat e kin tell oona wa da happen yah ta all ob we an so dat e kin courage oona
12283,COL,4,GUL,e gwine come ta oona long wid we deah broda onesimus wa we trus an wa blongst ta oona group
12284,COL,4,GUL,e an tychicus gwine tell oona all wa da happen yah
12285,COL,4,GUL,aristarchus wa dey yah een de jailhouse wid me an mark de cousin ob barnabas dey tell oona hey
12286,COL,4,GUL,a done tell oona bout mark dat ef e come ta oona gim hearty welcome
12287,COL,4,GUL,jedus wa people call justus da tell oona hey too
12288,COL,4,GUL,ob all dem wa da wok wid me yah jes dem shree an no mo dey jew wa trus een christ an wa da wok longside me fa bring bout de time wen god gwine rule oba all
12289,COL,4,GUL,dem shree beena courage me plenty
12290,COL,4,GUL,epaphras wa blongst ta oona group too an wa da saab jedus christ e da tell oona hey
12291,COL,4,GUL,all de time e da pray fa oona wid all e haat
12292,COL,4,GUL,e da pray dat oona ain neba gwine stop fa trus een god
12293,COL,4,GUL,oona gwine stan scrong fa um een all ting an know fa sho bout all e wahn
12294,COL,4,GUL,a know epaphras beena wok plenty fa hep oona an dem people een laodicea an hierapolis
12295,COL,4,GUL,we deah fren luke de docta an demas dey tell oona hey
12296,COL,4,GUL,say hey ta we christian bredren een laodicea long wid nympha an de choch people wa meet een e house
12297,COL,4,GUL,wen oona done read dis letta oona mus mek sho dat de choch people een laodicea read um too
12298,COL,4,GUL,an oona mus read de letta dat a done write an sen ta dem een laodicea
12299,COL,4,GUL,tell archippus say ya mus mek sho dat ya do all de wok wa de lawd gii oona fa do
12300,COL,4,GUL,wid me own han a da write dis paat a paul da tell oona hey
12301,COL,4,GUL,oona mus dohn fagit dat a dey yah een de jailhouse een chain a pray dat god bless oona
12302,1TH,1,GUL,a paul long wid silas an timothy da write dis letta ta de people ob de choch een thessalonica wa blongst ta we fada god an de lawd jedus christ
12303,1TH,1,GUL,we da pray dat god bless oona an gii oona peace een oona haat
12304,1TH,1,GUL,all de time wen we da pray ta god we pray fa oona an tell um tankya fa all ob oona
12305,1TH,1,GUL,we ain fagit fa say tankya ta we fada god fa de way oona lib da show dat oona bleebe pon jedus an how oona da wok haad fa um cause oona lob um
12306,1TH,1,GUL,we ain fagit fa tell god how oona da beah op onda all ting cause oona hab hope fa true een we lawd jedus christ
12307,1TH,1,GUL,we bredren wa god da lob we know god done pick oona fa be e own people
12308,1TH,1,GUL,cause wen we fus come fa tell oona de good nyews we ain jes beena taak wid wod no mo bot wid powa wid de holy sperit
12309,1TH,1,GUL,an we beena show oona how we bleebe wid all we haat dat de good nyews e true
12310,1TH,1,GUL,oona know de life we beena lib wen we been dey wid oona
12311,1TH,1,GUL,all dat been fa hep oona
12312,1TH,1,GUL,oona beena do dem ting dat oona see we an de lawd da do
12313,1TH,1,GUL,eben dough people beena mek oona suffa fa true oona bleebe de good nyews bout jedus christ wid joy wa de holy sperit pit een oona haat
12314,1TH,1,GUL,so den de way oona da do an lib dat mek all dem wa bleebe dey een macedonia an achaia see an folla oona een de way
12315,1TH,1,GUL,de message bout de lawd dat oona fus tell people een macedonia an achaia ain stop dey
12316,1TH,1,GUL,de nyews bout how oona trus een god done spread bout all oba
12317,1TH,1,GUL,so dey ain nottin dat we haffa say fa tell people bout um
12318,1TH,1,GUL,dem people all da taak bout how oona gii we a haaty welcome wen we come ta oona
12319,1TH,1,GUL,dey da tell we how oona done lef de ebil idol dem wa oona beena saab an oona ton fa woshup god
12320,1TH,1,GUL,an now oona da saab de one true god wa da lib
12321,1TH,1,GUL,an dey da tell we how oona da wait fa god son jedus fa come fom heaben back ta dis wol
12322,1TH,1,GUL,god done mek jedus git op fom mongst de dead people an lib gin
12323,1TH,1,GUL,an jedus da sabe we so we ain gwine git stroy wen god jedge de wol
12324,1TH,2,GUL,we bredren oona know dat wen we come fa see oona dat been a good ting fa sho
12325,1TH,2,GUL,oona know how de people een philippi done mek we suffa an shrow slam at we fo we got ta oona een thessalonica
12326,1TH,2,GUL,den eben dough plenty people try fa stop we stillyet god gii we de courage fa tell oona e good nyews
12327,1TH,2,GUL,cause wen we beena try fa win oona oba ta christ we ain beena try fa ceebe oona
12328,1TH,2,GUL,we come fa tell wa een we haat
12329,1TH,2,GUL,we ain try fa trick nobody
12330,1TH,2,GUL,steada dat we all de time da tell people jes wa god wahn we fa tell um
12331,1TH,2,GUL,god gii we dis wok fa tell de good nyews cause e see dat e kin trus we fa be sponsable fa do um like e wahn we fa do
12332,1TH,2,GUL,we ain try fa do wa people wahn we fa do
12333,1TH,2,GUL,an god da look at wa dey een we haat
12334,1TH,2,GUL,oona know fa true dat wen we taak ta oona we ain neba sweet mout nobody
12335,1TH,2,GUL,we ain hab de big eye fa oona gii we sompin
12336,1TH,2,GUL,we ain do dat an god know wa dey een we haat
12337,1TH,2,GUL,we ain beena try fa mek oona praise we needa no oda people
12338,1TH,2,GUL,we christ postle so we got de right fa aks oona fa do ting fa we
12339,1TH,2,GUL,bot we ain aks oona fa nottin
12340,1TH,2,GUL,jes like a modda tek good cyah wen e tend ta e chullun same fashion we beena tek good cyah wen we wok wid oona
12341,1TH,2,GUL,cause ob we lob fa oona we been heppy fa come gii oona de good nyews ob god
12342,1TH,2,GUL,we eben been heppy fa gii oona we haat da do all dat we kin fa oona
12343,1TH,2,GUL,we lob oona dat much we bredren fa sho oona memba how we beena wok long an haad day an night so dat we ain been no boddarashon fa oona wiles we beena tell oona de good nyews ob god
12344,1TH,2,GUL,oona know oona wa bleebe pon christ how we beena do wen we been dey wid oona
12345,1TH,2,GUL,an god know dat too
12346,1TH,2,GUL,we life dey been holy like god wahn um fa be
12347,1TH,2,GUL,e been scraight an clean so ain nobody kin blame we bout nottin
12348,1TH,2,GUL,oona know we beena treat all ob oona jes like a fada treat e own chullun
12349,1TH,2,GUL,we beena courage oona
12350,1TH,2,GUL,wid all we haat we waan oona an beg oona
12351,1TH,2,GUL,we beg oona fa keep on da waak een de way wa fit fa god people fa waak
12352,1TH,2,GUL,cause god call oona fa be e own people dat e da rule
12353,1TH,2,GUL,an e call oona fa git oona paat ob de glory dat e got
12354,1TH,2,GUL,an dey noda reason we tell god tankya all de time
12355,1TH,2,GUL,wen we come an tell oona god wod oona pay mind ta um
12356,1TH,2,GUL,an oona ain tek um fa be wod wa people bring bot oona tek um fa be god wod
12357,1TH,2,GUL,e god wod fa true an dat wod da wok eenside oona haat oona wa bleebe
12358,1TH,2,GUL,me bredren de same ting wa been happen ta de people ob god choch dem wa blongst ta jedus christ een judea dem ting happen ta oona too
12359,1TH,2,GUL,jes like de jew people beena mek god people een judea suffa same way so oona own countryman dem beena mek oona suffa
12360,1TH,2,GUL,dem people de jew people yah dey done kill de lawd jedus an de prophet dem too
12361,1TH,2,GUL,an dey beena mek we suffa da mek we go way fom dey
12362,1TH,2,GUL,dey mek god bex wid um tommuch dey de enemy ta all people
12363,1TH,2,GUL,cause dey da try fa keep we fom tell god wod ta de people wa ain jew so dat god kin sabe um
12364,1TH,2,GUL,een dis way dem people ob judea all de time da full op wid sin
12365,1TH,2,GUL,dey ain neba stop fa sin
12366,1TH,2,GUL,bot now at las god bex tommuch wid um an e done jedge um we bredren fa all ob de shot time since we been haffa lef oona we beena miss oona fa true
12367,1TH,2,GUL,bot we da tink bout oona all de time
12368,1TH,2,GUL,e jes dat we body ain dey wid oona
12369,1TH,2,GUL,an so we beena try too haad fa come see oona
12370,1TH,2,GUL,we been wahn fa come see oona
12371,1TH,2,GUL,a paul beena try oba an oba gin fa come ta oona bot satan stop we fom come
12372,1TH,2,GUL,ain oona mek we hab hope an joy
12373,1TH,2,GUL,ain oona de crownin glory ob we wok wa gwine mek we heppy wen we stanop fo we lawd jedus christ wen e come back
12374,1TH,2,GUL,dat de trute fa sho yeah dat so e stan
12375,1TH,2,GUL,oona we pride an joy
12376,1TH,3,GUL,so den wen we ain been able fa stan um no longa cause we ain yeh nottin fom oona we figga e mo betta fa we fa stay by wesef ta athens
12377,1TH,3,GUL,an we done sen we broda timothy fa go see oona
12378,1TH,3,GUL,e wok togeda wid we da do god wok da tell people all roun de good nyews bout christ
12379,1TH,3,GUL,we sen um fa courage oona an hep oona trus christ mo an mo so dat ain none ob oona gwine ton back fom trus christ eben dough people da mek oona suffa fa e sake
12380,1TH,3,GUL,oona know fa true dat dis kind ob suffrin gwine come ta we wa bleebe cause dat paat ob wa god pick fa we
12381,1TH,3,GUL,wen we stillyet been dey wid oona we beena tell oona say de time gwine come wen people gwine mek we suffa
12382,1TH,3,GUL,an oona know fa sho dat dat jes wa happen
12383,1TH,3,GUL,so cause a ain been able fa wait no longa fa yeh bout oona a done sen timothy fa find out bout how oona fait stan
12384,1TH,3,GUL,a been consaan dat somehow de debil wa da tempt gwine come tempt oona an all we wok dey wid oona gwine gone fa nottin
12385,1TH,3,GUL,bot now timothy done come back fom oona an e done tell we nyews bout oona dat mek we heppy
12386,1TH,3,GUL,e tell we say oona keep on trus een christ an lob one noda
12387,1TH,3,GUL,an e tell we say oona glad all de time wen oona memba we an oona wahn fa see we jes like we wahn fa see oona
12388,1TH,3,GUL,so den we bredren spite ob all we trouble an suffrin yah wen we memba oona we haat heppy
12389,1TH,3,GUL,oona trus een christ da courage we
12390,1TH,3,GUL,oona ain leh nottin stop oona fom waak scronga een de way ob de lawd so now we life wot sompin fa true
12391,1TH,3,GUL,neba we kin tell god tankya nuff fa oona fa all de joy een we haat wa god da gii we cause ob oona
12392,1TH,3,GUL,day an night we da aks um wid all we haat fa leh we come see oona face ta face an leh we hep mek oona trus een christ mo scronga da laan oona wasoneba oona ain know yet
12393,1TH,3,GUL,we da pray dat god we fada an we lawd jedus christ gwine open op de way fa we fa come ta oona
12394,1TH,3,GUL,an we pray too dat de lawd mek oona lob one noda an all oda people mo an mo jes like we da lob oona
12395,1TH,3,GUL,dat de way we lawd gwine mek oona scrong een oona haat
12396,1TH,3,GUL,den oona ain gwine hab no sin an oona gwine be god own people fa true wen oona stanop fo we fada god een dat time wen we lawd jedus gwine come wid all dem wa blongst ta um
12397,1TH,4,GUL,me bredren fo we done wid dis letta leh we tell oona dis las ting
12398,1TH,4,GUL,we done laan oona de way oona mus lib fa mek god heppy wid oona
12399,1TH,4,GUL,an fa sho dat de way oona da lib
12400,1TH,4,GUL,bot now we da tell oona an chaage oona een de name ob we lawd jedus dat oona mus lib mo an mo een god way
12401,1TH,4,GUL,oona know dem ting wa we been tell oona fa do by de tority ob we lawd jedus
12402,1TH,4,GUL,god wahn fa mek oona life holy an blongst ta um fa true
12403,1TH,4,GUL,e ain wahn oona fa hab nottin fa do wid loose life
12404,1TH,4,GUL,ebry one ob oona man dem ya mus tek ya own ooman fa marry een de way wa holy an right een god an een people eye
12405,1TH,4,GUL,mus dohn ramify roun like de people ob de wol wa ain know god
12406,1TH,4,GUL,een dem ting yah no man oughta do e broda wrong
12407,1TH,4,GUL,mus dohn tek wantage ob e broda
12408,1TH,4,GUL,we done been tell oona dis fo an waan oona fa true dat god gwine punish dem wa da do dis kinda sin yah
12409,1TH,4,GUL,god ain call we fa lib loose life
12410,1TH,4,GUL,god call we fa lib een e holy way
12411,1TH,4,GUL,so den ef somebody ton e back pon dis ting yah wa we da laan oona dat one ain ton e back pon jes noda man
12412,1TH,4,GUL,e ton e back pon god wa gii oona e holy sperit
12413,1TH,4,GUL,dey ain no need fa write oona bout how oona oughta lob oona christian bredren
12414,1TH,4,GUL,cause god been laan oona fa lob one noda
12415,1TH,4,GUL,an fa true oona da lob all de christian bredren dey all oba macedonia
12416,1TH,4,GUL,bot bredren we da beg oona fa go on da lob um mo an mo scronga
12417,1TH,4,GUL,oona mus mek op oona mind fa try fa lib peaceable an mind oona own bidness an oona mus wok wid oona own han jes like we done chaage oona wen we been dey wid oona
12418,1TH,4,GUL,ef oona do dat oona gwine mek de people wa ain christian look op ta oona
12419,1TH,4,GUL,an oona ain gwine haffa pend pon nobody
12420,1TH,4,GUL,we bredren we wahn oona fa know de trute bout de people wa done dead so dat oona ain gwine greebe like de oda people greebe cause dey ain got no hope een god fa de ebalastin life
12421,1TH,4,GUL,we bleebe dat jedus done dead bot e got op fom mongst de dead people an e da lib gin
12422,1TH,4,GUL,an we bleebe dat een de same way long wid jedus god gwine bring wid um de people wa done dead wa bleebe pon um
12423,1TH,4,GUL,god gwine bring um long wid jedus
12424,1TH,4,GUL,wen de lawd jedus come back we wa ain dead yet ain gwine go head ob dem wa done dead
12425,1TH,4,GUL,dat wa de lawd jedus done say
12426,1TH,4,GUL,cause wen de lawd come back people gwine yeh a loud boice gii a chaage
12427,1TH,4,GUL,den dey gwine yeh de boice ob de head angel an god trumpet gwine blow
12428,1TH,4,GUL,an de lawd esef gwine come down fom heaben
12429,1TH,4,GUL,den dem people wa done bleebe pon jedus christ wen dey dead dey gwine rise op fus
12430,1TH,4,GUL,atta dat all ob a sudden we wa ain dead yet an wa been lef yah we gwine be geda op een de cloud dem long wid dem wa done dead
12431,1TH,4,GUL,an we all gwine go op togeda fa meet de lawd een de sky
12432,1TH,4,GUL,an so we gwine be wid de lawd faeba
12433,1TH,4,GUL,so den courage one noda wid dem wod yah
12434,1TH,5,GUL,now den we bredren dey ain no need fa we fa write oona bout wa time or wa day dem ting gwine happen
12435,1TH,5,GUL,cause oona know fa true dat de lawd gwine come back wen people ain da look fa um
12436,1TH,5,GUL,dat day ob de lawd gwine come sudden jes like tief kin come een de night
12437,1TH,5,GUL,wiles people say all ting gwine fine an peaceable
12438,1TH,5,GUL,dey ain nottin fa be scaid ob jes den all ob a sudden bad bad trouble gwine come down pon um
12439,1TH,5,GUL,ebrybody gwine suffa
12440,1TH,5,GUL,nobody ain gwine know fohan
12441,1TH,5,GUL,e gwine be like wen bad pain come sudden pon a ooman wen e bon e chile
12442,1TH,5,GUL,me christian bredren oona ain een de daak
12443,1TH,5,GUL,so den dat day ob de lawd ain oughta come pon ya like a tief
12444,1TH,5,GUL,oona all people wa blongst ta de light an ta de day
12445,1TH,5,GUL,we ain blongst ta de night
12446,1TH,5,GUL,we ain like dem wa da lib een de daak
12447,1TH,5,GUL,so den we mus dohn sleep da lib a life ob sin like de oda res wa da sleep
12448,1TH,5,GUL,leh we stay wake an tink scraight
12449,1TH,5,GUL,cause een de night time people sleep an een de night time people git dronk
12450,1TH,5,GUL,bot we blongst ta de day an so we mus tink scraight bout how we da lib
12451,1TH,5,GUL,we da pit on fait an lob same way de sodjaman da pit on e breastplate
12452,1TH,5,GUL,we da pit on de sabation we know god da gii we same way a sodjaman da pit on e helmet
12453,1TH,5,GUL,god ain pick we fa mek we suffa e jedgiment
12454,1TH,5,GUL,e pick we fa gii we sabation shru we lawd jedus christ
12455,1TH,5,GUL,cause jedus done dead fa we sake so dat we kin go lib togeda wid um
12456,1TH,5,GUL,ain mek no nebamind weza we done dead needaso ef we ain dead yet wen e come back
12457,1TH,5,GUL,so cause ob dat oona mus keep on da courage one noda an hep one noda fa be mo scronga een de lawd jes like oona beena do
12458,1TH,5,GUL,we bredren we beg oona fa hona oona leada dem wa da wok haad dey mongst oona
12459,1TH,5,GUL,dey de one dem dat god done pick fa tell oona wa fa do an fa laan oona how oona oughta lib
12460,1TH,5,GUL,oona mus preciate um fa true an lob um cause ob de wok dey da do
12461,1TH,5,GUL,an oona mus lib peaceable wid one noda
12462,1TH,5,GUL,we bredren we beg oona fa waan de people wa ain wahn fa do no wok
12463,1TH,5,GUL,courage dem wa scaid
12464,1TH,5,GUL,hep dem wa ain scrong een de fait an beah wid ebrybody
12465,1TH,5,GUL,mek sho dat nobody ain pay back ebil wid ebil
12466,1TH,5,GUL,mus try all de time fa do good ta one noda an ta all people
12467,1TH,5,GUL,rejaice all de time
12468,1TH,5,GUL,neba stop da pray
12469,1TH,5,GUL,ain mek no nebamind wa happen oona mus tell god tankya fa ebryting
12470,1TH,5,GUL,cause dat how god wahn oona fa lib oona wa done come fa be one een jedus christ
12471,1TH,5,GUL,mus dohn stop de holy sperit fom do e wok eenside oona
12472,1TH,5,GUL,wen people da taak wod wa god pit een dey haat oona mus dohn hole um cheap
12473,1TH,5,GUL,mus listen ta um
12474,1TH,5,GUL,mus look at ebryting good fashion fa mek sho weza e fom god fa true
12475,1TH,5,GUL,den ef e good oona mus hole fast ta um
12476,1TH,5,GUL,mus stay way fom ebry kind ob ebil
12477,1TH,5,GUL,we da pray dat de god wa da gii we peace gwine mek oona like esef holy an good een ebry way
12478,1TH,5,GUL,an we pray dat e gwine keep oona sperit soul an body clean fom sin so dat wen we lawd jedus christ come back e ain gwine find no fault een oona
12479,1TH,5,GUL,god wa call oona fa be e own gwine do dat fa oona cause e da do all dat e promise
12480,1TH,5,GUL,we bredren oona mus pray fa we too
12481,1TH,5,GUL,tell all de bredren hey een christian lob
12482,1TH,5,GUL,a da tell oona by de tority ob de lawd fa read dis letta ta all de bredren
12483,1TH,5,GUL,we pray dat we lawd jedus christ gwine bless all ob oona
12484,2TH,1,GUL,a paul long wid silas an timothy da write dis letta ta de people ob de choch een thessalonica wa blongst ta we fada god an ta de lawd jedus christ
12485,2TH,1,GUL,we da pray dat we fada god an we lawd jedus christ bless oona an gii oona peace een oona haat
12486,2TH,1,GUL,we christian bredren we mus tell god tankya all de time fa oona
12487,2TH,1,GUL,dat right fa we fa do cause oona fait een christ da grow mo an mo scronga an ebry one ob oona da lob one noda mo an mo too
12488,2TH,1,GUL,cause ob dat we kin be heppy fa taak bout oona all de time ta de people een dem oda choch ob god people
12489,2TH,1,GUL,we kin taak bout how oona still keep on da trus een christ an oona still da beah op onda all dat people mek oona suffa an de bad trouble wa come oona way
12490,2TH,1,GUL,all dis show fa true dat god jedge all people jes like e oughta jedge um
12491,2TH,1,GUL,cause ob all dat oona da suffa cause oona da leh god rule oba oona god gwine say oona fit fa lib weh e da rule
12492,2TH,1,GUL,god gwine do wa right
12493,2TH,1,GUL,dem people wa da mek oona suffa god gwine mek dem suffa too
12494,2TH,1,GUL,an oona wa da suffa now god gwine tek way oona suffrin an e gwine tek way we suffrin too
12495,2TH,1,GUL,god gwine do dat wen de lawd jedus gwine come fom heaben wid e powaful angel dem
12496,2TH,1,GUL,wid flamin fire e gwine come fa punish de people wa ain gii god no place een dey haat an ain pay no mind ta wa de good nyews bout we lawd jedus tell um fa do
12497,2TH,1,GUL,god gwine punish um wid ebalastin ruint an suffrin
12498,2TH,1,GUL,e gwine shet um out fom weh de lawd dey
12499,2TH,1,GUL,dey ain neba gwine see de glory ob de lawd powa
12500,2TH,1,GUL,dat day wen e come back e gwine come fa git hona an praise fom all de people wa blongst ta um all dem wa bleebe pon um
12501,2TH,1,GUL,an oona too gwine jine um cause oona been bleebe wa we tell oona
12502,2TH,1,GUL,dat mek we all de time pray fa oona
12503,2TH,1,GUL,we da pray ta we god da aks um fa mek oona fit fa lib de life dat e call oona fa lib
12504,2TH,1,GUL,we pray dat by e powa e gwine leh oona do all de good ting dem oona wahn fa do an finish all dem ting dat oona beena do cause oona bleebe pon um
12505,2TH,1,GUL,ef oona do dat oona gwine mek people gii hona ta we lawd jedus an we lawd jedus gwine mek people hona oona cause ob de blessin ob we god an de lawd jedus christ
12506,2TH,2,GUL,now den we wahn fa taak ta oona bout wen we lawd jedus christ gwine come back an geda we all togeda fa be wid um
12507,2TH,2,GUL,we christian bredren we da beg oona mus dohn leh nobody bumfumble oona no way needa leh um git oona opsot all ob a sudden cause dey da tell oona say de day ob de lawd done come
12508,2TH,2,GUL,wen somebody da tell oona say e done see de lawd come or wen somebody say e done yeh say e done come or dat e yeh say we done write bout dat een a letta oona mus dohn bleebe um
12509,2TH,2,GUL,mus dohn leh nobody fool oona nohow
12510,2TH,2,GUL,cause dat day ob de lawd ain gwine come til de time wen heapa people gwine ton ginst god
12511,2TH,2,GUL,an dat day ain gwine come needa til de man wa da fight ginst god een ebry way gwine appeah
12512,2TH,2,GUL,god done mek plan fa sen dat wickity man ta e ruint faeba een hell
12513,2TH,2,GUL,dat man wa da fight ginst god e gwine fight ginst all de sperit an ting dem wa people call dey god an dey woshup um
12514,2TH,2,GUL,e gwine pit esef op high da say e got mo powa den all ob dem ting dey
12515,2TH,2,GUL,an e eben gwine seddown een god house an tell ebrybody dat e god
12516,2TH,2,GUL,oona memba ainty
12517,2TH,2,GUL,wen a stillyet been dey wid oona a beena tell oona bout all dat
12518,2TH,2,GUL,an oona know wa da keep um fom come yet so wen de right time come dat man gwine appeah
12519,2TH,2,GUL,bot dat same powa wa da wok een dat man e da wok so dat plenty people da do dem ting wa god say we ain oughta do
12520,2TH,2,GUL,an wa god done show dat oda people ain know dat wa mek we able fa ondastan dis
12521,2TH,2,GUL,bot all dat wa gwine happen ain gwine happen til god tek way de one wa da keep um fom come
12522,2TH,2,GUL,dat de time wen de one wa da fight god gwine appeah
12523,2TH,2,GUL,bot de lawd jedus gwine kill dat one wid de bret wa come outta e mout
12524,2TH,2,GUL,de glory ob de lawd jedus wen e come back dat gwine stroy dat one
12525,2TH,2,GUL,satan gwine mek dat one wa da fight god come an e gwine wok een um fa gim all de powa e need
12526,2TH,2,GUL,dat one gwine mek people fool da bumfumble um wid de plenty lyin miracle an wondaful sign an wok e gwine do
12527,2TH,2,GUL,e gwine do all kind ob ebil ting wa gwine ceebe dem wa gwine be loss
12528,2TH,2,GUL,dem people dey gwine be loss cause dey ain wahn fa lob de trute so dat dey kin git sabe
12529,2TH,2,GUL,cause ob dat god gwine sen a powa wa ceebe people an wa ain gwine leh um tink scraight so dat dey gwine bleebe de ting wa ain true
12530,2TH,2,GUL,an dat wa gwine mek god condemn all ob dem wa ain bleebe de trute bot beena lob fa do wickity ting
12531,2TH,2,GUL,we christian bredren oona wa de lawd lob we mus tell god tankya fa oona all de time
12532,2TH,2,GUL,cause fom de fus god done pick oona fa sabe oona by de powa ob de holy sperit fa mek oona come fa be god own holy people an fa sabe oona by oona fait een de trute
12533,2TH,2,GUL,god call oona fa be e own people shru e good nyews wa we tell oona
12534,2TH,2,GUL,dat so oona gwine git oona paat een dat same glory ob we lawd jedus christ
12535,2TH,2,GUL,so den we christian bredren oona mus stan scrong een de lawd
12536,2TH,2,GUL,all de time oona haat mus hole on ta all de trute wa we been laan oona wen we been dey da taak ta oona an wen we write letta ta oona
12537,2TH,2,GUL,we pray dat we lawd jedus christ an god we fada wa lob we an een e mussy gii we courage faeba an mek we all de time able fa look fowaad ta good ting e gwine courage oona haat an mek oona scrong fa do an say all wa good fa true
12538,2TH,3,GUL,we christian bredren dis de las wod wa we da say een dis letta
12539,2TH,3,GUL,pray fa we
12540,2TH,3,GUL,pray dat de wod ob de lawd gwine spread all oba too quick an people gwine gii hona ta de lawd an tell um tankya fa e wod jes like wa happen wen oona yeh um
12541,2TH,3,GUL,pray too dat god gwine sabe we fom wickity an ebil people cause ebrybody ain bleebe de wod ob de lawd
12542,2TH,3,GUL,bot de lawd e faitful
12543,2TH,3,GUL,e gwine mek oona mo scronga an keep oona safe fom de ebil one
12544,2TH,3,GUL,de lawd gii we trus een oona so dat mek we know fa sho dat oona da do wa we chaage oona fa do an oona gwine keep on do um
12545,2TH,3,GUL,we pray dat de lawd gwine show oona mo an mo how god da lob oona an how christ done beah op onda suffrin fa do wa god wahn an how e da mek oona beah op too
12546,2TH,3,GUL,we christian bredren een de name ob we lawd jedus christ we chaage oona say oona mus keep way fom all de christian dem wa ain wahn fa do nottin an wa ain da do wa we done been laan um fa do
12547,2TH,3,GUL,oonasef know fa true dat ya oughta do jes like we beena do
12548,2TH,3,GUL,we ain been lazy none tall wen we been dey wid oona
12549,2TH,3,GUL,we beena pay fa all de food people gii we
12550,2TH,3,GUL,we beena wok haad fa true day an night fa wa we been need cause we ain been wahn fa mek none ob oona haffa pay fa hep we
12551,2TH,3,GUL,dat ain fa say we ain got no right fa tell oona fa gii we food an a place fa sleep
12552,2TH,3,GUL,bot we beena do all dat wok dey an ain aks oona fa nottin cause we been wahn fa show oona how fa do same way we done
12553,2TH,3,GUL,wen we been dey wid oona we beena chaage oona say mus dohn gii no food ta nobody dat ain wahn fa wok
12554,2TH,3,GUL,we yeh say some people dey mongst oona ain wahn fa do no wok
12555,2TH,3,GUL,dey ain do nottin tall cep pit dey mout pon oda people bidness
12556,2TH,3,GUL,we waan dem people dey een de name ob we lawd jedus christ
12557,2TH,3,GUL,we chaage um say dey mus lib de right way da wok fa dey libin
12558,2TH,3,GUL,bot oona we christian bredren mus dohn git weary da do good
12559,2TH,3,GUL,ef somebody dey dey wa ain do wa we tell um een dis letta mus memba um an mus dohn mix wid um so dat e gwine be too shame
12560,2TH,3,GUL,stillyet mus dohn tink like e oona enemy
12561,2TH,3,GUL,mus waan um same like ya waan ya broda
12562,2TH,3,GUL,we pray dat de lawd esef wa da mek we hab peaceable haat gii oona peace all de time een all ting
12563,2TH,3,GUL,we da pray dat de lawd gwine be dey wid all ob oona
12564,2TH,3,GUL,now wid me own han a da write dis yah a paul da tell oona hey
12565,2TH,3,GUL,een all me letta dis de way a kin show dat fa true a write um
12566,2TH,3,GUL,dis de way a set um down
12567,2TH,3,GUL,we pray dat we lawd jedus christ bless all ob oona
12568,1TI,1,GUL,a paul a postle ob jedus christ da write dis letta ta ya
12569,1TI,1,GUL,god wa sabe we an we lawd jedus christ de one we da trus een dey chaage me fa be jedus postle
12570,1TI,1,GUL,a da write ta ya timothy me own son fa true een de fait
12571,1TI,1,GUL,a da pray dat god we fada an jedus christ we lawd bless ya an gii ya e mussy an peace een ya haat
12572,1TI,1,GUL,jes like a beg ya wen a been gwine ta macedonia ya mus stay dey ta ephesus
12573,1TI,1,GUL,some people dey da teach ting wa ain true
12574,1TI,1,GUL,so ya mus stay dey so dat ya kin chaage um say dey mus dohn laan people dat way no mo
12575,1TI,1,GUL,ya mus tell um say dey mus dohn spen no time da study dem story wa ain fa true an dem long long list ob name ob dey granfada fada
12576,1TI,1,GUL,cause dem ting dey jes mek people aagy
12577,1TI,1,GUL,dey ain hep fa mek people know bout god plan wa we da know bout by fait
12578,1TI,1,GUL,a da chaage oona fa do dis so dat we all gwine hab lob wa da come fom a clean haat wa ain got no sin an we gwine trus een god fa true
12579,1TI,1,GUL,some people dey done ton way fom dem ting yah
12580,1TI,1,GUL,an now dey da taak plenty foolish ting wa ain mek no sense
12581,1TI,1,GUL,dey wahn fa laan people god law
12582,1TI,1,GUL,bot dey ain know wa dey da taak bout needa dem ting dat dey da say dey know dey true fa sho
12583,1TI,1,GUL,we know dat de law good ef people folla um like dey oughta folla um
12584,1TI,1,GUL,we know too dat de law dem ain been mek fa good people wa pay um mind
12585,1TI,1,GUL,dem law fa people wa ain wahn fa pay um no mind an fa crimnal dem fa dem wa ain know god an fa sinna dem fa dem wa ain got no hona fa god an tek de ting dem ob god fa mean nottin an fa dem wa kill dey own fada an modda an dem wa kill oda people
12586,1TI,1,GUL,dem law been mek fa people wa lib loose life an fa dem man wa da sleep wid oda man an dem ooman wa de sleep wid oda ooman
12587,1TI,1,GUL,dey fa dem wa da ketch people fa mek um slabe an fa dem wa ain tell de trute an dem wa da lie bot sweah dey da tell de trute an fa dem wa da do wasoneba ting dat de true teachin say we mus dohn do
12588,1TI,1,GUL,dat de true teachin wa dey een de good nyews wa come fom de god we praise an wa hab all glory
12589,1TI,1,GUL,e done trus me wid dat good nyews so dat a gwine go tell um ta people all oba
12590,1TI,1,GUL,a tell jedus christ we lawd tankya cause e cide fa trus me an so e pick me fa saab um
12591,1TI,1,GUL,an e da gii me scrent fa do dis wok
12592,1TI,1,GUL,eben dough a beena hole christ cheap an mek e people suffa an done um haam fa true stillyet christ hab mussy pon me cause a ain been know no betta cause a ain been bleebe pon christ den
12593,1TI,1,GUL,we lawd pour out e blessin pon me fa true so dat now a one wid jedus christ da bleebe pon um an da lob um
12594,1TI,1,GUL,see yah dis wod true fa sho wa a gwine tell ya an all people oughta bleebe wa dat say jedus christ come eenta de wol fa sabe sinna dem
12595,1TI,1,GUL,an a de one wa sin mo den all de oda res
12596,1TI,1,GUL,bot god hab mussy pon me so dat e gwine show how jedus christ beah wid me fa mek oda people see dat ef e able fa beah wid me wa sin mo den all de oda res e gwine be able fa beah wid de oda people wa gwine come fa bleebe pon um an git life wa ain gwine neba end
12597,1TI,1,GUL,leh we hona an praise de king wa rule faeba de one wa we ain able fa see wa ain neba gwine dead
12598,1TI,1,GUL,e de onliest god fa true
12599,1TI,1,GUL,leh we gim hona an praise faeba an eba amen
12600,1TI,1,GUL,timothy me son wa a da say ta ya da folla dem message dat god done gii ta dem prophet bout ya so dat ya gwine hab de mind fa fight haad een dis good fight
12601,1TI,1,GUL,dat de chaage a da gii ya
12602,1TI,1,GUL,ya mus trus een god fa true an do all ya know fa do right
12603,1TI,1,GUL,some people done ton way fom wa dey know fa be right an cause ob dat dey done ruint dey fait een christ
12604,1TI,1,GUL,hymenaeus e one ob dem an alexander noda one
12605,1TI,1,GUL,a done ton um oba ta satan fa laan um dat dey mus dohn taak bad ginst god
12606,1TI,2,GUL,fus off a da beg ya dat dem wa blongst ta christ mus pray ta god fa all people da aks um fa hab mussy pon um an da tell um tankya fa e blessin ta we all
12607,1TI,2,GUL,mus pray fa de king dem an all wa hab tority so we kin lib quiet an peaceable an lib sponsable da waak close ta god an dohn do nottin dat gwine mek we shame
12608,1TI,2,GUL,dat de way we oughta pray cause dat pray e good an mek god we sabior heppy
12609,1TI,2,GUL,god wahn fa sabe all people an e wahn um fa know de trute
12610,1TI,2,GUL,cause dey ain bot one god an dey jes one wa da lead people ta god
12611,1TI,2,GUL,e de middleman tween god an people fa bring um togeda
12612,1TI,2,GUL,dat de man jedus christ
12613,1TI,2,GUL,e done sacrifice e life fa set all people free fom sin
12614,1TI,2,GUL,an dat sacrifice show all people at de right time dat god wahn fa sabe um all
12615,1TI,2,GUL,an dat hoccome god pick me an sen me fa be e preacha an postle fa laan dem wa ain jew how fa bleebe pon christ an fa tell um de true way
12616,1TI,2,GUL,a da tell ya de trute
12617,1TI,2,GUL,a ain da tell no lie
12618,1TI,2,GUL,a wahn man wa lib ebryweh fa pray
12619,1TI,2,GUL,dey mus be people wa done gii god dey life an wa da lib fa um
12620,1TI,2,GUL,an wen dey hice op dey han fa pray dey mus dohn be bex wid nobody an mus dohn wahn fa aagy
12621,1TI,2,GUL,a ain wahn de ooman dem fa call tention ta deysef by de way dey dress
12622,1TI,2,GUL,dey mus dress sensible an deestent
12623,1TI,2,GUL,dey mus dohn weah dey hair fancy fa call tention ta deysef
12624,1TI,2,GUL,an dey mus dohn weah fine gole or pearl dem or fine dress wa cost tommuch
12625,1TI,2,GUL,steada dat dey oughta call tention ta deysef by dey good deed dat ooman wa woshup god oughta do
12626,1TI,2,GUL,ooman dem mus tie op dey mout an pay mind fa true ta dem wa laan um
12627,1TI,2,GUL,a ain leh no ooman teach needa hab no tority oba de man dem
12628,1TI,2,GUL,ooman dem mus tie op dey mout
12629,1TI,2,GUL,cause fus god done mek adam fo e mek eve
12630,1TI,2,GUL,an de debil ain ceebe adam
12631,1TI,2,GUL,eve de one e ceebe
12632,1TI,2,GUL,an eve de one wa fall eenta sin ginst god
12633,1TI,2,GUL,bot ooman gwine be safe wen e da bon chile ef e keep on da trus een christ an lob people an pit god fus een e life an ef e da lib deestent an ain call tention ta esef
12634,1TI,3,GUL,people taak true wen dey say ef a man set e mind fa be a choch leada dat a good ting dat e wahn fa do
12635,1TI,3,GUL,now den a choch leada mus lib so dat nobody ain got no good reason fa fault um
12636,1TI,3,GUL,e mus hab jes one wife
12637,1TI,3,GUL,e mus be a serious poson an able fa trol esef
12638,1TI,3,GUL,an e mus mind e mannas so dat people gwine look op ta um
12639,1TI,3,GUL,e mus open e house ta scranja an gim haaty welcome an e mus know how fa teach fa true
12640,1TI,3,GUL,e mus dohn be no dronka an e mus dohn git bex too quick da do people haam
12641,1TI,3,GUL,steada dat e mus treat people kindly
12642,1TI,3,GUL,e mus dohn like fa aagy
12643,1TI,3,GUL,an e mus dohn lob money
12644,1TI,3,GUL,e mus see dat ebryting go well een e own house
12645,1TI,3,GUL,e mus mek e chullun do wa e tell um fa do an dey mus look op ta um een all ting
12646,1TI,3,GUL,cause ef a man ain able fa mek ebryting go well een e own house fa sho e ain gwine be able fa tek cyah ob god choch ainty
12647,1TI,3,GUL,e mus dohn be a man wa jes come fa know christ cause den e might git de big head an cause ob dat god gwine jedge dat man jes like e done jedge de debil
12648,1TI,3,GUL,den too a choch leada mus be a man dat cyaa esef good so dat people wa ain christian taak good bout um
12649,1TI,3,GUL,ef e ain know how fa cyaa esef dey gwine taak bad bout um
12650,1TI,3,GUL,den e gwine be too shame an faddown eenta de trap wa de debil set fa um
12651,1TI,3,GUL,same way so de deacon wa da hep fa do god wok een de choch
12652,1TI,3,GUL,e mus be a serious man dat people kin look op ta an e mus mean wa e say fa true
12653,1TI,3,GUL,e mus dohn be no dronka an e mus dohn hab de big eye da wahn fa git heapa ting fa esef
12654,1TI,3,GUL,e mus bleebe de true ting dem ob de christian fait wa nobody ain know til god show um
12655,1TI,3,GUL,an e mus dohn doubt een e haat dat wa e bleebe right
12656,1TI,3,GUL,dem wa wahn fa be choch deacon haffa pass de test fus
12657,1TI,3,GUL,den ef dey pass de test so dat nobody ain got no reason fa fault um leh um saab as deacon een de choch
12658,1TI,3,GUL,same way dey ooman
12659,1TI,3,GUL,dey mus be serious ooman dat people kin look op ta an dey mus dohn onrabble dey mout da say bad ting bout people
12660,1TI,3,GUL,dey mus be able fa trol deysef an do wa dey spose fa do all de time
12661,1TI,3,GUL,de man wa da saab as deacon mus hab jes one wife an e mus see dat e chullun an all de oda people een e house da do de right ting
12662,1TI,3,GUL,ef de deacon dem do dey wok good den de people een de choch gwine hona um fa true an dey gwine be able fa taak wid tority bout dey fait een jedus christ
12663,1TI,3,GUL,wiles a da write dem ting yah a da hope a kin come see oona soon
12664,1TI,3,GUL,bot ef a tarry dis letta yah gwine leh ya know de way we ob god fambly mus cyaa deysef
12665,1TI,3,GUL,god fambly e de choch wa blongst ta god wa got ebalastin life
12666,1TI,3,GUL,an god choch e de pilla an foundation ob de trute
12667,1TI,3,GUL,de true ting dem ob we fait wa nobody ain know til god show um dey great fa sho an nobody kin spute um
12668,1TI,3,GUL,christ come eenta de wol een e flesh
12669,1TI,3,GUL,god sperit show dat e been right
12670,1TI,3,GUL,angel dem shim
12671,1TI,3,GUL,people been tell de good nyews bout um all oba een diffunt nation
12672,1TI,3,GUL,een de wol heapa people bleebe pon um
12673,1TI,3,GUL,an god done tek um op ta heaben een glory
12674,1TI,4,GUL,god sperit taak plain say jurin dem las day some people gwine stop fa bleebe dem true teachin bout christ wa we bleebe
12675,1TI,4,GUL,dey gwine do wa de sperit dem wa da ceebe people tell um fa do an dey gwine folla de teachin dat ebil sperit dem laan um
12676,1TI,4,GUL,dem hypicrit wa da lie dey laan people dem teachin yah
12677,1TI,4,GUL,e jes like dey done bun dey haat een fire an dat mek um so dey ain got no conscient no mo
12678,1TI,4,GUL,dem people yah da tell people say e ain right fa marry an e ain right fa nyam some kind ob food
12679,1TI,4,GUL,bot god mek dem food yah fa nyam
12680,1TI,4,GUL,an dem people wa bleebe pon christ an know wa true dey kin nyam dem food atta dey pray an tell god tankya
12681,1TI,4,GUL,cause ebryting good wa god mek an dey ain nottin tall dat people oughta say ain good fa nyam
12682,1TI,4,GUL,dey oughta nyam all kinda food ef dey tell god tankya fa um
12683,1TI,4,GUL,cause god by e wod an de pray wa people da pray ta um da pit e blessin pon dat food
12684,1TI,4,GUL,ef ya laan we bredren fa do dem ting yah wa a tell ya ya gwine do jedus christ wok good
12685,1TI,4,GUL,an ya gwine grow scronga an scronga een christ by dem true ting wa we bleebe an dem true teachin yah wa a laan ya wa good fa sho an wa ya da folla
12686,1TI,4,GUL,ya mus dohn hab nottin fa do wid dem story wa go ginst de true teachin bout god an ain wot nottin tall
12687,1TI,4,GUL,trol yasef fa lib mo an mo fa god
12688,1TI,4,GUL,cause ef somebody da trol e body dat hep um some
12689,1TI,4,GUL,bot ef e da trol esef fa lib mo an mo fa god dat good mo den all een ebry way
12690,1TI,4,GUL,cause dat gwine hep um now een dis life an een de life fa come too
12691,1TI,4,GUL,dem wod wa a say dey wa ebrybody oughta bleebe fa true
12692,1TI,4,GUL,ain nobody oughta doubt um none tall
12693,1TI,4,GUL,an dat mek we wok mo scronga an we keep on da try haad
12694,1TI,4,GUL,cause we trus fa true een god wa da lib faeba de sabior ob all people an specially dem wa bleebe
12695,1TI,4,GUL,ya mus laan people dem ting yah an chaage um fa do um
12696,1TI,4,GUL,mus dohn leh people hole ya cheap cause ya nyoung
12697,1TI,4,GUL,steada dat ya mus show dem wa bleebe pon christ de way dey oughta do by how ya da taak how ya da do how ya da lob people how ya trus een christ an how ya da lib a clean life
12698,1TI,4,GUL,til a git dey ya mus mek sho fa read god book ta de people an fa splain um ta um an laan um wa god say
12699,1TI,4,GUL,ya mus dohn stop nyuse dem speritual gif wa god gii ya wen de prophet dem been say wa god tell um bout ya an de choch elda dem pit dey han pon ya head
12700,1TI,4,GUL,ya mus keep on da do dem ting yah all de time
12701,1TI,4,GUL,pit all ya haat pon um so dat ebrybody gwine see dat ya da do um mo betta all de time
12702,1TI,4,GUL,ya mus pay mind ta how ya da lib an wa ya da laan de people
12703,1TI,4,GUL,mus dohn stop fa do dem ting yah
12704,1TI,4,GUL,cause ef ya keep on da do um ya gwine sabe dem wa da listen ta ya an yasef too
12705,1TI,5,GUL,ya mus dohn scold no man wa ole mo den yasef
12706,1TI,5,GUL,reason wid um an treat um wid hona same like ya fada
12707,1TI,5,GUL,an ya mus treat de man dem wa mo nyounga den ya same like ya broda
12708,1TI,5,GUL,mus treat de ooman dem wa mo olda den ya same like ya modda
12709,1TI,5,GUL,mus treat de ooman dem wa mo nyounga den ya same like ya sista
12710,1TI,5,GUL,mus keep yasef clean wid dem
12711,1TI,5,GUL,ya mus treat de wida ooman dem wa ain got nobody fa hep um wid hona
12712,1TI,5,GUL,bot fa de wida ooman wa got chullun or granchullun dem chullun mus tek cyah ob um de way god wahn um fa do
12713,1TI,5,GUL,an dat de way dey pay back some ob wa dey owe ta dey modda an fada an dey granmodda an granfada
12714,1TI,5,GUL,ef dey do dat dey da mek god heppy wid um
12715,1TI,5,GUL,wida ooman wa fa true ain got nobody fa hep um gwine look ta god fa hep
12716,1TI,5,GUL,an dat ooman gwine pray jurin de day an jurin de night da aks god fa e hep
12717,1TI,5,GUL,bot de wida ooman wa lib jes fa pledja esef e done dead een god eye eben dough e da lib
12718,1TI,5,GUL,ya mus chaage de wida ooman an e fambly say dey mus do dem ting wa a tell um fa do so dat nobody ain gwine be able fa cuse um
12719,1TI,5,GUL,ebrybody mus tek cyah ob e own kin an specially dem een e own fambly
12720,1TI,5,GUL,ef e ain do dat dat one like e da say wa we bleebe bout god ain mean nottin tall
12721,1TI,5,GUL,e da do mo wossa den somebody wa ain bleebe pon christ
12722,1TI,5,GUL,ya mus dohn write no wida ooman name down een de choch list wid de oda wida ooman name dem lessin e done sixty yeah ole an e been faitful ta jes one man e husban
12723,1TI,5,GUL,pontop dat people haffa know dat wida ooman fa de good ting e da do
12724,1TI,5,GUL,e oughta be a ooman wa raise e chullun right an wa gii people haaty welcome ta e house
12725,1TI,5,GUL,e oughta be a ooman wa wash de foot ob god people an hep people wa da suffa
12726,1TI,5,GUL,e oughta be a ooman wa all de time beena do all kinda good wok
12727,1TI,5,GUL,ya mus dohn write no nyounga wida ooman name down een de choch list
12728,1TI,5,GUL,cause wen dem nyounga wida ooman wahn fa git marry gin dey kin ton way fom christ
12729,1TI,5,GUL,een dat way dey kin come fa be guilty cause dey broke de promise wa dey done been promise fus ta christ
12730,1TI,5,GUL,fodamo de nyounga wida ooman dem laan fa be idle da gwine fom house ta house
12731,1TI,5,GUL,pontop dat dey kin onrabble dey mout da taak bout oda people an da meddle een oda people bidness an da say ting dey ain oughta say
12732,1TI,5,GUL,so den a tink e mo betta fa de nyounga wida ooman dem git marry gin an hab chullun an mind e own house
12733,1TI,5,GUL,dey mus dohn gii de enemy nottin fa fault we bout
12734,1TI,5,GUL,cause some ob de nyounga wida ooman dem done lef de way ob de lawd an dey da do wa satan wahn um fa do
12735,1TI,5,GUL,wen a man or ooman wa bleebe pon christ got some fambly wida ooman dem e mus hep um
12736,1TI,5,GUL,e mus dohn mek de choch consaan bout do dem ting
12737,1TI,5,GUL,den de choch kin hep de wida ooman dem wa ain got nobody fa hep um
12738,1TI,5,GUL,bout de choch elda dem wa da do good wok da lead de choch specially dem wa da wok haad da preach an da teach de people ob de choch oughta know dey good nuff fa true fa git double dey pay
12739,1TI,5,GUL,like dey write een god book say mus dohn tie op de ox mout wiles e da tread out de grain an de wokman oughta git de pay e wok fa
12740,1TI,5,GUL,ef somebody fault a choch elda ya mus dohn listen ta um lessin two shree witness say dat fa true
12741,1TI,5,GUL,dem elda wa keep on da sin ya mus buke um out een de open fo all so dat de oda res gwine be scaid fa sin
12742,1TI,5,GUL,fo god an de lawd jedus christ an god own angel dem a chaage ya fa do dem ting yah wa a da tell ya fa do
12743,1TI,5,GUL,ya mus do um da treat all people de same way
12744,1TI,5,GUL,mus dohn fabor nobody een nottin tall
12745,1TI,5,GUL,mus dohn hurry fa pit ya han pon somebody head fa pray fa um fa go do god wok
12746,1TI,5,GUL,mus dohn hab no paat een de sin ob oda people
12747,1TI,5,GUL,ya mus dohn hab no sin tall een ya life
12748,1TI,5,GUL,ya mus dohn jes drink wata no mo
12749,1TI,5,GUL,mus drink a leetle wine too fa mek ya food go down good an fa hep ya wen ya git sick sommuch
12750,1TI,5,GUL,some people kin sin an ebrybody kin see wa dey da do
12751,1TI,5,GUL,an dem wa sin een dat way kin know dey sin da go head ob um ta jedgiment
12752,1TI,5,GUL,bot oda people kin sin an nobody ain know now bot people gwine know bye an bye
12753,1TI,5,GUL,same way so people kin do good wok an ebrybody kin see wa dey da do
12754,1TI,5,GUL,bot ef people ain able fa see dem good wok tareckly eben so dem good wok ain gwine hide long time fom people
12755,1TI,6,GUL,all christian slabe mus look pon dey massa dem as people wa dey oughta hona een ebry way
12756,1TI,6,GUL,all slabe mus do dis so dat nobody ain gwine taak bad ginst god needa taak bad bout dem ting we da laan um
12757,1TI,6,GUL,dem slabe wa hab massa wa bleebe pon christ mus dohn tink say cause dey all broda een christ dey ain gwine gim hona
12758,1TI,6,GUL,steada dat dem slabe mus wok eben mo betta fa dey massa cause de wok dey da do gwine hep dey massa wa bleebe pon christ dey massa wa god lob
12759,1TI,6,GUL,ya mus laan people dem ting yah an courage um fa do um
12760,1TI,6,GUL,de one wa da laan people sompin diffunt wa ain gree wid de true wod dem wa we lawd jedus christ tell we an wa we da laan people bout how dey oughta waak wid god dat one dey too proud an e ain ondastan nottin
12761,1TI,6,GUL,e jes like fa aagy an fight bout wod
12762,1TI,6,GUL,an dat bad cause dat da mek people jealous ob one noda
12763,1TI,6,GUL,e mek um aagy an taak bad bout one noda an tink oda people wahn fa do um bad
12764,1TI,6,GUL,an e mek people aagy all de time cause dey ain tink right an dey ain laan wa true bout christ no mo
12765,1TI,6,GUL,dey tink say dey oughta waak god way jes fa git plenty ting
12766,1TI,6,GUL,ya mus dohn hab nottin fa do wid um
12767,1TI,6,GUL,now den we git good ting fa true wen we da waak god way an we sattify wid wa we got
12768,1TI,6,GUL,we ain bring nottin eenta dis wol an we ain able fa cyaa nottin out
12769,1TI,6,GUL,so den ef we got food fa nyam an cloes fa weah we oughta be sattify
12770,1TI,6,GUL,bot people wa wahn fa git plenty ting dey fall eenta temptation an dey git ketch een a trap
12771,1TI,6,GUL,de foolish ting wa dey wahn wa ain no good fa people dat gwine ruint dey life an stroy dem fa true
12772,1TI,6,GUL,cause de lob ob money da mek a poson do all kinda ebil ting
12773,1TI,6,GUL,some people cause dey wahn money bad done stop trus een god an dey haat git broke
12774,1TI,6,GUL,bot timothy ya a man wa da gii ya life fa do wa god wahn an ya mus dohn hab nottin fa do wid dem ting yah
12775,1TI,6,GUL,try haad fa waak scraight fa do wa god wahn fa trus god an lob people
12776,1TI,6,GUL,an try haad fa beah op onda all ting an treat people wid a kind haat
12777,1TI,6,GUL,try haad as ya kin fa do ya bes wiles ya da fight de good fight ob fait
12778,1TI,6,GUL,an tek hole ta de life wa ain neba gwine end
12779,1TI,6,GUL,cause god done call ya ta dat life wen ya taak bout ya fait een christ out een de open fo plenty people
12780,1TI,6,GUL,a da chaage ya fo god wa gii all ting life an fo jedus christ wa ain been scaid fa taak plain bout de trute wen e been fo pontius pilate
12781,1TI,6,GUL,ya mus keep de chaage an mus dohn git mix op wid no sin so dat nobody ain gwine fault ya fom now til wen we lawd jedus christ come back
12782,1TI,6,GUL,god gwine mek um appeah wen de right time come
12783,1TI,6,GUL,de god we da praise e de rula oba all
12784,1TI,6,GUL,e de king oba all king de lawd oba all lawd
12785,1TI,6,GUL,god de onliest one wa ain neba gwine dead
12786,1TI,6,GUL,e da lib een de light dat nobody kin git close ta
12787,1TI,6,GUL,ain no poson neba shim an ain no poson able fa shim
12788,1TI,6,GUL,leh we gim hona
12789,1TI,6,GUL,leh um hab powa fa rule faeba
12790,1TI,6,GUL,amen
12791,1TI,6,GUL,dem people wa rich an got heapa ting een dis wol ya mus chaage um
12792,1TI,6,GUL,tell um say dey mus dohn be proud needa trus een dat heapa fine ting dey got
12793,1TI,6,GUL,cause ain nobody kin know fa sho how long e gwine hab um
12794,1TI,6,GUL,steada dat dey mus trus een god
12795,1TI,6,GUL,e de one wa da gii we all ting an mo den nuff fa mek we haat glad
12796,1TI,6,GUL,chaage um fa do good
12797,1TI,6,GUL,dey mus be rich een de heapa good wok dat dey da do all de time
12798,1TI,6,GUL,dey mus hab free han da wahn fa gii people ting an da share wa dey got
12799,1TI,6,GUL,ef dey gwine do dat dey gwine sto op tredja fa deysef dat gwine mek um ready fa de time dat gwine come
12800,1TI,6,GUL,den dey gwine be able fa tek hole ta dat life wa de true life fa sho
12801,1TI,6,GUL,o timothy keep safe wa god trus ya fa tek cyah ob
12802,1TI,6,GUL,dohn hab nottin fa do wid dat kind ob taak wa ain got nottin fa do wid god
12803,1TI,6,GUL,ton way fom dem teachin wa ain gree wid god wa some people call knowledge bot dat ain so
12804,1TI,6,GUL,cause some people beena say dey got dat knowledge an cause ob dat dey done loss de way ob fait
12805,1TI,6,GUL,god blessin pon ya
12806,2TI,1,GUL,a paul a postle ob jedus christ da write dis letta ta ya
12807,2TI,1,GUL,a e postle cause god wahn me fa be so
12808,2TI,1,GUL,e sen me fa come tell bout de life wa e promise fa gii we an wa we got cause we one wid jedus christ
12809,2TI,1,GUL,a da write ta me chile een de fait timothy wa a lob
12810,2TI,1,GUL,a pray dat god we fada an jedus christ we lawd show ya e good fabor an e mussy an gii ya peace een ya haat
12811,2TI,1,GUL,a da tell god tankya an a da saab um wid a clean haat jes like me ole people done do
12812,2TI,1,GUL,wen a da pray fa ya jurin de night time an de day a kin tell um tankya
12813,2TI,1,GUL,a memba how ya beena cry an a wahn fa see ya too bad so dat me haat kin be full op wid joy
12814,2TI,1,GUL,a memba how ya trus god wid all ya haat jes like ya granmodda lois an ya modda eunice
12815,2TI,1,GUL,an now a sho dat ya too da trus god jes like dem
12816,2TI,1,GUL,dat mek me memba ya fa keep on da nyuse mo an mo de gif wa god gii ya wen a pit me han pon ya head an pray fa ya
12817,2TI,1,GUL,de sperit dat god gii we ain mek we scaid
12818,2TI,1,GUL,god sperit mek we scrong fa wok fa god
12819,2TI,1,GUL,e pit lob een we haat an mek we able fa trol wesef
12820,2TI,1,GUL,so den ya mus dohn be shame fa tell people bout we lawd or fa me wa een de jailhouse fa sake ob de lawd
12821,2TI,1,GUL,bot ya mus suffa long wid me fa sake ob de good nyews wid de powa wa god gii ya fa mek ya able fa beah um
12822,2TI,1,GUL,god sabe we an call we fa be e own people wa lib fa um da pit um fus een we life
12823,2TI,1,GUL,e ain call we cause ob nottin we done bot fa sake ob wa e done been plan fa do an cause ob e mussy
12824,2TI,1,GUL,fo time staat e done been gii we dat blessin shru jedus christ
12825,2TI,1,GUL,an now god gii we dat blessin wen we sabior jedus christ come
12826,2TI,1,GUL,e done stroy de powa dat det hab oba people an by de good nyews mek people know fa true bout dat life wa ain gwine neba end
12827,2TI,1,GUL,god done pick me fa tell people ebryweh de good nyews an e sen me fa be a postle an a teacha
12828,2TI,1,GUL,dat hoccome a da suffa dem ting yah
12829,2TI,1,GUL,stillyet a ain shame tall cause a know de one dat a trus een
12830,2TI,1,GUL,an a know fa true dat e able fa keep safe all dat a trus um fa til dat day
12831,2TI,1,GUL,dem true wod wa a been tell ya ya mus pit all ya haat pon dem an folla dem
12832,2TI,1,GUL,mus keep on da lib een de way ob fait an lob een jedus christ
12833,2TI,1,GUL,keep dat good ting yah de trute wa god done trus ya wid
12834,2TI,1,GUL,keep um safe by de powa ob de holy sperit wa dey eenside we
12835,2TI,1,GUL,ya know dat all dem een asia done ton way fom me an gone
12836,2TI,1,GUL,phygelus an hermogenes done gone too
12837,2TI,1,GUL,leh de lawd show e mussy ta all dem wa lib een onesiphorus house cause e courage me plenty time an e ain been shame cause a yah een de jailhouse
12838,2TI,1,GUL,bot soon as e done git ta rome e staat fa look fa me an e beena keep on til e find me
12839,2TI,1,GUL,leh de lawd gim e mussy pon dat day ya know fa true hommuch onesiphorus done wok fa hep me een ephesus
12840,2TI,2,GUL,me son ya mus leh de blessin we git cause we one wid jedus christ mek ya keep scrong
12841,2TI,2,GUL,dem wod wa ya yeh me say fo plenty people ya mus pass um on da tell dem ta faitful man dem wa gwine keep um een dey haat an be able fa laan oda people dem same ting
12842,2TI,2,GUL,ya mus beah op onda suffrin cause ya a true sodja ob jedus christ
12843,2TI,2,GUL,de sodja wa dey een de aamy gwine wahn fa mek de offisa wa tell um wa fa do sattify wid um so e ain gwine git mix op wid dem ting dat people wa ain sodja da do
12844,2TI,2,GUL,same way so de one wa da ron een a race ain gwine be able fa win de prize ef e ain da folla de rule dem
12845,2TI,2,GUL,de faama wa done wok scronga fa mek de crop e oughta be fus fa git e paat ob de haabis
12846,2TI,2,GUL,study ya head pon wa a da tell ya cause de lawd gwine mek ya able fa ondastan all dem ting
12847,2TI,2,GUL,memba jedus christ wa come fom david fambly line
12848,2TI,2,GUL,god done mek um git op fom mongst de dead an lib gin
12849,2TI,2,GUL,dat wa a da taak bout wen a tell people de good nyews
12850,2TI,2,GUL,an cause a da tell people de good nyews a da suffa yah
12851,2TI,2,GUL,dey eben chain me op like a crimnal
12852,2TI,2,GUL,bot dey ain gwine chain god wod
12853,2TI,2,GUL,cause ob dat a da beah all ting fa sake ob de people wa god done pick so dat dey too gwine git de sabation wa come fom jedus christ an bring um glory wa ain gwine neba end
12854,2TI,2,GUL,fa true ya kin trus um wen dey say ef we done dead wid christ we gwine lib wid um too
12855,2TI,2,GUL,ef we da beah op we gwine rule wid um too
12856,2TI,2,GUL,ef we say we ain know um e too gwine say e ain know we
12857,2TI,2,GUL,ef we ain faitful stillyet e gwine be faitful ta we
12858,2TI,2,GUL,cause fa true e ain gwine change wa e da needa wa e promise we
12859,2TI,2,GUL,ya mus keep on da memba ebrybody bout dem ting yah
12860,2TI,2,GUL,an chaage um fo de lawd dat dey mus dohn aagy bout wod dem wa ain mean nottin
12861,2TI,2,GUL,dat ain hep nobody an e jes stroy de people wa da yeh
12862,2TI,2,GUL,do all ya kin do fa mek god sattify fa true wid ya a wokman wa ain got nottin fa be shame fa an wa da laan people god true wod een de right way jes like ya oughta laan um
12863,2TI,2,GUL,stay way fom foolish taak wa ain got nottin fa do wid god cause dat jes gwine mek people stop fa folla god mo an mo
12864,2TI,2,GUL,de ting wa dem people laan oda people gwine spread mo an mo like gangrene
12865,2TI,2,GUL,hymenaeus one ob dem teacha an philetus noda one dey done ton way fom de way ob trute da say de time wen people wa done dead gwine git op fom dey grabe done pass
12866,2TI,2,GUL,dey da opsot de fait ob some people wa beena bleebe
12867,2TI,2,GUL,bot fa sho nottin ain gwine shake de scrong foundation dat god done mek
12868,2TI,2,GUL,an de wod dem wa been write pon dat foundation say de lawd know dem dat blongst ta um an ebrybody wa say e blongst ta de lawd haffa stop fa do dem ting wa ain right
12869,2TI,2,GUL,now den eenside de bighouse ya kin find all kind ob dish an bowl
12870,2TI,2,GUL,some been mek ob gole an silba an people nyuse dem fine ting fa jes special time dem
12871,2TI,2,GUL,bot oda been mek ob wood an clay an people nyuse dem cheap one ebry day fa all kinda ting
12872,2TI,2,GUL,so ef somebody stay way fom do dem ting wa ain right e gwine be like one ob dem fine gole dish
12873,2TI,2,GUL,god gwine nyuse um fa do special wok cause dat one done gii e lawd all e life
12874,2TI,2,GUL,e da do all de wok e lawd gim fa do an e ready fa do all kind ob good wok
12875,2TI,2,GUL,ya mus ton way fom dem sinful ting wa nyoung people haat kin gim fa do
12876,2TI,2,GUL,try fa do wa right een god eye an trus een god
12877,2TI,2,GUL,an try fa lob all people an lib peaceable
12878,2TI,2,GUL,ya oughta try fa do all dem ting yah long wid all dem people wa got clean haat an wa da pray ta de lawd fa hep um
12879,2TI,2,GUL,mus dohn hab nottin fa do wid dem foolish aagyment dat people wa ain ondastan nottin git eenta cause ya know de trouble dey kin end op wid
12880,2TI,2,GUL,de one wa da do de lawd wok mus dohn quarrel
12881,2TI,2,GUL,e mus be good ta ebrybody an able fa teach good an beah op onda all ting
12882,2TI,2,GUL,e mus dohn taak scrong wen e da laan dem wa ain gree wid um
12883,2TI,2,GUL,cause maybe sometime god gwine gim de chance fa be saary an change dey way an come fa know de true way
12884,2TI,2,GUL,den dey gwine know say wa dey beena do ain right
12885,2TI,2,GUL,an dey gwine git outta de trap ob de debil cause e been ketch um an mek um do wa e wahn
12886,2TI,3,GUL,now den ondastan dat jurin dem las day dey gwine be heapa trouble
12887,2TI,3,GUL,cause dey gwine be people wa lob jes deysef an dey gwine hab de big eye da wahn ebryting
12888,2TI,3,GUL,dey gwine brag on deysef an pit deysef op da tink dey betta den oda people
12889,2TI,3,GUL,dey gwine sult people an ain gwine pay no mind ta wa dey modda needa dey fada tell um fa do
12890,2TI,3,GUL,dey ain gwine tell nobody tankya fa nottin an dey ain gwine hab no hona fa god
12891,2TI,3,GUL,dey ain gwine cyah none tall bout oda people an ain gwine hab mussy pon nobody
12892,2TI,3,GUL,dey gwine tell lie bout one noda an hole one noda cheap an dey ain gwine be able fa trol deysef
12893,2TI,3,GUL,dey gwine go wile ef people git een dey way an dey gwine hate ebryting dat good
12894,2TI,3,GUL,dey ain gwine be people dat oda people kin trus
12895,2TI,3,GUL,dey gwine do ting dout dey study pon wa gwine happen cause ob wa dey done
12896,2TI,3,GUL,dey gwine be biggity an lob dey own pledja
12897,2TI,3,GUL,an dey ain gwine lob god none tall
12898,2TI,3,GUL,dey mek like dey da folla god bot dey ain gree fa leh god hab no powa oba dey life
12899,2TI,3,GUL,ya mus dohn mix wid dem people yah
12900,2TI,3,GUL,cause some dem sneak roun an mek dey way eenta people house an go ton ooman dem haat ooman wa ain know wa dey oughta bleebe
12901,2TI,3,GUL,dem ooman burden down wid dey plenty sin an dey da do all kind ob ebil ting wa dey haat gim fa do
12902,2TI,3,GUL,dem ooman ready all de time fa jes keep on da laan bot dey ain neba able fa know wa ting true
12903,2TI,3,GUL,jes like jannes an jambres been ginst moses same way so dem people yah dey ginst de trute
12904,2TI,3,GUL,dey people wa ain da tink right cause dey mind ebil
12905,2TI,3,GUL,an god done ton um way cause dey ain bleebe right
12906,2TI,3,GUL,bot dey ain gwine go faa cause ebrybody gwine shim fa wa dey da jes like wa happen ta jannes an jambres
12907,2TI,3,GUL,bot ya been pay mind ta dem ting wa a laan ya
12908,2TI,3,GUL,ya see how a da do an ya know wa a wahn fa do een life
12909,2TI,3,GUL,ya know how a da trus een christ an how a da beah op onda suffrin
12910,2TI,3,GUL,ya know how a lob people an stanop scrong ginst trouble
12911,2TI,3,GUL,ya know how people fight me an de suffrin a da suffa
12912,2TI,3,GUL,ya know wa happen ta me een antioch an iconium an lystra de bad ting dem dat people done ta me wa a done beah op onda
12913,2TI,3,GUL,stillyet de lawd bring me outta all dem ting
12914,2TI,3,GUL,fa true people gwine fight ginst all dem wa one wid jedus christ wa wahn fa lib dey life like god wahn um fa lib um
12915,2TI,3,GUL,people gwine mek um suffa
12916,2TI,3,GUL,same time wickity people an dem wa da lie da mek people tink dey good dey gwine git wossa
12917,2TI,3,GUL,dey gwine ceebe plenty people an people gwine ceebe dem too
12918,2TI,3,GUL,bot ya mus keep on bleebe de true ting dem dat ya done laan an dat ya bleebe fa sho
12919,2TI,3,GUL,ya know dem wa beena laan ya
12920,2TI,3,GUL,an ya mus memba how fom wen ya been small ya been know dem ting wa been write down een god book
12921,2TI,3,GUL,dey able fa mek ya know fa true so dat ya trus een jedus christ fa be sabe
12922,2TI,3,GUL,god cause people fa write down all dat dey done write down een e book
12923,2TI,3,GUL,an all dem ting dey een e book dey good fa mek we laan wa true an fa mek we know dem ting dat we da do wa ain right
12924,2TI,3,GUL,dey good fa mek we wa ain da do right ton an staat fa do wa right an fa tell we how fa lib de way god wahn we fa lib so dat de poson wa wahn fa saab god kin be all dat e oughta be an e gwine be ready fa do ebry good wok jes like e oughta do um
12925,2TI,4,GUL,a da chaage ya fa true fo god an fo de lawd jedus christ wa gwine jedge dem wa ain dead yet an dem wa done dead
12926,2TI,4,GUL,cause christ gwine come back ta de wol an rule as king a da chaage ya
12927,2TI,4,GUL,a tell ya dat all de time ya mus tell people de wod ob god
12928,2TI,4,GUL,ya mus be ready fa tell um wen dey da listen an wen dey ain wahn fa listen
12929,2TI,4,GUL,ya mus show people wa right fa do
12930,2TI,4,GUL,ya mus waan dem wa know wa dey da do ain right fa stop
12931,2TI,4,GUL,an mus courage um so dat dey waak scraight
12932,2TI,4,GUL,an ya mus all de time beah wid um wiles ya keep on da laan um de wod
12933,2TI,4,GUL,ya mus do dis cause de time gwine come wen people ain gwine wahn fa yeh true teachin
12934,2TI,4,GUL,steada dat dey gwine folla wa dey haat tell um fa do
12935,2TI,4,GUL,an dey gwine geda togeda mo an mo teacha dem wa gwine jes tell dem ting dat de people like fa yeh
12936,2TI,4,GUL,dem people gwine ton way fom yeh de trute an dey gwine pay mind ta dem story wa ain true
12937,2TI,4,GUL,bot all de time ya mus keep trol ob yasef
12938,2TI,4,GUL,ya mus beah op onda suffrin
12939,2TI,4,GUL,mus keep on da tell people de good nyews an ya mus do all dat ya oughta do een ya wok fa god
12940,2TI,4,GUL,cause fa me own paat now de time done come fa me fa dead like a sacrifice ta god
12941,2TI,4,GUL,de time done come fa me fa lef dis life
12942,2TI,4,GUL,a done fight de good fight
12943,2TI,4,GUL,de race wa a beena ron done done
12944,2TI,4,GUL,a ain neba stop trus een god
12945,2TI,4,GUL,now den de prize da wait fa me de crown dat de one wa waak scraight wid god gwine git
12946,2TI,4,GUL,de lawd wa da jedge right e gwine gii me dat prize dat day wen e gwine come back
12947,2TI,4,GUL,an e ain gwine gim jes ta me
12948,2TI,4,GUL,e gwine gii dat prize ta all dem wa look fowaad wid all dey haat ta wen e gwine come
12949,2TI,4,GUL,try haad as ya kin fa come see me soon
12950,2TI,4,GUL,cause demas da lob dem ting wa een dis wol an so e done lef me an gone off ta thessalonica
12951,2TI,4,GUL,crescens gone ta galatia an titus gone ta dalmatia
12952,2TI,4,GUL,jes luke wid me yah
12953,2TI,4,GUL,git mark fa come long wid ya wen ya come cause e kin hep me fa do de wok yah
12954,2TI,4,GUL,a done sen tychicus ta ephesus
12955,2TI,4,GUL,wen ya come bring me coat wa a lef wid carpus dey een troas an bring de book dem specially dem book wa been mek ob sheep skin
12956,2TI,4,GUL,alexander de man wa mek ting outta coppa done me nuff ebil
12957,2TI,4,GUL,de lawd gwine gim de payback fa wa e done
12958,2TI,4,GUL,oona too mus watch out fa um cause e beena wok scrong da taak ginst all we da teach
12959,2TI,4,GUL,de fus time a gone ta court nobody ain gone long fa stanop fa me
12960,2TI,4,GUL,ebrybody lef me
12961,2TI,4,GUL,a pray ta god dat e fagib um fa dat
12962,2TI,4,GUL,bot de lawd been dey dey ta me side
12963,2TI,4,GUL,e gii me scrent so dat a been able fa tell all de good nyews fa all de people dat ain jew fa yeh
12964,2TI,4,GUL,an so de lawd sabe me fom de lion mout
12965,2TI,4,GUL,de lawd gwine sabe me fom ebry ebil ting wa come ginst me
12966,2TI,4,GUL,e gwine keep me safe an tek me ta heaben weh e da rule
12967,2TI,4,GUL,leh we praise um faeba an eba amen
12968,2TI,4,GUL,tell priscilla an aquila hey fa me an tell dem een onesiphorus house too
12969,2TI,4,GUL,erastus beena stay een corinth an a lef trophimus een miletus cause e been sick
12970,2TI,4,GUL,try haad as ya kin fa come fa see me fo de wintatime
12971,2TI,4,GUL,eubulus pudens linus an claudia wid all de oda christian bredren dey all say hey ta ya
12972,2TI,4,GUL,a pray dat de lawd jedus christ be dey wid ya sperit
12973,2TI,4,GUL,god bless all ob oona
12974,TIT,1,GUL,a paul god saabant an a postle ob jedus christ da write dis letta
12975,TIT,1,GUL,god pick me an sen me ta e people wa e done pick
12976,TIT,1,GUL,e sen me fa hep um fa bleebe pon um an fa know de true teachin ob we fait so dat dey gwine lib god way
12977,TIT,1,GUL,an cause ob dat dey kin look fowaad fa sho ta dey life wa gwine las faeba an eba
12978,TIT,1,GUL,god ain neba tell no lie an e done promise fa gii we dat life wa ain gwine neba end
12979,TIT,1,GUL,an den wen de right time come dat e done pick e mek people know e wod ob good nyews wa e sen
12980,TIT,1,GUL,e gii me e wod fa tell people
12981,TIT,1,GUL,an cause god we sabior chaage me fa go tell people de wod a da tell um all roun
12982,TIT,1,GUL,a da write dis letta ta ya titus me true son een de fait dat we share
12983,TIT,1,GUL,a pray dat god we fada an de lawd jedus christ we sabior gii ya e blessin an e peace een ya haat
12984,TIT,1,GUL,a done lef ya een crete fa ya fa pit right all dem ting wa ain been done dey yet an fa ya fa pick choch elda dem een ebry town jes like a been tell ya fa do
12985,TIT,1,GUL,de choch elda mus lib so dat nobody ain got no good reason fa fault um
12986,TIT,1,GUL,e mus hab jes one wife
12987,TIT,1,GUL,e chullun mus bleebe pon christ an lib so dat people ain gwine say dey loose or dat dey wile an ain do wa dey fada tell um fa do
12988,TIT,1,GUL,cause e een chaage ob god wok de choch leada mus lib so dat nobody ain got no good reason fa fault um
12989,TIT,1,GUL,e mus dohn be proud an mus dohn git bex too quick
12990,TIT,1,GUL,e mus dohn be no dronka needa like fa fight
12991,TIT,1,GUL,an e mus dohn hab de big eye da wahn fa git plenty ting fa esef
12992,TIT,1,GUL,bot e mus open e house ta scranja an gim haaty welcome
12993,TIT,1,GUL,an e mus lob wa good
12994,TIT,1,GUL,e mus be able fa keep e good sense an waak scraight
12995,TIT,1,GUL,e mus do dem ting wa mek god sattify wid um
12996,TIT,1,GUL,an e mus be able fa trol esef so dat e ain do no bad ting
12997,TIT,1,GUL,e mus bleebe de true teachin wa ain gwine change de same teachin wa we laan um an e mus folla um wid all e haat
12998,TIT,1,GUL,ef e do dat e gwine be able fa laan people de good true teachin an courage um
12999,TIT,1,GUL,an fa dem wa da taak ginst um da say de ting wa e da laan um ain right e gwine be able fa show um wa right an tell um hoccome dey ain oughta taak so
13000,TIT,1,GUL,heapa dem broda an mo den all dem broda mongst de jew people wa ain pay no mind ta de true teachin
13001,TIT,1,GUL,dey jes da onrabble dey mout an mek oda people fool wid de nonsense dey da teach
13002,TIT,1,GUL,ya mus mek dem people yah stop fa tell oda people dem ting
13003,TIT,1,GUL,cause dey da opsot whole fambly dem wen dey da laan um ting wa dey ain oughta laan um
13004,TIT,1,GUL,dem people da do dat jes fa mek money an dat oughta mek um too shame
13005,TIT,1,GUL,one dey own prophet say people fom crete ain neba taak true
13006,TIT,1,GUL,dey jes like wickity beast an dey lazy people wa all de time nyam tommuch
13007,TIT,1,GUL,an wa e say e true
13008,TIT,1,GUL,so den ya mus buke dem kinda people mo scronga
13009,TIT,1,GUL,mus show um dey wrong so dat dey gwine bleebe fa sho de true teachin ob god
13010,TIT,1,GUL,an ya mus show um dey wrong so dat dey ain gwine pay mind no mo ta dem story wa de jew people mek op needa ta de law dem ob dem people wa ton dey back pon de true teachin
13011,TIT,1,GUL,fa people wa got haat wa clean een god eye all dat god mek e good an fit fa um fa nyuse
13012,TIT,1,GUL,bot ain nottin good or fit fa nyuse fa people wa ain got clean haat an wa ain trus god
13013,TIT,1,GUL,fa true dey mind all mix op bad an dey ebil haat ain eben know wen dey do ebil ting
13014,TIT,1,GUL,dey say dey know god bot de ting dem wa dey da do show dat dey ain know um
13015,TIT,1,GUL,dey wickity fa true an dey ain pay no mind ta wa god tell um dey oughta do
13016,TIT,1,GUL,dey ain fit fa do nottin good
13017,TIT,2,GUL,bot ya mus laan dem wa bleebe fa do dem ting wa go long wid true teachin
13018,TIT,2,GUL,tell de man dem wa mo olda dey oughta be serious an lib so dat people look op ta um
13019,TIT,2,GUL,an dey mus be able fa trol deysef
13020,TIT,2,GUL,an tell um dey oughta bleebe scrong een de true teachin ob god an lob oda people fa true
13021,TIT,2,GUL,an dey mus be able fa beah op wen dey da suffa
13022,TIT,2,GUL,same way so tell de olda ooman dem dey oughta waak scraight like ooman wa pit god fus een dey life oughta do
13023,TIT,2,GUL,mus dohn bad mout oda people needa be dronka
13024,TIT,2,GUL,dey mus laan de nyounga ooman dem ting wa good
13025,TIT,2,GUL,den dey kin train de nyounga ooman dem so dat dey gwine know dey oughta lob dey husban an dey chullun
13026,TIT,2,GUL,fodamo dey gwine know dey oughta be able fa trol deysef an lib a clean life
13027,TIT,2,GUL,dey mus wok good da tend ta dey own house an treat people good
13028,TIT,2,GUL,an dey mus do wa dey husban tell um fa do
13029,TIT,2,GUL,dem nyounga ooman mus lib dat way so dat nobody ain gwine hab no reason fa hole god wod cheap
13030,TIT,2,GUL,same way so de nyounga man dem keep on da waan um dat dey mus trol deysef
13031,TIT,2,GUL,ya mus do wa good all de time een all ya da do so dat oda people gwine shim an folla fa do good too
13032,TIT,2,GUL,an wen ya da teach ya mus show dem ya bleebe wa ya say wid all ya haat an ya da mind wa ya say
13033,TIT,2,GUL,pick ya wod dem good coddin ta de true teachin so dat nobody ain gwine hab no good reason fa fault ya
13034,TIT,2,GUL,an dem wa ginst ya gwine be shame cause dey ain got nottin bad fa say bout we
13035,TIT,2,GUL,teach slabe dem wa bleebe dat dey mus do wa dey massa tell um fa do an try fa please um een ebryting dey do
13036,TIT,2,GUL,dey mus dohn taak back ta dey massa
13037,TIT,2,GUL,an dey mus dohn tief
13038,TIT,2,GUL,steada dat de slabe dem mus show dey massa dat all de time dey faitful ta um een ebryting
13039,TIT,2,GUL,den ebryting dey da do gwine mek people wahn fa yeh mo bout dem ting dat we da laan um bout god we sabior
13040,TIT,2,GUL,cause god bless we een dis wol
13041,TIT,2,GUL,e sen jedus christ eenta de wol so dat all people kin git sabe
13042,TIT,2,GUL,e laan we dat we mus stop fa do wa god ain wahn we fa do an stop fa wahn all dem bad ting ob dis wol
13043,TIT,2,GUL,we mus laan fa trol wesef fa waak scraight an lib like god wahn we fa lib wiles we dey yah een dis wol
13044,TIT,2,GUL,an wiles we da lib dat way we da look fowaad ta dat bless day wen we wondaful god an sabior jedus christ gwine come ta we wid all e powa an glory
13045,TIT,2,GUL,dat de hope dat we got
13046,TIT,2,GUL,e done gii e life fa sabe we fa pull we outta all de sinful life we beena lib
13047,TIT,2,GUL,e done gii e life fa mek we haat clean so dat we gwine be e own people wa wahn fa do wa good wid all we haat
13048,TIT,2,GUL,so den ya mus laan dem ting yah ta de bleeba dem
13049,TIT,2,GUL,wid all ya tority ya mus courage um fa do um an buke dem wa ain da do um
13050,TIT,2,GUL,mus dohn leh nobody say dey ain no need fa listen ta wa ya say
13051,TIT,3,GUL,ya mus memba de christian dem dat dey mus pay mind ta dem wa da lead een de gobment an hab tority oba um
13052,TIT,3,GUL,dey mus do wa dey tell um fa do an be ready fa do all dat good
13053,TIT,3,GUL,tell um dey mus dohn hole nobody cheap
13054,TIT,3,GUL,dey mus be peaceable an treat people good
13055,TIT,3,GUL,an all de time dey mus mind dey mannas wid all people
13056,TIT,3,GUL,cause we too ain nyuse fa hab no ondastandin bout god
13057,TIT,3,GUL,een dat time we ain beena pay no mind ta god
13058,TIT,3,GUL,we ain listen ta nobody
13059,TIT,3,GUL,an we ain beena waak een de right way
13060,TIT,3,GUL,we ain been able fa trol wesef an wa we haat tell we fa do jes dat we beena folla
13061,TIT,3,GUL,we jes been wahn fa do all kind ob bad ting fa gii we pledja
13062,TIT,3,GUL,an we beena lib jes da study pon how fa do bad ta people an be jealous ob um
13063,TIT,3,GUL,people beena hate we an we beena hate one noda
13064,TIT,3,GUL,bot den god we sabior sabe we wen e show we e blessin an how e da lob ebrybody
13065,TIT,3,GUL,ain been cause ob no good ting dat we beena do dat e sabe we
13066,TIT,3,GUL,bot cause e hab mussy pon we e sabe we shru de washin wa mek we bon gin an git nyew life by de holy sperit
13067,TIT,3,GUL,god pour out de holy sperit pon we wid all e powa shru jedus christ we sabior
13068,TIT,3,GUL,god done dis so dat by christ blessin all ting done been mek right twix we an god an so dat we kin git we paat ob dat life wa ain gwine neba end dat we da look fowaad ta
13069,TIT,3,GUL,dis a true teachin dat a da write ya
13070,TIT,3,GUL,a wahn ya fa mek sho dat ya teach dem ting yah good so dat dem wa trus een god gwine consaan deysef wid do good deed all de time
13071,TIT,3,GUL,cause dat ting good fa true an dey gwine hep people
13072,TIT,3,GUL,bot ya mus dohn git mix op een taak an aagyment wa ain mek no sense
13073,TIT,3,GUL,wen people da aagy nonsense an aagy bout dem long list ob name ob we ole people wen dey da quarrel an fight bout dem ting dat de jew law say we oughta do ya mus dohn hab nottin fa do wid dat
13074,TIT,3,GUL,cause all dat aagyment ain wot nottin
13075,TIT,3,GUL,e ain hep nobody nohow
13076,TIT,3,GUL,ef somebody spute wa ya teach da say wa ain true ta people een de choch an da mek um wide op an tek side ginst one noda waan dat poson fa stop fa do dat
13077,TIT,3,GUL,ef e ain stop ya mus waan um one time mo
13078,TIT,3,GUL,bot den ef e ain pay ya no mind ya mus dohn hab nottin fa do wid um
13079,TIT,3,GUL,ya know dat a poson like dat e done ton way fom de true teachin an e da sin
13080,TIT,3,GUL,e know de sin e da do da show dat e wrong
13081,TIT,3,GUL,soon as a sen artemas or tychicus ta ya try ya bes fa come soon fa meet me ta nicopolis
13082,TIT,3,GUL,cause a done mek op me mind fa stay dey wen winta come
13083,TIT,3,GUL,do all ya kin fa hep de lawya zenas an apollos go pon dey way
13084,TIT,3,GUL,an mek sho dat dey git ebryting dey need
13085,TIT,3,GUL,dem wa trus christ dey haffa laan too how fa nyuse dey time fa do good deed so dat dey kin hep oda people git wa dey need
13086,TIT,3,GUL,een dat way dem wa trus een christ gwine lib life wa count fa sompin
13087,TIT,3,GUL,all de people yah da say hey ta ya
13088,TIT,3,GUL,an tell all we christian fren dem hey
13089,TIT,3,GUL,god bless all ob oona
13090,PHM,1,GUL,a paul wa een de jailhouse fa sake ob jedus christ an we broda timothy da write ya philemon we deah christian broda wa da hep we een de wok
13091,PHM,1,GUL,a da write too ta ya apphia we sista an ta archippus wa da wok long wid we een de fight
13092,PHM,1,GUL,an a da write ta de bredren wa da meet dey een ya house
13093,PHM,1,GUL,we da pray dat god we fada an we lawd jedus christ bless oona an gii oona peace een oona haat
13094,PHM,1,GUL,all de time wen a da pray fa ya a da tell me god tankya fa ya
13095,PHM,1,GUL,cause a yeh say ya lob all god people an ya da trus een de lawd jedus
13096,PHM,1,GUL,a da pray dat de fait dat oona hab een de lawd jedus gwine hep oda people fa ondastan mo an mo bout de blessin dat god da gii we wen we one een christ
13097,PHM,1,GUL,wen a yeh how ya lob god people a been full op wid joy an a tek courage fa true
13098,PHM,1,GUL,cause me christian broda ya done mek god people haat glad
13099,PHM,1,GUL,so den eben dough a got de tority fa chaage ya fa do wa ya oughta do cause a christ postle stillyet cause ob ya lob a ain gwine do dat
13100,PHM,1,GUL,a jes da aks ya eben dough a paul done ole an now a een de jailhouse fa sake ob de wok dat a beena do fa jedus christ
13101,PHM,1,GUL,a da aks ya fa sake ob onesimus wa god done mek me own chile een christ
13102,PHM,1,GUL,cause wiles a been een de jailhouse yah a bring um fa trus een christ
13103,PHM,1,GUL,onesimus ain been no hep ta ya bot now e able fa hep ya an e kin hep me too
13104,PHM,1,GUL,a da sen um back ta ya
13105,PHM,1,GUL,a lob um sommuch dat e jes like me haat da gwine wid um
13106,PHM,1,GUL,a been wahn fa keep um wid me yah fa hep me now wen ya ain wid me wiles a een de jailhouse fa sake ob de good nyews ob god
13107,PHM,1,GUL,bot a ain keep um wid me yah cause a ain know ef ya been fa gree fa um fa stay wid me
13108,PHM,1,GUL,a ain wahn fa mek ya hep me een dis
13109,PHM,1,GUL,a wahn ya fa hep me jes ef ya wahn fa hep me
13110,PHM,1,GUL,maybe god leh onesimus lef ya fa leetle wile so dat ya kin hab um back faeba
13111,PHM,1,GUL,an e ain gwine come back ta ya jes like a slabe no mo
13112,PHM,1,GUL,e mo den dat now
13113,PHM,1,GUL,e ya deah christian broda wa da come back ta ya
13114,PHM,1,GUL,a lob um fa true bot fa sho ya gwine lob um mo den me now
13115,PHM,1,GUL,cause e da wok fa ya an mo den dat e ya deah broda een de lawd
13116,PHM,1,GUL,so den since ya know we one een christ da wok togeda ya oughta gii onesimus haaty welcome jes like ya been fa gii me haaty welcome
13117,PHM,1,GUL,ef e done do ya wrong or ef e owe ya sompin chaage me fa dat
13118,PHM,1,GUL,a paul da write dis yah wid me own han
13119,PHM,1,GUL,a gwine pay ya back wasoneba onesimus da owe ya
13120,PHM,1,GUL,a ain gwine taak bout de debt dat ya owe me
13121,PHM,1,GUL,ya owe me eben ya own sef
13122,PHM,1,GUL,yeah me broda do me dis fabor fa sake ob we lawd
13123,PHM,1,GUL,a ya christian broda
13124,PHM,1,GUL,mek me haat glad
13125,PHM,1,GUL,wiles a da write ya dis a sho dat ya gwine do wa a aks ya fa do
13126,PHM,1,GUL,a know ya gwine do eben mo den wa a aks ya fa do
13127,PHM,1,GUL,one oda ting a wahn ya fa git a room ready fa me
13128,PHM,1,GUL,a da look fowaad cause ob de pray dat oona all da pray ta god fa me dat e gwine git me outta dis jailhouse so dat a gwine be able fa come ta oona gin
13129,PHM,1,GUL,epaphras wa longside me een de jailhouse yah fa sake ob jedus christ e tell oona hey
13130,PHM,1,GUL,mark aristarchus demas an luke wa all da wok togeda longside me dey tell oona hey too
13131,PHM,1,GUL,a pray dat de lawd jedus christ gwine bless all ob oona
13132,HEB,1,GUL,way back plenty time an een plenty diffunt way god beena taak ta we ole people shru de prophet dem
13133,HEB,1,GUL,bot now wen de end time da come god taak ta we shru e son
13134,HEB,1,GUL,an shru e son god mek de wol an e pass ebryting ta e son
13135,HEB,1,GUL,god son e de light wa da show we de bright glory ob god
13136,HEB,1,GUL,wen oona see de son oona da see god cause de son jes de same as god
13137,HEB,1,GUL,an de son wod wa got powa fa true da mek all ting stay jes like dey spose fa stay
13138,HEB,1,GUL,an atta de son done dead fa people sin fa mek um clean een god eye e gone ta heaben an seddown ta de right han side ob god wa got mo powa den all
13139,HEB,1,GUL,god mek e son way mo high op den de angel dem jes like de name wa god gim dat way mo betta den dey name
13140,HEB,1,GUL,cause god ain neba tell none ob e angel dem say ya me son
13141,HEB,1,GUL,taday a done come fa be ya fada
13142,HEB,1,GUL,an god ain neba taak bout no angel say a gwine be e fada an e gwine be me son
13143,HEB,1,GUL,an wen god been bout fa sen e fusbon son eenta de wol god say too leh all god angel woshup me son
13144,HEB,1,GUL,wen god taak bout de angel dem e say a mek de angel dem wa da saab me like de wind an like fire wa da blaze op
13145,HEB,1,GUL,bot wen god taak bout e son e say o god ya gwine rule faeba an eba an ya da rule de right way fa true
13146,HEB,1,GUL,ya lob wa right an ya hate wa ain right
13147,HEB,1,GUL,dat wa mek god ya god pick ya an naint ya wid de oll ob joy da hona ya mo den all dem wa dey wid ya
13148,HEB,1,GUL,god taak gin say lawd een dat time wen nottin ain been dey yet ya de one wa mek de wol
13149,HEB,1,GUL,an wid ya own han ya mek de sky an all wa dey yah
13150,HEB,1,GUL,all dem gwine come ta a end bot ya gwine keep on dey dey
13151,HEB,1,GUL,all dem da grow ole an gwine weah out same like we cloes weah out
13152,HEB,1,GUL,ya gwine fole um op jes like we fole op we coat
13153,HEB,1,GUL,dey gwine git change op like we change we ole cloes fa nyew one
13154,HEB,1,GUL,bot ya ain neba change eben a leetle bit an ya ain neba gwine grow ole an dead
13155,HEB,1,GUL,god ain neba tell none ob e angel dem say seddown yah ta me right han side til a pit ya enemy dem ondaneet ya foot
13156,HEB,1,GUL,so den all de angel dem dey good sperit wa da saab god
13157,HEB,1,GUL,god da sen um fa hep dem wa god gwine sabe
13158,HEB,2,GUL,cause ob dat we mus pay mind mo den eba ta wa we beena yeh bout god son so dat we ain gwine waak way fom de right road
13159,HEB,2,GUL,cause we know fa true dat we kin trus de wod wa de angel dem bring we
13160,HEB,2,GUL,ebrybody wa ain done wa dat wod tell um fa do ebrybody wa ain folla um god punish um
13161,HEB,2,GUL,e mek um suffa jes like dey oughta
13162,HEB,2,GUL,so den fa sho we gwine git punish jes like god punish oda people ef we ain pay no mind ta dis great sabation dat de lawd jedus fus tell bout
13163,HEB,2,GUL,den dem people wa been yeh de lawd dey proob ta we dat dat way true fa sho
13164,HEB,2,GUL,same time god too proob dat de way e wahn fa sabe people e true by dem sign an wonda wa e done
13165,HEB,2,GUL,e do all kind ob miracle
13166,HEB,2,GUL,e hab people git wa de holy sperit gim
13167,HEB,2,GUL,e gim jes like e wahn
13168,HEB,2,GUL,god ain pick no angel fa hab chaage oba de wol fa come wa we da taak bout
13169,HEB,2,GUL,bot dey write someweh dey een god book say o god wa man da dat mek ya consaan bout um
13170,HEB,2,GUL,wa mek we wa jes people matta sommuch ta ya dat ya tek cyah ob we
13171,HEB,2,GUL,ya mek man jes a leetle mo lowa down den de angel dem
13172,HEB,2,GUL,an ya gim powa an hona fa true
13173,HEB,2,GUL,ya gim chaage oba all ting
13174,HEB,2,GUL,now den wen dey write een god book say god mek man fa hab chaage oba all ting dat mean fa say god ain lef nottin dat man ain oughta hab chaage oba
13175,HEB,2,GUL,bot we ain see man hab chaage oba all ting fa now
13176,HEB,2,GUL,bot we see jedus
13177,HEB,2,GUL,fa a leetle wile god mek jedus a leetle mo lowa den de angel dem so dat cause ob god mussy pon we jedus suffa an dead fa sake ob all people
13178,HEB,2,GUL,an cause jedus suffa an dead god gim powa an hona
13179,HEB,2,GUL,god mek all ting an da keep all ting like dey oughta be so e right dat god mek jedus all god plan fa um fa be shru e suffrin so dat a heapa people gwine be god chullun an hab dey paat een e glory
13180,HEB,2,GUL,jedus de one wa gone head ob dem people dey fa bring um sabation
13181,HEB,2,GUL,cause de one wa da mek people holy an dem people wa e da mek holy dey all got de same fada
13182,HEB,2,GUL,so den jedus heppy fa call um e bredren
13183,HEB,2,GUL,jedus say god a gwine tell all me bredren bout ya
13184,HEB,2,GUL,wen ya people geda fa woshup ya a gwine sing ya praise
13185,HEB,2,GUL,an e say too a gwine pit me trus een god
13186,HEB,2,GUL,an gin e say a dey yah wid all de chullun wa god gii me
13187,HEB,2,GUL,dem chullun yah dey flesh an blood fa sho
13188,HEB,2,GUL,so den jedus too come eenta de wol as flesh an blood so dat by de det wa e dead e able fa stroy de debil wa got powa fa mek people dead
13189,HEB,2,GUL,dat how jedus set free all dem people wa been jes like slabe onda de debil all de time dey lib cause dey been scaid fa dead
13190,HEB,2,GUL,fa sho jedus ain come fa hep de angel dem
13191,HEB,2,GUL,e come fa hep abraham chullun chullun
13192,HEB,2,GUL,so den dey ain been no oda way bot dat jedus mus come fa be jes like e bredren een ebry way
13193,HEB,2,GUL,e done dat so dat e able fa be de head man ob de priest dem full op wid mussy an da wok fa god wid all e haat so dat e kin tek way de people sin an god kin fagib um
13194,HEB,2,GUL,now cause jedus done been tempt an e suffa fa true dat mek jedus able fa hep we wen we git tempt
13195,HEB,3,GUL,so den me christian bredren god call oona too fa be e own people
13196,HEB,3,GUL,oona mus keep on da study fa true pon jedus
13197,HEB,3,GUL,e de one wa god sen fa laan we bout god an fa be de head priest wa da go ta god fa we fa sake ob wa we say we bleebe
13198,HEB,3,GUL,god pick jedus fa do dat wok an jedus do all wa god wahn um fa do jes like moses done do wa god wahn um fa do fa all dem wa blongst ta god house
13199,HEB,3,GUL,e right fa people fa praise an hona de one wa build a house mo den dey praise an hona de house ainty
13200,HEB,3,GUL,same way so god look pon jedus say e right fa praise an hona jedus mo fa true den fa praise an hona moses
13201,HEB,3,GUL,fa sho dey ain no house dat nobody ain build bot god de one wa build all ting
13202,HEB,3,GUL,so den moses been a wokman a saabant wa do wa god wahn um fa do fa all dem wa blongst ta god house
13203,HEB,3,GUL,an e beena tell de people bout wa jedus been gwine say bye an bye
13204,HEB,3,GUL,bot christ de son wa hab chaage oba e fada god house an christ do all wa god wahn um fa do
13205,HEB,3,GUL,an we de people wa blongst ta god house ef we da hole on ta we courage an set we haat pon all dat god promise e gwine do fa we
13206,HEB,3,GUL,so den jes like de holy sperit da tell we say taday ef oona yeh god boice mus dohn hab haad haat ginst god like oona ole people been hab haad haat wen dey ton ginst god dat time wen dey mek op dey mind fa test god dey een de desat
13207,HEB,3,GUL,dey oona ole people beena test me plenty time fa see how long a gwine beah wid um eben dough dey see wa a beena do fa foty yeah
13208,HEB,3,GUL,cause ob dat a been bex wid dem people an a say all de time dey haat ton ginst me an dey ain laan me way
13209,HEB,3,GUL,a been bex wid um so a promise fa true say dey ain neba gwine go eenta dat place weh a been gwine gim res me christian bredren oona mus look out tek cyah dat nobody mongst oona got a haat wa wickity so e ain bleebe pon christ an e ton e back pon god wa got life wa ain gwine neba end
13210,HEB,3,GUL,bot oona mus courage one noda ebry day long as taday still dey een god book fa we
13211,HEB,3,GUL,mus courage one noda all de time so dat sin ain gwine ceebe none ob oona an mek um hab sinful haad haat
13212,HEB,3,GUL,cause we all got we paat wid christ bot jes ef we memba fa set we haat fa true pon um jes like we beena do wen we fus bleebe
13213,HEB,3,GUL,we all got we paat wid christ ef we ain neba stop fa do dat
13214,HEB,3,GUL,like dey write een god book say taday ef oona yeh god boice mus dohn hab haad haat ginst um like oona ole people been hab haad haat wen dey ton ginst god
13215,HEB,3,GUL,who de people wa been yeh god boice bot stillyet ton ginst um
13216,HEB,3,GUL,fa true dey all dem people wa been slabe een egypt wa moses done been lead outta dey an set um free
13217,HEB,3,GUL,who de people wa god been bex wid fa foty yeah
13218,HEB,3,GUL,fa sho god been bex wid dem people wa sin dem wa done dead dey een de desat
13219,HEB,3,GUL,wen god promise fa sho say dey ain neba gwine go eenta dat place weh a been gwine gim res who de people wa e beena taak bout
13220,HEB,3,GUL,fa true god beena taak bout dem people wa ton ginst um wa ain do wa e tell um fa do
13221,HEB,3,GUL,so den we see dat dey ain been able fa go eenta dat place weh god been gwine gim res cause dey ain bleebe pon um
13222,HEB,4,GUL,now den god still da promise we say we kin go eenta dat place weh e gwine gii we res
13223,HEB,4,GUL,so den leh we tek cyah so dat none ob oona ain gwine miss out an god gwine jedge ya say ya done miss ya chance fa go eenta dat place weh a been gwine gii ya res
13224,HEB,4,GUL,cause people been tell we de good nyews jes like dey done been tell dem people way back dey een de desat
13225,HEB,4,GUL,bot wa dey yeh ain hep um none tall
13226,HEB,4,GUL,cause wen dey yeh um dey ain bleebe
13227,HEB,4,GUL,now we wa bleebe we go een an god gii we res
13228,HEB,4,GUL,jes like god say a been bex wid um so a promise fa true say dey ain neba gwine go eenta dat place weh a been gwine gim res god say dat eben dough e done been mek all ting ready fa wa e gwine do fom de time wen e mek de wol
13229,HEB,4,GUL,dey write een noda paat ob god book bout de seben day weh god say pon de seben day god res op fom all e done do
13230,HEB,4,GUL,an noda time een dat same paat ob god book god say dey ain neba gwine go eenta dat place weh a been gwine gim res
13231,HEB,4,GUL,dem people way back dey dey yeh de good nyews wa god tell um
13232,HEB,4,GUL,bot cause dey ain do wa e say dey ain neba go eenta dat place weh god been gwine gim res
13233,HEB,4,GUL,fa true some people still gwine go eenta dat place weh god gim res
13234,HEB,4,GUL,cause god done fix noda time a day wa e call taday
13235,HEB,4,GUL,atta plenty yeah done pass god hab david say dem wod yah wa a jes tell oona say ef oona yeh god boice taday mus dohn hab haad haat
13236,HEB,4,GUL,ef joshua been lead de people eenta dat place weh god gim res god ain been fa taak later on bout noda day
13237,HEB,4,GUL,so den wa god say show we dat dey still a place fa god people fa res like wen god mek de wol an e stop e wok pon de seben day an e res
13238,HEB,4,GUL,cause wen somebody go eenta god place fa res dat one gwine stop e own wok jes like god stop e wok
13239,HEB,4,GUL,so den we mus try wid all we haat fa go eenta dat place ob res
13240,HEB,4,GUL,we haffa do wa god say so we ain fall like we ole people
13241,HEB,4,GUL,de wod ob god got life an powa fa true
13242,HEB,4,GUL,god wod shaap mo den de sode wa got two shaap edge
13243,HEB,4,GUL,e da cut all de way deep down eenta de poson soul an sperit twix e jaint an e marra
13244,HEB,4,GUL,god wod da go eenside a poson haat an show wa dat poson da tink an wa e wahn fa do
13245,HEB,4,GUL,dey ain nottin ob all wa god mek wa e cyahn see
13246,HEB,4,GUL,dey ain nobody kin hide fom god nottin wa god ain see fa true
13247,HEB,4,GUL,god da see all ting an e de one we mus gii ansa ta bout wa we done do een de wol
13248,HEB,4,GUL,now den we mus dohn neba stop fa hole on wid all we haat ta wa we say we bleebe bout jedus
13249,HEB,4,GUL,cause we got a great head man ob de priest dem wa dey fa we an e gone eenta heaben weh god da
13250,HEB,4,GUL,dat jedus de son ob god
13251,HEB,4,GUL,we head man ob de priest dem e de one wa dey fa we an e ondastan all bout dem ting wa haad fa we cause e been tempt een ebry way same way we git tempt
13252,HEB,4,GUL,stillyet jedus ain neba sin none tall
13253,HEB,4,GUL,so den we mus dohn be scaid eben a leetle bit
13254,HEB,4,GUL,leh we come nigh ta god wa rule wid e blessin
13255,HEB,4,GUL,den e gwine hab mussy pon we an bless we at jes de right time wen we need um
13256,HEB,5,GUL,ebry head man ob de jew priest dem e been pick fom mongst de man dem fa go fo god fa sake ob de people so dat e kin offa gif ta god an sacrifice fa de people sin
13257,HEB,5,GUL,cause de head man too e a man an e kin do wa ain right
13258,HEB,5,GUL,so den e kin hab mussy pon dem wa ain da do right an ain know no betta
13259,HEB,5,GUL,an cause e man too an kin do ting wa ain right e mus offa sacrifice ta god fa e own sin jes like e offa sacrifice fa de oda people sin
13260,HEB,5,GUL,ain nobody gwine pit esef op fa hab de hona fa be head man
13261,HEB,5,GUL,god de one wa call a man fa be head man ob de priest dem jes like god call aaron way back yonda
13262,HEB,5,GUL,same way so christ ain pit esef op fa hab de hona fa be head man ob de priest dem
13263,HEB,5,GUL,god de one wa pick christ an tell um say ya me son
13264,HEB,5,GUL,taday a come fa be ya fada
13265,HEB,5,GUL,an een noda paat ob god book e say too ya gwine be a priest faeba an eba een de same way melchizedek been a priest
13266,HEB,5,GUL,wen jedus beena lib een dis wol e pray ta god de one wa able fa sabe um fom det da cry out loud an da weep
13267,HEB,5,GUL,e aks god fa de ansa wid all e haat
13268,HEB,5,GUL,an god yeh de pray wa jedus pray cause all de time jedus been ready fa do all wa god say
13269,HEB,5,GUL,bot eben dough jedus god son de suffrin wa e suffa den mek um laan fa true fa do wa god say
13270,HEB,5,GUL,an so wen jedus come fa be all wa e spose fa be e come fa be de one wa da sabe all dem faeba an eba dem wa da do wa e tell um fa do
13271,HEB,5,GUL,an god pick um fa be head man ob de priest dem een de same way melchizedek been
13272,HEB,5,GUL,dey still a heapa ting wa we wahn fa tell oona bout wa we jes taak bout
13273,HEB,5,GUL,bot dem ting yah haad fa splain ta oona cause now oona ain ondastan tall
13274,HEB,5,GUL,de time done come wen oona oughta staat fa laan oda people bot oona got fa hab somebody laan oona gin de fus true ting dem dat god tell we ting dat we wa bleebe oughta laan fus ob all
13275,HEB,5,GUL,oona like leetle chullun wa haffa drink jes milk cause oona ain ready yet fa de solid food
13276,HEB,5,GUL,all dem wa still da laan dem fus trute dey ain know yet how fa tell wa good an wa bad een god eye
13277,HEB,5,GUL,dey jes like leetle chullun wa haffa drink jes milk
13278,HEB,5,GUL,bot solid food dat fa de big people
13279,HEB,5,GUL,e fa dem wa know de diffunce twix wa good an wa ebil
13280,HEB,6,GUL,so den leh we dohn jes keep on da study oba dem ting wa we fus beena laan oona bout christ
13281,HEB,6,GUL,leh we go on an laan de ting dem wa gwine grow we op een christ
13282,HEB,6,GUL,leh we go on fom wa we fus laan oona wen we say people mus change dey way an stop fa do de bad ting dem wa gwine mek um dead an dat people mus bleebe pon god
13283,HEB,6,GUL,leh we go on fom wa we laan bout how we oughta git bactize an how we oughta lay han pon people an pray fa god blessin pon um
13284,HEB,6,GUL,leh we go on fom wa we laan bout how god gwine mek de people wa done dead git op an lib gin an how god gwine jedge all people an wa e say gwine las faeba fa um
13285,HEB,6,GUL,leh we go on an laan mo ting
13286,HEB,6,GUL,we gwine do dat ef god leh we
13287,HEB,6,GUL,wen people beena waak een god way an den dey ton dey back pon god ain nottin gwine mek um ton fom dey sin an come back ta god
13288,HEB,6,GUL,dem people been know de trute wa come fom god
13289,HEB,6,GUL,dey done git de blessin dem wa god gii
13290,HEB,6,GUL,dey done git de holy sperit een dey haat
13291,HEB,6,GUL,dey done find out fa deysef dat god wod good an dey done feel de powa dem wa come wid de time wen god gwine rule
13292,HEB,6,GUL,ef people done know all dat an den dey still ton dey back pon god nottin ain gwine mek um ton fom dey sin an come back ta god gin
13293,HEB,6,GUL,cause dey da nail god son ta de cross gin an dey hole um cheap
13294,HEB,6,GUL,wen de groun da soak op good rain wa faddown pon um plenty time an dat groun da mek de plant grow an beah good crop dat dem wa hab de faam kin nyuse dat de groun wa git god blessin
13295,HEB,6,GUL,bot ef de groun grow jes briah an ticket dat groun ain wot nottin tall
13296,HEB,6,GUL,de time done come close wen god gwine cuss dat groun
13297,HEB,6,GUL,den fire gwine bun um op
13298,HEB,6,GUL,oona me deah fren an eben dough we taak like dis we sho bout oona
13299,HEB,6,GUL,we know oona da gwine een de betta way ob blessin wa go long wid oona sabation
13300,HEB,6,GUL,god all de time scraight wid all people so e ain gwine fagit de wok wa oona beena do
13301,HEB,6,GUL,e ain fagit de lob oona beena show fa um wen oona beena hep oona christian bredren an how oona still keep on da hep um
13302,HEB,6,GUL,now den dis wa we wahn ebry one ob oona fa do
13303,HEB,6,GUL,oona oughta try wid all oona haat fa do wa god wahn til oona dead so dat oona gwine git de ting dem wa god got fa oona wa keep on da look fa um
13304,HEB,6,GUL,we ain wahn oona fa git lazy
13305,HEB,6,GUL,we wahn oona fa be like dem people wa trus christ an ain neba gii op
13306,HEB,6,GUL,an cause dey do dat dey gwine git wa god been promise fa gim
13307,HEB,6,GUL,wen god mek a promise ta abraham way back yonda e mek a wow say fa true e gwine do wa e promise
13308,HEB,6,GUL,an cause dey ain nobody wa got mo tority an powa den god e gii e own name fa tek e wow
13309,HEB,6,GUL,e tell abraham say fa true a gwine bless ya an a gwine gii ya a heapa granchullun an granchullun chullun
13310,HEB,6,GUL,an so atta abraham wait an trus god fa a long time e git wa god been promise
13311,HEB,6,GUL,wen a poson mek a wow e kin tek de name ob one wa got mo tority an powa den e got
13312,HEB,6,GUL,an cause ob dat wow people ain aagy no mo bout um
13313,HEB,6,GUL,god been wahn fa show de people dat e gwine gii wa e promise
13314,HEB,6,GUL,e been wahn fa show um too cleah dat e ain neba gwine change e mind bout wa e promise e gwine do
13315,HEB,6,GUL,cause ob dat god mek a wow too
13316,HEB,6,GUL,god done dat so dat dem two ting yah wa god promise an wa e mek a wow bout fa true dem two ting cyahn neba change cause god cyahn lie
13317,HEB,6,GUL,now den dem two ting da courage we fa true so dat we wa gone ta god fa stay safe we gwine pit all we haat pon wa god gwine gii we bye an bye
13318,HEB,6,GUL,an wa we pit we haat pon dat jes like a anka fa we soul
13319,HEB,6,GUL,dat anka safe an ain change eben a leetle bit
13320,HEB,6,GUL,an wa we pit we haat pon dat gwine go pass de big curtain ta de place weh god dey
13321,HEB,6,GUL,jedus gone eenta dat place heada we
13322,HEB,6,GUL,an e dey fa we sake
13323,HEB,6,GUL,e come fa be a head man ob de priest dem faeba an eba een de same way melchizedek been head man ob de priest dem
13324,HEB,7,GUL,melchizedek e de one wa been king ob salem an e been a priest ob god wa great mo den all
13325,HEB,7,GUL,wen abraham beena come back fom de waa atta e an e aamy win out oba de fo king dem an kill um melchizedek meet abraham an e aks god fa bless abraham dey
13326,HEB,7,GUL,abraham wide op all e tek een de waa eenta ten paat an e gii melchizedek one paat
13327,HEB,7,GUL,een de fus place melchizedek name mean king wa da do right
13328,HEB,7,GUL,an den dey call um king wa da bring peace cause salem de city weh e beena rule mean peace
13329,HEB,7,GUL,dey ain nottin tall been write down bout melchizedek modda or e fada needa e fambly line
13330,HEB,7,GUL,dey ain nottin needa bout wen e bon or wen e dead
13331,HEB,7,GUL,so e stan like god son cause e a priest faeba an eba
13332,HEB,7,GUL,leh we study den pon how great dis melchizedek been
13333,HEB,7,GUL,eben abraham de fada ob all de jew people gim one paat outta ten paat ob all e tek een de waa
13334,HEB,7,GUL,now de law wa god gii moses taak bout de granchullun chullun ob levi wa come fa be jew priest dem
13335,HEB,7,GUL,de law say de people ob israel mus wide op wa dey git eenta ten paat an gii one paat ta de jew priest dem
13336,HEB,7,GUL,dat mean fa say dey own countryman dem beena gii dem jew priest one paat outta ebry ten paat eben dough dey all abraham granchullun chullun
13337,HEB,7,GUL,dis man melchizedek ain come outta levi fambly line stillyet e got one paat outta ebry ten paat ob all wa abraham tek een de waa
13338,HEB,7,GUL,an melchizedek aks god fa bless abraham de man wa god been mek de promise ta
13339,HEB,7,GUL,we know fa true dat de poson wa aks god fa bless noda poson e mo high op den de one wa git bless
13340,HEB,7,GUL,now de priest dem wa come outta levi fambly line an wa git one paat outta ebry ten paat dey jes people wa haffa dead
13341,HEB,7,GUL,bot melchizedek wa got one paat outta ebry ten paat too god say e da lib
13342,HEB,7,GUL,an we kin say wen abraham pay one paat outta e ten paat dat been jes like levi too pay one paat ta melchizedek
13343,HEB,7,GUL,an levi granchullun chullun git one paat outta ebry ten wen melchizedek meet abraham levi ain been bon yet bot we kin say dat so e stan cause levi been abraham blood fambly
13344,HEB,7,GUL,god gii de law ta moses fa gii ta de israel people
13345,HEB,7,GUL,an dat law pend pon de jew priest dem wa been fom levi fambly
13346,HEB,7,GUL,now den ef dem priest ob levi fambly been able fa do all wa dey spose fa do dey ain oughta been no need fa noda kind ob priest fa come one wa like melchizedek an wa ain like a priest fom aaron fambly line ainty
13347,HEB,7,GUL,wen god change de kind ob priest dem de law too haffa change
13348,HEB,7,GUL,we lawd de one wa dey tell dem ting bout een god book e come fom noda tribe
13349,HEB,7,GUL,ain none ob e tribe neba done de wok ob a priest at de alta
13350,HEB,7,GUL,cause we all know dat we lawd come fom de tribe ob judah
13351,HEB,7,GUL,an moses ain say nottin bout de tribe ob judah wen e tell bout de priest dem
13352,HEB,7,GUL,now oona kin ondastan eben mo betta wa a da taak bout
13353,HEB,7,GUL,cause god sen noda priest an e like melchizedek
13354,HEB,7,GUL,e ain come fa be a priest cause ob de law dem bout wa fambly line e come fom
13355,HEB,7,GUL,e a priest cause ob de powa ob e life wa ain neba gwine end
13356,HEB,7,GUL,cause dey write een god book say ya gwine be a priest faeba an eba een de same way melchizedek been a priest
13357,HEB,7,GUL,so den de ole law done been pit way cause e ain got nuff powa an ain been able fa do wa e spose fa do
13358,HEB,7,GUL,cause de law wa god gii moses ain mek nottin jes like e oughta be
13359,HEB,7,GUL,bot now god gii we sompin mo betta fa look fowaad ta an dat mek we come close ta god
13360,HEB,7,GUL,den too god been mek a wow say jedus gwine be a priest faeba an eba
13361,HEB,7,GUL,dey ain been no wow fo wen de oda man dem come fa be priest
13362,HEB,7,GUL,bot wen god mek jedus fa be priest e mek a wow say a de lawd mek a wow say ya gwine be a priest faeba an eba
13363,HEB,7,GUL,me wod ain neba gwine change
13364,HEB,7,GUL,cause ob dis wow yah wa god promise dat mek jedus de one wa proob we hab a nyew cobnant wid god wa mo betta den de ole cobnant
13365,HEB,7,GUL,onda de ole cobnant dey been plenty priest wa come fom levi tribe cause dey done dead an lef dey priest wok
13366,HEB,7,GUL,den oda priest dem come fa do de wok wa dey beena do
13367,HEB,7,GUL,bot jedus diffunt
13368,HEB,7,GUL,e ain neba dead
13369,HEB,7,GUL,e da lib faeba an eba
13370,HEB,7,GUL,cause ob dat e a priest dat ain neba gwine lef e wok fa noda priest fa do
13371,HEB,7,GUL,e a priest faeba
13372,HEB,7,GUL,so den jedus got powa all de time fa sabe de people wa come ta god shru um cause e da lib faeba fa go fa taak ta god fa sake ob dem people
13373,HEB,7,GUL,jedus e de head man ob de priest dem an e da gii we jes wa we need
13374,HEB,7,GUL,jedus good fa true een god eye
13375,HEB,7,GUL,e ain neba do no sin
13376,HEB,7,GUL,e ain got no fault een um
13377,HEB,7,GUL,een de wol e ain lib like sinna dem
13378,HEB,7,GUL,an now god done raise um op high een e place mo high den de mos high heaben
13379,HEB,7,GUL,jedus ain like dem oda head man ob de priest dem
13380,HEB,7,GUL,dey been need fa mek sacrifice ta god ebry day fa sake ob dey own sin an den fa de oda people sin
13381,HEB,7,GUL,bot jedus ain got no need fa mek no sacrifice no mo
13382,HEB,7,GUL,e mek sacrifice fa de people sin jes one time an fa all time wen e offa op e life pon de cross
13383,HEB,7,GUL,dem head man ob de priest dem wa moses law done pick dey been man dem wa kin do ting wa ain right
13384,HEB,7,GUL,bot wen god mek a wow an mek de promise wa come atta moses law god pick e son fa do all god wahn faeba
13385,HEB,8,GUL,now de ting wa we da tell oona mo den all dat we got susha head man ob de priest dem jes like we beena taak bout
13386,HEB,8,GUL,e jedus de one wa seddown at de right han side ob god shrone een heaben
13387,HEB,8,GUL,jedus da wok as head priest een de mos holy place weh god dey
13388,HEB,8,GUL,dat de real tent ob woshup fa true de tent wa de lawd god pit op
13389,HEB,8,GUL,no man ain pit um op
13390,HEB,8,GUL,ebry head man ob de priest dem e been pick so dat e kin offa gif an sacrifice ta god
13391,HEB,8,GUL,same way so we head man too mus hab sompin fa offa ta god
13392,HEB,8,GUL,ef jedus been een dis wol now e ain been fa be a priest tall cause de priest dem een dis wol wa da offa gif ta god jes like de jew law say
13393,HEB,8,GUL,de wok wa dem priest do dat ain de real ting
13394,HEB,8,GUL,dat a shada wa da show wa op dey een heaben een de real woshup place weh god dey
13395,HEB,8,GUL,dat hoccome wen moses been ready fa build de tent ob woshup weh dem priest been gwine do dey wok god tell um say ya mus be sho fa mek all ting jes de same way a been show ya wen ya been dey pon mount sinai
13396,HEB,8,GUL,so now we see dat god pick jedus christ fa do de wok ob a priest an dat wok betta fa true mo betta den de wok wa dem oda priest da do
13397,HEB,8,GUL,same way so de cobnant wa jedus mek tween god an people stan betta fa true mo betta den de ole cobnant
13398,HEB,8,GUL,cause een dis nyew cobnant god mek promise wa mo betta fa true den een dat ole cobnant
13399,HEB,8,GUL,ef dat fus cobnant been able fa do wa e need fa do dey ain oughta been no need fa noda cobnant
13400,HEB,8,GUL,bot god been tell de people say dey ain been do wa de fus cobnant say
13401,HEB,8,GUL,dat mek de lawd god say de time da come wen a gwine mek a nyew cobnant wid de people ob israel an wid de people ob judah
13402,HEB,8,GUL,dis nyew cobnant ain gwine be like de cobnant a been mek wid de ole people wen a tek um by de han fa lead um outta egypt lan
13403,HEB,8,GUL,dem people ain do wa de cobnant a been mek wid um say dey oughta do so a lef um an leh um go dey own way
13404,HEB,8,GUL,de lawd say wen de time come dis de cobnant a gwine mek wid de people ob israel
13405,HEB,8,GUL,a gwine mek um study pon me law dem an mek um know um fa true een dey haat
13406,HEB,8,GUL,a gwine be dey god an dey gwine be me people
13407,HEB,8,GUL,de people ain gwine haffa laan dey neighba needa dey broda no mo fa say ya mus come fa know de lawd
13408,HEB,8,GUL,cause dey all gwine know me
13409,HEB,8,GUL,dem wa low an dem wa high op dey all gwine know me
13410,HEB,8,GUL,a gwine fagib dem ebil ting wa dey done
13411,HEB,8,GUL,a ain gwine memba dey sin no mo
13412,HEB,8,GUL,wen god say dis yah a nyew cobnant dat mean fa say god done mek de fus cobnant too ole
13413,HEB,8,GUL,an we know dat wasoneba done ole an ain fa be nyuse no mo purty soon dat done done
13414,HEB,9,GUL,fa true wen god mek de fus cobnant dat cobnant been got plenty rule bout how people oughta woshup god an bout a place fa woshup dat people pit op
13415,HEB,9,GUL,dey pit op a tent fa woshup god
13416,HEB,9,GUL,dey call de fus room ob dat tent de place weh god dey
13417,HEB,9,GUL,an een dat room dey beena keep de lampstan an de table wid dem loaf ob bread dat de priest dem been offa ta god
13418,HEB,9,GUL,wen ya pass hine de secon big curtain noda room been dey dat dey call de place weh god dey mo den any oda place
13419,HEB,9,GUL,een dat room dey dey beena keep de gole alta weh dey beena bun incense an de box wa tell bout de cobnant dat god mek wid people
13420,HEB,9,GUL,dat box been kiba all oba eenside an outside wid gole
13421,HEB,9,GUL,eenside de box dey beena keep de gole jar weh dey pit de manna wa god beena gim fa nyam an aaron waakin stick dat leaf been grow pon an dem two stone weh god cobnant been write down
13422,HEB,9,GUL,op oba de gole box dey pit de two cherubim wa show god glory dey wid um
13423,HEB,9,GUL,an de cherubim wing da obashada de mussy place weh god fagib people sin
13424,HEB,9,GUL,bot right now we ain hab time fa splain all dem ting yah ta oona
13425,HEB,9,GUL,atta dey done git de place ready like dat wid all dem ting een dey place de priest dem kin go eenside de fus room ebryday weh dey da do dey wok fa god
13426,HEB,9,GUL,bot jes de head man ob de priest dem go eenta de secon room wa dey eenside
13427,HEB,9,GUL,an e go eenside dey jes one time ebry yeah
13428,HEB,9,GUL,wen e go een e mus tek blood ob goat an bull an de ashesh ob heifer wa e offa ta god fa sake ob e own sin an fa all de oda people sin dem wa dey ain know dey beena do
13429,HEB,9,GUL,de holy sperit nyuse all dem ting fa show we long as de fus room een dat tent still beena stan de way eenta de place weh god dey mo den any oda place ain been open op yet
13430,HEB,9,GUL,dis show we de ting dem wa dey now at dis time
13431,HEB,9,GUL,e show we dat wen a poson come fa woshup god all e da gii ta god an all animal sacrifice wa e da mek ta god dey ain able fa mek e haat clean like e oughta be
13432,HEB,9,GUL,all dem ting yah een de law jes da taak bout ting fa nyam an drink an how fa wash ting fa mek people clean een god eye
13433,HEB,9,GUL,all dem rule yah jes dey fa dis wol
13434,HEB,9,GUL,dey ain got nottin fa do wid people haat
13435,HEB,9,GUL,an dey powa go on jes til de time come wen god gwine change all ting
13436,HEB,9,GUL,bot wen christ come fa be de head man ob de priest dem e bring de good ting dem wa we got now
13437,HEB,9,GUL,de tent ob god weh christ pass shru e mo fa true like e oughta be an much mo great den de tent wa dey een dis wol
13438,HEB,9,GUL,ain no poson mek de place weh christ done e wok an dat place ain dey een dis wol wa done been mek
13439,HEB,9,GUL,wen christ gone shru de tent e gone eenside de place weh god dey mo den any oda place
13440,HEB,9,GUL,jes dat one time an no mo e gone eenside dey
13441,HEB,9,GUL,an e ain tek no blood ob goat needa calf fa offa fa sacrifice dey
13442,HEB,9,GUL,stead ob dat e gii e own blood fa mek sho dat we git life wa ain neba gwine end
13443,HEB,9,GUL,de priest dem beena tek de blood ob goat an bull an de ashesh wa come fom a nyoung cow an dey scatta um pon de people wa ain clean een god eye
13444,HEB,9,GUL,an dis mek um clean
13445,HEB,9,GUL,so den since de animal blood got powa fa mek people clean een god eye dat mean fa say christ blood wen e dead pon de cross got much mo powa den de animal blood fa clean we haat de holy sperit wa da lib faeba e gii christ powa fa offa esef as de sacrifice ta god
13446,HEB,9,GUL,e ain neba sin none tall so wen e dead dat sacrifice ob esef fa we been jes wa e oughta be
13447,HEB,9,GUL,cause ob e sacrifice de blood ob christ mek we haat clean fa true an we stop fa do de bad ting dem wa gwine mek we dead so dat we kin saab god wa da lib faeba an eba
13448,HEB,9,GUL,so den cause ob wa christ done e able fa mek a nyew cobnant twix god an people so dat de people wa god call fa be e people gwine git dey paat faeba ob dem good blessin wa god promise fa gim
13449,HEB,9,GUL,dat so e stan cause christ done dead
13450,HEB,9,GUL,so cause e dead god paadon e people fa dey sin wa dey beena do wen dey beena lib onda dat fus cobnant
13451,HEB,9,GUL,wen a poson write a will fa splain wa people oughta do wid e propaty wen e dead de people haffa show dat fa sho dat poson done dead fo dey gwine do wa e done write een e will
13452,HEB,9,GUL,de will ain mean nottin ef de poson ain dead yet
13453,HEB,9,GUL,wen de poson done dead den de will got powa
13454,HEB,9,GUL,same way so de fus cobnant wa god mek wid people ain been got no powa lessin people tek animal blood mek a sacrifice ta god
13455,HEB,9,GUL,way back dey moses fus tell all de people ebry law wa god say dey mus folla
13456,HEB,9,GUL,den e tek de blood ob calf an goat mix wid wata an a leetle branch ob de hyssop plant wa been tie op wid red sheep wool
13457,HEB,9,GUL,e dip de hyssop branch an de red wool eenta de blood an wata
13458,HEB,9,GUL,den e sprinkle de blood an wata pon de book ob de law an pon all de people
13459,HEB,9,GUL,wen e beena sprinkle de blood e say dis de blood wa mek oona one wid de cobnant wa god tell oona fa folla
13460,HEB,9,GUL,same way so moses sprinkle de blood pon de tent weh dey beena mek sacrifice ta god an pon all dem ting wa dey beena nyuse wen dey woshup god dey
13461,HEB,9,GUL,fa true de law say dey mus sprinkle jes bout ebryting wid blood so dat e gwine be clean een god eye
13462,HEB,9,GUL,ef dey ain no blood wa been shed dey ain no way dat god gwine paadon sin
13463,HEB,9,GUL,so den een dat time dey haffa mek dem animal sacrifice an sprinkle blood pon all dem ting we beena taak bout so dat dey all gwine be clean een god eye
13464,HEB,9,GUL,all dem ting yah dey been mek fa look like de real ting wa dey een heaben
13465,HEB,9,GUL,bot dem ting een heaben haffa hab a sacrifice wa mo betta den dem animal sacrifice
13466,HEB,9,GUL,cause christ ain go eenta a holy place dat people build wa ain de real place weh god da lib
13467,HEB,9,GUL,christ gone eenta de place weh god dey een heaben weh now e da stanop fo god fa we sake
13468,HEB,9,GUL,de head man ob de jew priest dem e haffa go eenta de mos holy place yah one time ebry yeah wid blood wa ain e own
13469,HEB,9,GUL,e tek animal blood
13470,HEB,9,GUL,bot christ gone fa offa esef fa be a sacrifice ta god jes one time
13471,HEB,9,GUL,e ain gone fa offa esef oba an oba gin
13472,HEB,9,GUL,cause den christ been gwine haffa suffa heapa time fom de time wen god mek de wol
13473,HEB,9,GUL,stead ob dat christ done come jes one time an no mo now wen de wol da come ta e end fa sacrifice esef so dat e kin tek way sin
13474,HEB,9,GUL,an sin ain gwine be no mo
13475,HEB,9,GUL,all people haffa dead one time
13476,HEB,9,GUL,an atta dey done dead god gwine jedge um fa all dey done do
13477,HEB,9,GUL,same way so christ too done dead jes one time as a sacrifice fa tek way de sin ob a heapa people
13478,HEB,9,GUL,an e gwine come back ta de wol a secon time
13479,HEB,9,GUL,bot dat time dey e ain gwine come fa tek way people sin
13480,HEB,9,GUL,e gwine come fa sabe de people wa da wait fa um an da look fowaad fa see um come
13481,HEB,10,GUL,de jew law show we bout dem good ting wa da come bot e ain show we cleah bout how dey gwine be
13482,HEB,10,GUL,e jes like a shada
13483,HEB,10,GUL,e ain like de real ting dem
13484,HEB,10,GUL,de people da offa de same kind ob sacrifice ebry yeah oba an oba gin
13485,HEB,10,GUL,dem sacrifice ob de jew law ain neba gwine hab powa fa mek de people dat come ta god be all dat dey oughta be
13486,HEB,10,GUL,ef dem animal sacrifice been got powa fa true fa tek way de sin ob de people wa come fa woshup god den de people ain been fa mek no animal sacrifice no mo
13487,HEB,10,GUL,cause ef de sacrifice been mek dey haat clean fom sin once an fa all time dey ain been fa feel guilty fa dey sin no mo
13488,HEB,10,GUL,bot stead ob dat de animal sacrifice wa de people da mek ebry yeah dey da mek um memba dey sin
13489,HEB,10,GUL,cause de blood ob bull an goat ain got no powa fa tek way sin
13490,HEB,10,GUL,cause ob dat wen christ come eenta de wol e tell e fada god say ya ain wahn people fa sacrifice no animal needa offa ya gif
13491,HEB,10,GUL,bot ya done git a body ready fa me
13492,HEB,10,GUL,wen people bun op animal fa gii ya wen dey mek sacrifice fa tek way dey sin ya ain sattify wid dem ting
13493,HEB,10,GUL,so den a say god look pon me yah a ready fa do wa ya wahn me fa do jes like dey write bout me een de book
13494,HEB,10,GUL,wen christ say dem wod yah fus ob all e say ya ain wahn no sacrifice needa offrin
13495,HEB,10,GUL,ya ain wahn people fa bun op animal fa ya or fa mek sacrifice fa tek way dey sin
13496,HEB,10,GUL,ya ain sattify wid dem ting dey
13497,HEB,10,GUL,christ say dem wod yah eben dough de people beena do all dem ting dey jes like de jew law say dey oughta do um
13498,HEB,10,GUL,den christ say god look pon me yah
13499,HEB,10,GUL,a come fa do wa ya wahn me fa do
13500,HEB,10,GUL,so den god pit way dat fus way ob dem sacrifice fa pay fa sin so dat e kin set op de secon way da pit de sacrifice ob christ een dey place
13501,HEB,10,GUL,cause jedus christ do wa god wahn um fa do e offa op e own body as a sacrifice
13502,HEB,10,GUL,jes one time e mek dat sacrifice an dat sacrifice got powa fa eba an eba
13503,HEB,10,GUL,dat sacrifice mek we all clean een god eye an we god own people
13504,HEB,10,GUL,ebry one ob de jew priest dem da stanop an do e wok fa god day atta day
13505,HEB,10,GUL,oba an oba gin e offa op de same kind ob sacrifice bot dem kind ob animal sacrifice ain neba able fa tek way people sin
13506,HEB,10,GUL,bot christ offa op jes one sacrifice an dat sacrifice got powa fa tek way people sin faeba an eba
13507,HEB,10,GUL,an wen e done offa op de sacrifice e gone an seddown ta god right han
13508,HEB,10,GUL,e da wait dey da look fa de time wen god gwine stroy all e enemy an mek um like a footstool onda e foot
13509,HEB,10,GUL,cause wid jes one sacrifice wa christ mek e done tek de people wa e da mek holy an e mek um all dey oughta be faeba an eba
13510,HEB,10,GUL,de holy sperit too da show we dat dem ting yah true fa sho
13511,HEB,10,GUL,fus e say de lawd say atta dat time dis de cobnant a gwine mek wid um
13512,HEB,10,GUL,a gwine mek um know me law dem een dey haat an a gwine mek um memba dem ting faeba
13513,HEB,10,GUL,den de holy sperit say a gwine fagit faeba an eba de sin dey done an how dey broke me law dem
13514,HEB,10,GUL,so wen god done fagib de people fa dey sin dey ain got fa offa no sacrifice neba gin fa tek way dey sin
13515,HEB,10,GUL,me bredren cause ob jedus blood wa e gii wen e dead pon de cross we ain got fa be scaid eben a leetle bit
13516,HEB,10,GUL,we kin go right eenta de place weh god dey
13517,HEB,10,GUL,jedus sacrifice e body fa open op a nyew way
13518,HEB,10,GUL,e body stan like de tick curtain wa hang eenside god house fa kiba de place weh god dey
13519,HEB,10,GUL,dat tick curtain dey done teah fom top ta bottom wen christ done dead pon de cross we got a priest wa mo den all de oda priest dem an e da rule oba god house
13520,HEB,10,GUL,so den leh we go right een ta god
13521,HEB,10,GUL,wid all we haat leh we trus um fa true
13522,HEB,10,GUL,cause jedus blood done clean we haat so we ain feel guilty no mo
13523,HEB,10,GUL,an we e people wa done wash we body een clean wata
13524,HEB,10,GUL,leh we stan scrong an neba gii op da hope dat we gwine git de ting dem wa we say we bleebe god gwine gii we
13525,HEB,10,GUL,mus dohn doubt eben a leetle bit cause god promise we an e gwine do wa e say fa true
13526,HEB,10,GUL,leh we study how we kin courage one noda fa show lob an do good
13527,HEB,10,GUL,an leh we keep on da meet togeda
13528,HEB,10,GUL,we mus dohn folla some people ob de choch wa ain keep on da meet
13529,HEB,10,GUL,stead ob dat leh we courage one noda
13530,HEB,10,GUL,an leh we courage one noda mo den eba cause we see dat de lawd gwine come back soon
13531,HEB,10,GUL,atta we know wa true ef we still keep on da sin eben wen we know betta dey ain no sacrifice no mo fa tek way we sin
13532,HEB,10,GUL,ef a poson da sin dat way e oughta be scaid cause e ain got nottin mo fa do bot fa wait fa god fa jedge um an fa de big fire wa gwine bun op dem wa da fight ginst god
13533,HEB,10,GUL,ef a poson ain do wa de law wa god gii moses tell um fa do an ef two or shree people gree da say dey shim wen e broke de law den de tority dem kill dat one dey
13534,HEB,10,GUL,dey ain hab no mussy pon um
13535,HEB,10,GUL,so den oona oughta know de one wa da spise de son ob god god gwine punish um mo fa true
13536,HEB,10,GUL,dat one dey da hole cheap christ blood ob god cobnant wa tek way e sin an e beena sult god sperit wa hab mussy pon um
13537,HEB,10,GUL,dat one oughta git punish heap mo fa true ainty dough
13538,HEB,10,GUL,cause we know de lawd god wa say a gwine punish people fa de ebil dey done
13539,HEB,10,GUL,a gwine pay um back fa de bad ting dey done
13540,HEB,10,GUL,an noda time e say a de lawd gwine jedge me people
13541,HEB,10,GUL,ya haffa be scaid fa fall eenta de han ob de god wa da lib bot memba how oona beena do atta oona ondastan god way
13542,HEB,10,GUL,een dat time eben dough oona beena suffa too bad stillyet oona beena beah um an oona stanop scrong
13543,HEB,10,GUL,some ob dat time dey people beena hole oona cheap an mek oona suffa out een de open een front ob oda people
13544,HEB,10,GUL,an some oda time oona been jine op wid oda christian dem da stan right side ob um wiles dey da suffa so
13545,HEB,10,GUL,oona been saary fa de people een de jailhouse
13546,HEB,10,GUL,an oona ain warry wen people tek oona propaty
13547,HEB,10,GUL,stead ob dat oona still been joyful cause oona know oona got sompin way mo betta den dat propaty dey
13548,HEB,10,GUL,an wa oona got gwine las faeba an eba
13549,HEB,10,GUL,so den mus dohn neba stop fa trus cause dat gwine bring oona big blessin
13550,HEB,10,GUL,oona haffa beah all ting so dat oona gwine do wa god wahn an den oona gwine git wa e promise oona
13551,HEB,10,GUL,cause dey write een god book say jes a leetle mo time den de one wa da come gwine come
13552,HEB,10,GUL,e ain gwine be late
13553,HEB,10,GUL,bot de one wa da waak scraight de one wa blongst ta me e gwine lib cause e da trus me
13554,HEB,10,GUL,bot ef e ton back an stop fa trus me a ain gwine be heppy wid um none tall
13555,HEB,10,GUL,bot we ain people wa ton back an den git stroy
13556,HEB,10,GUL,we people wa trus god so dat e sabe we
13557,HEB,11,GUL,wen a poson da trus dat mean fa say e know fa sho dat e gwine git de ting wa e pit e haat pon
13558,HEB,11,GUL,an e know dat dem ting wa e ain see dey dey fa true
13559,HEB,11,GUL,now cause de people wa been lib way back dey beena trus god god say e heppy wid um
13560,HEB,11,GUL,cause we trus um god mek we ondastan dat de wod dem wa god been taak dey mek de wol so dem ting we da see dey come fom dem ting we ain see
13561,HEB,11,GUL,cause abel trus god e offa a betta sacrifice ta god mo betta den de one cain mek
13562,HEB,11,GUL,wen god say e heppy wid de sacrifice dat abel mek we know god say abel waak scraight wid um
13563,HEB,11,GUL,eben dough abel done dead we still da laan bout wa e mean fa trus god by how abel been trus um
13564,HEB,11,GUL,cause enoch trus god e ain dead
13565,HEB,11,GUL,stead ob dat god tek um op wen e still beena lib
13566,HEB,11,GUL,nobody ain shim gin cause god done tek um op
13567,HEB,11,GUL,wen enoch still been yah een dis wol fo god tek um op god say e heppy wid enoch
13568,HEB,11,GUL,ain nobody able fa please god ef e ain trus um
13569,HEB,11,GUL,cause dem wa come ta god haffa trus dat god dey an dat e gwine do plenty good ting fa dem people wa da saach fa um wid all dey haat
13570,HEB,11,GUL,cause noah trus god e pay tention wen god waan um bout ting wa gwine happen
13571,HEB,11,GUL,eben dough noah ain been see dem ting yet e done wa god tell um fa do
13572,HEB,11,GUL,cause noah trus god wod e mek one big boat so dat e an e fambly kin go eenside um an git sabe an de wata wa beena kiba de wol ain do um no haam
13573,HEB,11,GUL,so noah fait een god show dat de oda people een de wol beena do bad wen dey ain trus god
13574,HEB,11,GUL,an god say noah been a scraight poson cause noah trus god
13575,HEB,11,GUL,cause abraham trus god e done wa god tell um fa do wen god call um an sen um fa go ta de place wa god been promise fa gim
13576,HEB,11,GUL,abraham got op an gone dey eben dough e ain been know dat place weh e da gwine
13577,HEB,11,GUL,an cause abraham trus god e been a comeyah poson een dat lan wa god promise fa gim
13578,HEB,11,GUL,e lib dey een tent dem long wid isaac an jacob
13579,HEB,11,GUL,an god mek dat same promise ta dem
13580,HEB,11,GUL,abraham lib like a scranja dey cause e beena wait fa de city wa god been plan an build wa stanop scrong pon e foundation an wa ain neba gwine faddown
13581,HEB,11,GUL,cause abraham trus god e an sarah been able fa bon a chile ob dey own eben dough abraham been too ole an fo dat time sarah ain been able fa bon no chullun
13582,HEB,11,GUL,cause abraham trus god dat e gwine do wa e promise
13583,HEB,11,GUL,so den god gii dis one ooman eben dough e done ole a heapa granchullun chullun
13584,HEB,11,GUL,e gim so many til dey been like de staa dem een de sky an de sand pon de sea sho wa nobody kin count
13585,HEB,11,GUL,all dem people yah still beena lib een de way ob fait wen dey dead
13586,HEB,11,GUL,fo dey done dead dey ain git dem ting dat god promise um
13587,HEB,11,GUL,bot dey beena see fom faaway wa god been gwine gim an dey been heppy fa wa god promise um
13588,HEB,11,GUL,dey know an tell de people say dey scranja an comeyah people een dis wol
13589,HEB,11,GUL,de people wa taak like dat sho fa true dat dey beena look fa a country wa gwine blongst ta um
13590,HEB,11,GUL,fa sho dey ain beena tink bout de country dat dey come fom
13591,HEB,11,GUL,cause ef dey beena tink bout dat place dey been gwine git de chance fa go back dey
13592,HEB,11,GUL,stead ob dat dey been wahn a country dat mo betta den weh dey come fom
13593,HEB,11,GUL,dey been wahn a country dey een heaben
13594,HEB,11,GUL,so god ain shame ob um wen dey call um dey own god cause e done been mek a city ready fa um
13595,HEB,11,GUL,cause abraham trus god wen god test um e gree fa offa op isaac e onliest son fa sacrifice um ta god
13596,HEB,11,GUL,abraham been ready fa sacrifice isaac eben dough god been promise um bout isaac
13597,HEB,11,GUL,god promise um say isaac gwine hab de chullun wa gwine gii ya ya granchullun chullun
13598,HEB,11,GUL,abraham trus god dat ef isaac dead god able fa mek isaac lib gin
13599,HEB,11,GUL,an so we kin say eben dough isaac ain been dead den e stan like a poson wa done dead bot e come back ta abraham
13600,HEB,11,GUL,cause isaac trus god e tell jacob an esau say god gwine bless oona
13601,HEB,11,GUL,e beena taak bout de blessin dem wa dey gwine git later on
13602,HEB,11,GUL,cause jacob trus god e bless joseph son dem one by one wen de time come wen jacob been bout fa dead
13603,HEB,11,GUL,an at dat time dey e lean pon e waakin stick an e woshup god
13604,HEB,11,GUL,cause joseph trus god wen e been bout fa dead e taak bout de time wen de israel people gwine come outta egypt an joseph tell um wa dey oughta do wid e body atta e done dead
13605,HEB,11,GUL,cause moses fada an modda trus god dey hide moses way een dey house fa shree mont atta e bon cause dey see moses been a fine chile an dey ain been scaid fa broke de law wa de king pass wa say dey fa kill all dey son dem
13606,HEB,11,GUL,cause moses trus god atta e grow op e ain leh um call um de son ob king pharaoh daughta
13607,HEB,11,GUL,moses say e betta fa suffa long wid god people den fa mek merry da do bad ting wa ain gwine mek um glad fa long
13608,HEB,11,GUL,e mek op e mind dat ef people hole um cheap an mek um suffa fa sake ob christ de messiah dat way wot mo fa true den ef e git all de fine ting dem een egypt
13609,HEB,11,GUL,cause moses pit e haat pon de blessin wa e gwine git atta wile
13610,HEB,11,GUL,cause moses trus god e come outta egypt an e ain been scaid eben dough de king been too bex wid um
13611,HEB,11,GUL,e ain neba ton back
13612,HEB,11,GUL,e gone on like e able fa see god wen nobody else ain able fa shim
13613,HEB,11,GUL,cause moses trus god e keep de passoba feas an e chaage de israel people fa sprinkle de blood pon dey door so dat wen de det angel wa da kill de fusbon son come e ain gwine kill none ob de fusbon son ob de israel people
13614,HEB,11,GUL,cause de israel people trus god dey gone right shru de red sea jes like dey da waak pon dry groun
13615,HEB,11,GUL,bot wen pharoah aamy try fa cross oba dey all been drown een de wata
13616,HEB,11,GUL,cause de israel people trus god de wall wa been dey roun jericho faddown atta de israel people maach seben day roun um
13617,HEB,11,GUL,cause e trus god de screet ooman name rahab ain dead wen de israel people beena kill de jericho people wa ain do wa god tell um fa do
13618,HEB,11,GUL,rahab ain dead cause e been glad fa hide de scranja dem een e house wen dey come fom israel fa look oba de city
13619,HEB,11,GUL,well den a ain need fa say no mo ainty
13620,HEB,11,GUL,dey ain nuff time fa tell bout gideon barak samson jephthah david samuel an de prophet dem wa beena tell people god wod
13621,HEB,11,GUL,cause dey trus god wen dey fight ginst oda country dem dey been able fa win de waa
13622,HEB,11,GUL,dey done dem ting wa right een god eye an god gim wa e been promise fa gim
13623,HEB,11,GUL,cause dey trus god dey shet de lion mout so dey ain nyam um
13624,HEB,11,GUL,dey pit out de red hot fire dem an de flame ain do nottin ta um
13625,HEB,11,GUL,an god sabe um fom dey enemy dem wa wahn fa kill um wid dey sode
13626,HEB,11,GUL,dey ain been got no scrent bot god gim scrent
13627,HEB,11,GUL,god gim powa wen dey fight waa so dey win out oba de sodja dem ob oda country an mek um ron way
13628,HEB,11,GUL,an cause some de ooman dem trus god dey gone fa meet dey own people wa done dead an den git op fom mongst de dead an lib gin
13629,HEB,11,GUL,some oda people beena suffa plenty bad ting dat dey enemy done ta um
13630,HEB,11,GUL,dey beena suffa til dey dead bot dey ain neba say dey ain trus god so dat dey enemy dem gwine leh um go
13631,HEB,11,GUL,dey suffa all dat cause dey trus dat atta dey done dead dey gwine rise op fom mongst de dead people an lib gin da git life wa way mo betta den dey life yah
13632,HEB,11,GUL,de enemy dem ob some ob de people hole um cheap an beat um wid whip
13633,HEB,11,GUL,dey enemy tie op some ob um wid chain an pit um een de jailhouse
13634,HEB,11,GUL,dey stone some ob um til dey dead
13635,HEB,11,GUL,dey cut some een two an dey kill some wid dey sode
13636,HEB,11,GUL,dem people yah wa suffa so dey been people wa ain got nottin so dey beena waak roun da weah jes sheep skin an goat skin
13637,HEB,11,GUL,dey enemy mek um suffa an treat um too bad
13638,HEB,11,GUL,dey been good people too good fa dis wol yah dey beena wanda roun like scranja een de desat an de hill dem da lib een de cabe an een hole een de groun
13639,HEB,11,GUL,all dem people yah trus god an fa true god say e heppy wid um
13640,HEB,11,GUL,stillyet een dat time ain none ob um git wa god promise
13641,HEB,11,GUL,cause god done been plan fa do sompin way mo betta fa we
13642,HEB,11,GUL,e mek um so dat wen we jine togeda wid um den dey an we all two gwine be all god plan fa we fa be
13643,HEB,12,GUL,now den we hab a big crowd ob people all roun we wa done show how fa trus god
13644,HEB,12,GUL,so den we too mus git rid ob ebry bad ting wa da keep we fom trus god mo
13645,HEB,12,GUL,we mus git rid ob ebry sin wa da hole on tight ta we
13646,HEB,12,GUL,leh we ron de race wa dey fa we
13647,HEB,12,GUL,we mus dohn neba git weary long de way
13648,HEB,12,GUL,leh we look op ta jedus all de time cause e de one wa show we how fa trus god an e gwine hep we fa keep on da trus til we git fa be all e wahn we fa be
13649,HEB,12,GUL,e ain tek de shame ob e det pon de cross fa mean nottin cause e see de joy wa da wait fa um pon de oda side
13650,HEB,12,GUL,so now e da seddown pon de right han side ob god shrone
13651,HEB,12,GUL,oona mus study pon jedus an how e done beah op wen bad people fight ginst um an mek um suffa
13652,HEB,12,GUL,mus study pon um so dat oona ain gwine git weary an ready fa gii op
13653,HEB,12,GUL,oona beena fight ginst sin bot oona ain neba yet been haffa fight ginst um til ya shed ya blood
13654,HEB,12,GUL,oona fagit god wod weh e da courage oona ainty
13655,HEB,12,GUL,e call oona e chullun say me chile ya mus pay tention wen de lawd punish ya
13656,HEB,12,GUL,mus dohn gii op wen e buke ya
13657,HEB,12,GUL,cause de lawd da punish de one dat e lob
13658,HEB,12,GUL,e da punish de one dat e tek fa be e chile
13659,HEB,12,GUL,oona mus beah op wen oona da suffa
13660,HEB,12,GUL,wen god da punish oona dat show dat e tek oona fa be e own chullun
13661,HEB,12,GUL,ain no chile wa e fada ain punish wen e do bad ainty
13662,HEB,12,GUL,ef god ain punish oona like e punish all e chullun dat mean dat oona dem outside chullun
13663,HEB,12,GUL,oona ain e own chullun
13664,HEB,12,GUL,fodamo wen we fada dem een dis wol punish we we show um hona
13665,HEB,12,GUL,so e mo betta fa true ef we pit wesef onda we speritual fada so dat we git true life we fada een dis wol beena punish we like dey tink e right fa do
13666,HEB,12,GUL,an dey punish we fa jes a leetle time
13667,HEB,12,GUL,bot god da punish we fa hep we fa sho so dat we gwine waak scraight an be holy like e holy
13668,HEB,12,GUL,jurin de time wen we git punish we ain heppy
13669,HEB,12,GUL,e mek we sad
13670,HEB,12,GUL,bot later on dat punishment dey e gwine hep we wa git punish cause e gwine mek we laan fa waak scraight an lib peaceable
13671,HEB,12,GUL,so den ya mus dohn neba loss haat
13672,HEB,12,GUL,hice op ya aam wa da droop an mek ya wobbly knee scrong
13673,HEB,12,GUL,mus waak pon de scraight road so dat de one wa weak an cyahn waak good e ain gwine git wossa
13674,HEB,12,GUL,stead ob dat e gwine git mo scronga an be able fa waak scraight
13675,HEB,12,GUL,try fa lib peaceable wid all people an try fa lib a holy life wa show dat oona blongst ta god cause ain nobody neba gwine see de lawd ef e life ain holy like god own
13676,HEB,12,GUL,oona mus look out dat nobody ain gwine neba ton back so dat e ain git god blessin
13677,HEB,12,GUL,same way so look out dat nobody ain gwine ton bitta like a pison plant dat grow op all ob a sudden an kin spread e pison all roun
13678,HEB,12,GUL,cause dat kind ob poson dey da mek trouble fa oda people an spoil plenty people life
13679,HEB,12,GUL,look out dat nobody ain gwine staat fa lib a loose life
13680,HEB,12,GUL,same way so mus look out dat nobody neba stop fa gii hona ta god an ta wa blongst ta god
13681,HEB,12,GUL,dat how esau done wen jes fa git one ration ob food e gii way de blessin dat god been gwine gim cause e been de fusbon son ob e fambly
13682,HEB,12,GUL,oona know dat atta dat wen esau wahn e fada fa gim dat blessin e fada ain gim
13683,HEB,12,GUL,cause esau ain neba find no way fa change wa e done done eben dough e try so haad fa git dat blessin dat e beena cry
13684,HEB,12,GUL,oona ain come ta a mountain dat oona kin tetch like wen de israel people come close ta mount sinai
13685,HEB,12,GUL,dat time dey fire beena bun pon de mountain an de place been daak roun um
13686,HEB,12,GUL,dey ain been no light dey an a big breeze beena blow
13687,HEB,12,GUL,dey yeh a trumpet blow loud an god boice da taak ta um
13688,HEB,12,GUL,wen de people yeh god boice dey beg say dey ain wahn fa yeh e boice no mo
13689,HEB,12,GUL,cause dey ain been able fa beah wa god chaage um fa do wen e tell um say mus dohn nottin tetch dat mountain dey not eben a animal
13690,HEB,12,GUL,ef eben a animal tetch um oona mus chunk stone pon um til e dead
13691,HEB,12,GUL,wa dey see dey een dat mountain mek um so scaid dat moses say dat mek me so scaid til me body da tremble
13692,HEB,12,GUL,steada dat oona done come ta mount zion
13693,HEB,12,GUL,oona done come ta de city weh god de one wa da gii life da lib
13694,HEB,12,GUL,dat de jerusalem wa dey een heaben
13695,HEB,12,GUL,a whole heapa angel geda dey
13696,HEB,12,GUL,oona done come ta de choch ob de fusbon chullun wa da folla christ
13697,HEB,12,GUL,god done write dey name een e book een heaben
13698,HEB,12,GUL,oona done come ta god wa da jedge all an oona come fa be wid dem people wa scraight een god eye dem wa god done mek dey life fa be jes wa e oughta be
13699,HEB,12,GUL,oona done come ta jedus wa de middleman fa mek a nyew cobnant twix god an e people
13700,HEB,12,GUL,an oona come ta de blood ob jedus wa da wash way we sin
13701,HEB,12,GUL,de blood ob abel ain been able fa do dat
13702,HEB,12,GUL,so den look out dat oona ain close oona yea ta de one wa da taak ta oona
13703,HEB,12,GUL,de people ob israel done close dey yea ta de one wa beena waan um een dis wol an cause ob dat dey ain been able fa scape
13704,HEB,12,GUL,now ef dey ain been able fa scape fa true we ain gwine scape ef we ton way fom de one wa da waan we fom heaben god boice mek de groun shake een dat time way back dey
13705,HEB,12,GUL,bot now e promise say one mo time gin a gwine shake de groun an a gwine shake de heaben too
13706,HEB,12,GUL,wen god say one mo time gin dat show dat e gwine tek way all dem ting wa e done mek dem ting wa kin git shake op
13707,HEB,12,GUL,e gwine do dat so dat dem ting wa ain able fa shake op dey gwine las faeba
13708,HEB,12,GUL,so den leh we tell god tankya cause e da gii we de right fa rule wid um
13709,HEB,12,GUL,an ain no way dat kin git shake op
13710,HEB,12,GUL,leh we tell god tankya an woshup um een a way wa gwine please um
13711,HEB,12,GUL,leh we show um hona fa true
13712,HEB,12,GUL,cause we god e like a fire wa da bun op all ting
13713,HEB,13,GUL,oona mus keep on da lob oona christian bredren
13714,HEB,13,GUL,an mus dohn fagit fa gii a haaty welcome ta de comeyah people wa come ta oona
13715,HEB,13,GUL,some people beena gii a haaty welcome ta comeyah people an dey ain know dat some ob um wa come ta um been angel
13716,HEB,13,GUL,memba fa hep de people wa dey een de jailhouse jes as ef oona been dey een de jailhouse wid um too
13717,HEB,13,GUL,an oona oughta memba dem wa da suffa jes as ef oona beena suffa an feel de pain een oona own body
13718,HEB,13,GUL,leh all people spec de marry life
13719,HEB,13,GUL,de husban mus dohn sleep wid noda ooman an de wife mus dohn sleep wid noda man
13720,HEB,13,GUL,god gwine jedge dem wa lib loose life
13721,HEB,13,GUL,e gwine jedge ebrybody wa da sleep wid a poson wa ain e own wife or husban
13722,HEB,13,GUL,stay way fom de lob ob money
13723,HEB,13,GUL,mus be sattify wid wa oona got cause god say a ain neba gwine lef ya
13724,HEB,13,GUL,a gwine stay wid ya all de time fa hep ya
13725,HEB,13,GUL,dat mek we know fa sho wa we da taak bout wen we say de lawd de one wa da hep me
13726,HEB,13,GUL,ain nottin gwine mek me scaid
13727,HEB,13,GUL,cause ain nobody got mo powa fa do me bad ainty
13728,HEB,13,GUL,mus dohn fagit dem people wa been oona leada dem wa beena tell oona god wod
13729,HEB,13,GUL,study oona head bout wa beena happen cause ob de way dey beena lib
13730,HEB,13,GUL,an trus god jes like dey beena trus um
13731,HEB,13,GUL,jedus christ de same taday jes like e been yestiddy an e gwine be jes de same faeba
13732,HEB,13,GUL,e ain neba gwine change
13733,HEB,13,GUL,mus dohn leh all kind ob scrange ting wa people laan oona ton oona fom de true way
13734,HEB,13,GUL,wen god blessin da mek we haat scrong an courage we dat good fa true
13735,HEB,13,GUL,bot wen we da folla rule bout wa ting we oughta nyam dat ain wot nottin ta we
13736,HEB,13,GUL,dat ain hep de people wa nyam dat way none tall
13737,HEB,13,GUL,de jew priest dem wa da wok een de jew tent dey ain got no right fa nyam none ob de sacrifice pon we alta
13738,HEB,13,GUL,de head man ob de jew priest dem e da bring de animal blood ta de alta een god house fa offa um op dey fa a sacrifice fa tek way people sin
13739,HEB,13,GUL,bot de animal dem wa dey kill dey bun um all op outside way fom weh people lib
13740,HEB,13,GUL,same way so jedus too suffa an dead way fom weh people lib outside de city gyate so dat e kin gii e own blood fa tek way de people sin
13741,HEB,13,GUL,so den fa true leh we come out fom weh people dey an go ta jedus
13742,HEB,13,GUL,wid um leh we beah e shame wa e suffa pon de cross
13743,HEB,13,GUL,cause yah een dis wol we ain got no city wa gwine las
13744,HEB,13,GUL,we da look fa de city weh we gwine lib bye an bye
13745,HEB,13,GUL,so den shru jedus leh we praise god all de time
13746,HEB,13,GUL,wen we da praise god shru jedus we da offa op a sacrifice ta god
13747,HEB,13,GUL,dat we offrin wa we bring ta god wen we da praise um wa say we blongst ta jedus
13748,HEB,13,GUL,mus dohn fagit fa do good an fa hep one noda cause dem de kind ob sacrifice wa da please god
13749,HEB,13,GUL,oona mus do wa oona leada dem tell oona fa do an pit oonasef onda um
13750,HEB,13,GUL,dey da watch oba oona cause dey gwine haffa taak ta god bout how dey done
13751,HEB,13,GUL,mus do wa dey tell oona fa do so dat dey gwine be heppy fa do dey wok
13752,HEB,13,GUL,bot ef oona ain do wa dey say dey wok gwine gim a hebby haat an dat ain gwine hep oona none tall
13753,HEB,13,GUL,pray ta god fa we
13754,HEB,13,GUL,we know fa sho dat we done do all dat we know we oughta do
13755,HEB,13,GUL,cause we wahn fa do wa right een ebry way
13756,HEB,13,GUL,a da beg oona eben mo fa pray fa me so dat a kin come back ta oona soon
13757,HEB,13,GUL,de god ob peace done mek we lawd jedus git op fom mongst de dead an lib gin
13758,HEB,13,GUL,fa true jedus de head shephud ob de sheep cause e done dead fa we an e blood done mek sho dat de cobnant wa god mek wid we gwine las faeba
13759,HEB,13,GUL,a da pray dat god gii oona ebry good ting oona need fa do wa e wahn oona fa do
13760,HEB,13,GUL,an a da pray dat god mek de powa ob jedus christ wok een oona so dat oona gwine be wa e wahn oona fa be
13761,HEB,13,GUL,leh de people gii glory ta jedus christ faeba an eba amen
13762,HEB,13,GUL,me christian bredren a da beg oona say mus dohn hurry shru me letta
13763,HEB,13,GUL,pay mind fa true ta wa a da courage oona fa do cause dis letta wa a write oona ain long
13764,HEB,13,GUL,a wahn oona fa know dey done leh we broda timothy outta de jailhouse
13765,HEB,13,GUL,ef e come soon nuff a gwine bring um wid me wen a come fa see oona
13766,HEB,13,GUL,greet all oona leada een de choch fa me an all god people dey
13767,HEB,13,GUL,we christian bredren fom italy da greet oona
13768,HEB,13,GUL,a pray dat god gwine bless all ob oona
13769,HEB,13,GUL,amen
13770,JAS,1,GUL,dis letta yah fom james wa da wok fa god an fa we lawd jedus christ
13771,JAS,1,GUL,a james da greet all ob oona ob de tweb tribe dem wa da lib scatta all oba de wol way
13772,JAS,1,GUL,me christian bredren wen all kind ob ting come wa mek oona suffa mus ondastan dat oona oughta be full op wid joy
13773,JAS,1,GUL,cause oona know dem ting dey come fa test oona fait
13774,JAS,1,GUL,an dat mek oona mo able fa beah all ting wa come oona way
13775,JAS,1,GUL,mus keep on da beah op onda mo an mo so dat oona gwine be jes wa god wahn oona fa be een ebry way an oona ain gwine be nottin less den god wahn oona fa be
13776,JAS,1,GUL,ef one ob oona hab need fa mo sense bout sompin leh um aks god an god gwine gim
13777,JAS,1,GUL,cause god da gii wid open han ta all people an e heppy fa do dat
13778,JAS,1,GUL,e ain gwine find no fault wid um
13779,JAS,1,GUL,bot wen one ob oona aks god fa sompin dat one haffa bleebe dat god gwine gim wa e aks fa
13780,JAS,1,GUL,e mus dohn doubt none tall
13781,JAS,1,GUL,cause de one wa da doubt e jes like de swellin wata wen de wind da blow an toss um all roun
13782,JAS,1,GUL,dat one wa da doubt ain steady eben a leetle bit
13783,JAS,1,GUL,an dat poson dey oughta know de lawd ain gwine gim nottin tall
13784,JAS,1,GUL,cause e jes a hypicrit an e da change e mind een all de way e da gwine
13785,JAS,1,GUL,de christian broda wa ain got nottin mus be heppy wen god mek um mo high op
13786,JAS,1,GUL,an de christian wa got plenty ting e oughta be heppy wen god bring um low
13787,JAS,1,GUL,cause e ain gwine las jes like a fine wile flowa wa ain las long tall
13788,JAS,1,GUL,de hot sun kin come an bun de plant
13789,JAS,1,GUL,den de plant widda an de flowa faddown an dey ain no fine flowa no mo
13790,JAS,1,GUL,same way so de one wa got plenty ting e gwine pass oba wiles e da go bout e bidness
13791,JAS,1,GUL,de poson wa ain stop fa trus god wen trial come ta um an wa able fa beah um e bless fa true
13792,JAS,1,GUL,cause wen e still stanop scronga fa god atta dat trial god gwine gim de true life wa ain gwine neba end
13793,JAS,1,GUL,dat de life wa god promise dem wa lob um
13794,JAS,1,GUL,wen trial come ta ya an ya wahn fa sin ya mus dohn say god da sen dis trial fa mek me sin
13795,JAS,1,GUL,cause god ain neba wahn fa do nottin ebil an e ain neba do nottin fa mek nobody wahn fa sin
13796,JAS,1,GUL,de ebil ting dat somebody study pon an wahn een e own haat dat wa ketch um an mek um wahn fa sin
13797,JAS,1,GUL,den wen e gii een an mek op e mind fa do dat ebil ting wa e wahn een e haat e do dat sin
13798,JAS,1,GUL,an wen e keep on da sin den dat sin gwine mek um dead faeba
13799,JAS,1,GUL,me deah christian bredren mus dohn leh nobody fool oona
13800,JAS,1,GUL,god de one dat gii we all dem ting wa good fa true an wa betta mo den all
13801,JAS,1,GUL,dem ting wa good fa true come fom we fada god ob all light wa mek de sun de moon an de staa dem
13802,JAS,1,GUL,god ain neba change an e ain neba gwine ton way fom we an lef we een de daak atta e done mek e light shine pon we
13803,JAS,1,GUL,god esef plan fa mek e wod wa true gii we dis nyew life so dat we kin be a kind ob fus fruit ob all wa e mek
13804,JAS,1,GUL,me deah christian bredren mus dohn fagit dis all ob oona oughta be ready fa yeh bot oona oughta tek time fo oona taak
13805,JAS,1,GUL,an mus dohn git bex too quick
13806,JAS,1,GUL,cause wen somebody git bex dat ain gwine bring bout wa scraight een god eye
13807,JAS,1,GUL,so den mus shrow way all dem bad ting oona da do an all de ebil outta oona life
13808,JAS,1,GUL,pit oonasef onda god fa do wa e wahn
13809,JAS,1,GUL,an leh de wod wa god plant een oona haat lib een oona cause e wod got powa fa sabe oona
13810,JAS,1,GUL,mus do wa god wod say
13811,JAS,1,GUL,ef ya jes yeh god wod bot ain do wa e tell ya fa do ya da fool yasef
13812,JAS,1,GUL,de one wa yeh god wod an ain do wa god tell um e same like somebody wa look at esef een a lookin glass an see wa e look like
13813,JAS,1,GUL,bot wen e done look at esef een de lookin glass e go pon e way an right way fagit how e look
13814,JAS,1,GUL,bot god wod dat de law wa right fa all people an wa mek we free
13815,JAS,1,GUL,ef we study pon um an pit all we haat pon wa e da laan we an ef we ain jes yeh um an den fagit wa we yeh ef we keep on da do wa dat law say den god gwine bless we een wa we da do
13816,JAS,1,GUL,ef one ob oona tink e da do all wa god wahn um fa do an stillyet e onrabble e mout e da fool esef
13817,JAS,1,GUL,wa dat one da do fa god ain wot nottin
13818,JAS,1,GUL,de one wa da do wa god wahn e da hep de chullun wa ain got no modda needa no fada
13819,JAS,1,GUL,e da hep de wida ooman dem wen dey da suffa
13820,JAS,1,GUL,e keep way fom de bad ting dem een dis wol
13821,JAS,1,GUL,de one wa da do dat e da do wa good fa true an e clean een we fada god eye
13822,JAS,2,GUL,me christian bredren oona bleebe fa true pon we lawd jedus christ de lawd ob glory
13823,JAS,2,GUL,so den mus dohn treat one poson mo betta den noda cause ob how ya see de poson
13824,JAS,2,GUL,sposin oona da meet togeda fa woshup an two man come een
13825,JAS,2,GUL,one dem man e da weah gole ring an hab on fine cloes
13826,JAS,2,GUL,de oda man ain got nottin
13827,JAS,2,GUL,e da weah ragitty cloes
13828,JAS,2,GUL,oona gii haaty welcome ta de man wa dress een fine cloes an tell um say come seddown yah op een de bes place
13829,JAS,2,GUL,bot oona tell de man wa ain got nottin say go stanop yonda or come seddown yah pon de flo ef ya do like dat ya da sin fa sho cause ya ain treat all people de same way an ya da wide op de people one ginst noda
13830,JAS,2,GUL,oona da jedge one noda coddin ta de ebil ting dem oona tink een oona haat
13831,JAS,2,GUL,me deah christian bredren listen ta me de people wa ain got nottin een dis wol god done pick dem fa be rich een fait an fa be wid god weh e da rule jes like e promise fa do fa all dem wa lob um
13832,JAS,2,GUL,bot oona treat de po people like dey ain wot nottin de people wa got plenty ting dey da mek oona do wa dey say ainty
13833,JAS,2,GUL,dey da mek oona go fo de jedge ainty
13834,JAS,2,GUL,fa true dey da shrow slam an sult de good name ob jedus christ
13835,JAS,2,GUL,an dat de name wa god been tek fa mek oona be e own people
13836,JAS,2,GUL,oona da do de right ting ef oona do wa de law een god book say
13837,JAS,2,GUL,e tell we say mus lob ya neighba jes like ya lob yasef
13838,JAS,2,GUL,bot ef oona treat one poson mo betta den noda poson by how de poson look oona sin
13839,JAS,2,GUL,an de law condemn oona say oona broke de law
13840,JAS,2,GUL,ef somebody da do all wa god law say cep e broke jes one paat ob de law e guilty as dat poson wa broke all paat ob de law
13841,JAS,2,GUL,god wa say ya mus dohn sleep wid noda man wife e de same god wa say too ya mus dohn kill nobody
13842,JAS,2,GUL,so den eben ef ya ain sleep wid noda man wife ef ya kill somebody ya done broke de law
13843,JAS,2,GUL,tek cyah den dat oona da taak an oona da do right jes like people oughta do dat god gwine jedge coddin ta de law wa da mek people free
13844,JAS,2,GUL,ef a poson ain got no mussy pon noda poson god ain gwine gii dat poson no mussy wen e jedge um
13845,JAS,2,GUL,bot mussy da win out oba jedgiment
13846,JAS,2,GUL,me christian bredren e ain mean nottin ef somebody say e trus god bot wa e do ain show dat e trus um
13847,JAS,2,GUL,ef e trus god an e ain da do nottin wa show e trus um dat ain gwine sabe um ainty
13848,JAS,2,GUL,sposin one ob oona christian broda or sista ain got de cloes dem e need fa weah an ain got nuff food fa nyam ebry day
13849,JAS,2,GUL,ef one ob oona tell um say go an god bless ya keep waam an nyam nuff bot e ain gim nottin wa e need fa e body dem wod ain mean nottin well den dat so e stan wen somebody trus god
13850,JAS,2,GUL,ef e jes taak da say e trus god de fait ob dat poson wa da say e trus god cyahn do nottin
13851,JAS,2,GUL,e fait dead
13852,JAS,2,GUL,bot somebody gwine say one poson trus god
13853,JAS,2,GUL,noda one da do good ting dem
13854,JAS,2,GUL,a ansa dat one say show me how somebody kin trus god an stillyet e ain do nottin fa show e trus god
13855,JAS,2,GUL,bot wa a da do dat gwine show dat a trus god
13856,JAS,2,GUL,ya bleebe dat dey jes one god
13857,JAS,2,GUL,ya right bot eben de ebil sperit dem bleebe dat an dat mek um tremble cause dey scaid ob um
13858,JAS,2,GUL,ya fool ya wahn me fa show ya ainty
13859,JAS,2,GUL,ef ya trus god bot ya ain da do nottin dat show ya trus um ya fait ain mean nottin
13860,JAS,2,GUL,ya memba bout we ole people leada name abraham
13861,JAS,2,GUL,wa mek all ting right twix abraham an god
13862,JAS,2,GUL,all ting been mek right twix abraham an god cause e done wa god tell um fa do
13863,JAS,2,GUL,e tek e son isaac fa go sacrifice um pon de alta
13864,JAS,2,GUL,so den ya see dat abraham beena trus god an e done wa god tell um fa do too
13865,JAS,2,GUL,an cause ob wa abraham done e been able fa trus god mo den all jes like god wahn um fa do
13866,JAS,2,GUL,an dat happen jes like dey write een god book say abraham trus god an cause ob dat all ting been mek scraight twix esef an god
13867,JAS,2,GUL,an god say abraham me fren
13868,JAS,2,GUL,so den ya see dat god mek all ting right twix a poson an esef wen dat poson da do right
13869,JAS,2,GUL,e ain jes cause de poson trus god an ain do nottin
13870,JAS,2,GUL,same way so rahab de screet ooman dat lib loose life e been hide de jew messenja dem wa come fa spy an hep um pass noda way fa git way fom dey enemy
13871,JAS,2,GUL,cause ob wa rahab done god say all ting been mek right twix rahab an esef ainty
13872,JAS,2,GUL,so den jes like a poson body done dead wen dey ain no sperit een um same way so a poson wa say e trus god bot e ain do ting wa show e trus um dat poson fait dead
13873,JAS,3,GUL,me christian bredren jes a few ob oona oughta be teacha
13874,JAS,3,GUL,cause oona know god gwine jedge we wa da laan oda people mo scronga den e gwine jedge oda people
13875,JAS,3,GUL,we all da do plenty ting wa ain right
13876,JAS,3,GUL,bot de one wa neba say nottin wa ain right dat one ain do nottin wa ain right
13877,JAS,3,GUL,e able fa trol all paat ob esef
13878,JAS,3,GUL,we kin pit a leetle iron bit eenta de hoss mout fa mek um pay we mind
13879,JAS,3,GUL,dat way we mek um go wehsoneba we wahn um fa go
13880,JAS,3,GUL,study pon dem ship dey een de wata
13881,JAS,3,GUL,dey big an de big breeze kin tek um all oba de place
13882,JAS,3,GUL,bot jes a leeleetle rudda wa dey pit onda de ship da trol um an mek um go ta wasoneba side de ship pilot wahn fa mek um go
13883,JAS,3,GUL,same way so we mout a small paat ob we body bot e kin brag bout plenty big ting
13884,JAS,3,GUL,leh we study pon how jes a leeleetle spark ob fire da mek a big forest bun we mout e a fire
13885,JAS,3,GUL,e a wol ob ebil
13886,JAS,3,GUL,e jes one paat ob we body bot e da mek all we body bad
13887,JAS,3,GUL,we mout da staat fire wa stroy we fom de time wen we bon til we dead
13888,JAS,3,GUL,dem bad ting wa come outta we mout dey come outta hell esef
13889,JAS,3,GUL,people able fa trol all kind ob animal an bod all kind ob reptile an ting wa lib een de sea
13890,JAS,3,GUL,bot ain nobody able fa trol e mout
13891,JAS,3,GUL,we mout a ebil ting wa ain neba stop wen we da taak bad jes like a snake wa full op wid pison wa da kill
13892,JAS,3,GUL,one time wid we mout we kin praise we lawd an fada god an noda time we kin bad mout people wa god mek fa be like esef
13893,JAS,3,GUL,wid dis same mout yah we praise god an we bad mout people
13894,JAS,3,GUL,me christian bredren e ain oughta be like dat
13895,JAS,3,GUL,oona ain gwine git fresh wata wa taste fine an bad wata wa taste ob salt outta de same well ainty
13896,JAS,3,GUL,me bredren fa true a fig tree cyahn beah no olib
13897,JAS,3,GUL,a grapewine cyahn beah no fig
13898,JAS,3,GUL,same way so fresh wata cyahn come outta salt wata well
13899,JAS,3,GUL,who dat mongst oona dey wa got sense an ondastan plenty ting
13900,JAS,3,GUL,leh um waak scraight an do good
13901,JAS,3,GUL,an e mus dohn be proud
13902,JAS,3,GUL,e oughta do all ting wid sense
13903,JAS,3,GUL,wen e lib like dat dat gwine show dat e got sense an e da ondastan
13904,JAS,3,GUL,bot ef ya got de big eye an ya jes da wahn all ting fa yasef ya mus dohn brag da say ya good an got sense
13905,JAS,3,GUL,cause ef ya do so ya ain taak true
13906,JAS,3,GUL,e ain god wa gii people dis kind ob sense yah
13907,JAS,3,GUL,dat dis wol kinda sense
13908,JAS,3,GUL,e ain got nottin fa do wid god
13909,JAS,3,GUL,e come fom de debil
13910,JAS,3,GUL,cause wensoneba people got de big eye an dey jes da wahn all ting fa deysef oona ain gwine find no peace dey an people gwine do wasoneba dey wahn fa do
13911,JAS,3,GUL,dey gwine do all kind ob ebil ting
13912,JAS,3,GUL,bot de one wa got de sense wa god gii e got a clean haat fom god
13913,JAS,3,GUL,dat de fus ting
13914,JAS,3,GUL,de one wa got dat kind ob sense dey e lob peace an e like fa hep people an e pay mind ta um
13915,JAS,3,GUL,all de time e mussyful an da do plenty good
13916,JAS,3,GUL,all e haat dey fa god
13917,JAS,3,GUL,e ain no hypicrit
13918,JAS,3,GUL,de people wa da mek peace dey like a faama wa da plant seed fa peace
13919,JAS,3,GUL,an dis seed yah gwine beah a heapa good een people haat
13920,JAS,4,GUL,wa ting mek oona fight an aagy mongst oonasef
13921,JAS,4,GUL,de ting dem wa dey eenside oona haat ting wa oona wahn fa sattify oonasef dey da fight eenside oona an da mek oona fight an aagy wid one noda
13922,JAS,4,GUL,oona wahn sompin bot oona ain got um so oona kill noda poson an oona git de big eye
13923,JAS,4,GUL,bot oona cyahn git wa oona wahn
13924,JAS,4,GUL,oona aagy an fight one noda
13925,JAS,4,GUL,oona ain got wa oona wahn cause oona ain aks god fa gim ta oona
13926,JAS,4,GUL,ya kin aks god fa sompin an god ain gim ta ya cause de reason wa mek ya aks ain right
13927,JAS,4,GUL,ya aks fa dem ting wa ya wahn fa sattify yasef no mo
13928,JAS,4,GUL,ya like a ooman wa ain scraight wid e husban
13929,JAS,4,GUL,oona ton way fom god
13930,JAS,4,GUL,fa sho oona know dat wen oona lob de ting dem wa dey een de wol dat gwine mek oona god enemy ainty
13931,JAS,4,GUL,de one wa mek op e mind fa go atta dem ting een de wol e da mek esef god enemy
13932,JAS,4,GUL,oona mean fa say e fa nottin god book tell we say de sperit wa god pit eenside we e wahn we jes fa esef
13933,JAS,4,GUL,bot de blessin wa god gii we dat mo scronga
13934,JAS,4,GUL,dat wa mek um write een god book say god da set esef ginst proud people wa go dey own way bot e da bless dem wa tek low an leh god tek um een e way
13935,JAS,4,GUL,so den pit yasef onda god fa do wa e wahn
13936,JAS,4,GUL,stanop an fight de debil an e gwine ron way fom ya
13937,JAS,4,GUL,come close ta god an e gwine come close ta ya
13938,JAS,4,GUL,oona wa beena sin oona mus wash ya han dem clean fom sin
13939,JAS,4,GUL,oona people wa wahn fa lob bof de wol an god mus clean all dem bad ting outta oona haat
13940,JAS,4,GUL,memba dem bad ting oona beena do an be saary an cry
13941,JAS,4,GUL,mus stop fa laugh an staat fa cry
13942,JAS,4,GUL,oona ain oughta be heppy
13943,JAS,4,GUL,oona oughta be too saary
13944,JAS,4,GUL,pit yasef onda de lawd an do wa e wahn an e gwine lif ya op
13945,JAS,4,GUL,me christian bredren mus dohn taak bad bout one noda
13946,JAS,4,GUL,de one wa da taak bad bout e broda or jedge um dat one dey da taak bad bout god law an e da jedge dat law
13947,JAS,4,GUL,ef ya jedge god law dat mean fa say ya ain da do wa god law tell ya fa do no mo
13948,JAS,4,GUL,steada dat oona de jedge ob god law
13949,JAS,4,GUL,god de onliest lawgiba an jedge
13950,JAS,4,GUL,jes god got powa fa sabe people or fa stroy um
13951,JAS,4,GUL,oona ain got no right fa jedge oda people
13952,JAS,4,GUL,now listen op
13953,JAS,4,GUL,a da taak ta oona wa da say taday or demarra a gwine go ta dat town yonda or ta dat one oba dey
13954,JAS,4,GUL,a gwine go trade oba dey an mek me some money
13955,JAS,4,GUL,bot oona ain eben know wa gwine happen demarra
13956,JAS,4,GUL,cause wa ya life
13957,JAS,4,GUL,ya life jes like fog wa dey dey one minute an de oda minute e done gone
13958,JAS,4,GUL,wen oona wahn fa taak bout wa oona gwine do oona oughta say ef god spare me life a ain gwine dead an we gwine do dis ting yah or dat ting dey
13959,JAS,4,GUL,bot now fa true oona taak high an brag bout wa oona gwine do demarra
13960,JAS,4,GUL,all biggity taak like dat e ebil
13961,JAS,4,GUL,so den ef somebody know wa right fa do an e ain do um dat one dey da sin
13962,JAS,5,GUL,oona wa got plenty ting listen ta wa a gwine tell ya now
13963,JAS,5,GUL,oona oughta cry tommuch cause ob de suffrin wa da come pon oona de heapa ting wa oona got dey done rot way an de mot dem nyam op oona cloes
13964,JAS,5,GUL,oona gole an silba done been kiba wid rust
13965,JAS,5,GUL,an dat rust gwine condemn oona an gwine nyam op oona body jes like a fire kin do
13966,JAS,5,GUL,oona done sto op plenty ting een dis wol wa gwine end
13967,JAS,5,GUL,look yah oona ain pay de people dem wa beena wok pon oona faam
13968,JAS,5,GUL,listen ta dem da cry out ginst oona dem wa beena geda crop da cry out
13969,JAS,5,GUL,an god wa got powa oba all e done yeh dey cry
13970,JAS,5,GUL,oona life been full op wid all kinda fine ting dat oona been wahn an got een de wol an oona beena do all wa oona wahn fa do
13971,JAS,5,GUL,all dem ting yah wa oona got fa oonasef dey mek oona like cow wa done fat ready fa git kill
13972,JAS,5,GUL,oona done condemn an kill people wa ain done nottin wrong an ain fight ginst oona
13973,JAS,5,GUL,me christian bredren beah op onda all oona trouble da wait til de lawd come back
13974,JAS,5,GUL,memba how de faama kin wait fom wen e plant de seed een de groun til de time come fa haabis e walyable crop
13975,JAS,5,GUL,e kin beah ebryting da wait fa de rain fa come een de fall an een de spring time
13976,JAS,5,GUL,same way so oona mus beah op onda ebryting an wait
13977,JAS,5,GUL,mus dohn neba gii op cause de time da come soon wen de lawd gwine come back
13978,JAS,5,GUL,me christian bredren mus dohn grumble bout one noda so dat god ain gwine jedge oona
13979,JAS,5,GUL,de jedge gwine come right way
13980,JAS,5,GUL,e da stan een de doormout
13981,JAS,5,GUL,me christian bredren memba de prophet dem wa beena taak de wod ob de lawd
13982,JAS,5,GUL,dey beena suffa plenty bot dey beah all dey fliction
13983,JAS,5,GUL,we say god bless um cause dey ain gii op
13984,JAS,5,GUL,oona yeh how job beena beah a heapa suffrin an oona know how de lawd come bless um at las
13985,JAS,5,GUL,cause de lawd full op wid mussy fa we an e wahn fa hep we
13986,JAS,5,GUL,me bredren mo den all a wahn oona fa know wen oona promise sompin mus dohn mek no wow da say a sweah by heaben or a sweah by dis wol
13987,JAS,5,GUL,mus dohn sweah by nottin wen oona promise sompin
13988,JAS,5,GUL,stead ob dat ef oona gree ta sompin oona oughta say yeah
13989,JAS,5,GUL,an ef oona ain gree oona oughta say no den god ain gwine condemn oona
13990,JAS,5,GUL,ef one ob oona da suffa leh um aks god fa hep um
13991,JAS,5,GUL,ef one ob oona heppy leh um sing leh um sing praise ta god
13992,JAS,5,GUL,ef one ob oona sick leh um aks fa de choch elda dem
13993,JAS,5,GUL,leh um come pray oba um an naint um wid oll een de name ob de lawd
13994,JAS,5,GUL,an ef dey trus god dat e gwine ansa dey pray dat sick poson gwine git well
13995,JAS,5,GUL,god gwine mek um well gin
13996,JAS,5,GUL,an ef dat poson beena sin god gwine paadon um
13997,JAS,5,GUL,so den tell one noda de sin dem wa oona done an be saary cause ob um an pray fa one noda so dat god gwine mek oona well
13998,JAS,5,GUL,de one wa da waak scraight wid god e pray got great powa an god gwine ansa um fa sho
13999,JAS,5,GUL,elijah been a man like wesef
14000,JAS,5,GUL,e pray wid all e haat dat god ain gwine leh no rain come
14001,JAS,5,GUL,an e ain rain none tall pon de groun dey fa shree yeah an six mont
14002,JAS,5,GUL,den wen elijah pray gin an aks god fa sen rain de rain come down an de plant dem staat fa grow crop gin
14003,JAS,5,GUL,me bredren ef one ob oona da wanda way fom god true way an den noda one ob oona bring um back oona kin know de one wa bring one sinna back ta god way an hep um ton fom do bad dat poson da sabe de sinna soul fom det an god gwine paadon plenty sin
14004,1PE,1,GUL,a peter a postle ob jedus christ da write ta oona wa god done pick
14005,1PE,1,GUL,oona been scatta all oba de arie dem call pontus an galatia an cappadocia an asia an bithynia
14006,1PE,1,GUL,oona da lib like comeyah people een all dem arie oba deyso
14007,1PE,1,GUL,we fada god done pick oona jes like e done beena plan
14008,1PE,1,GUL,an god sperit mek oona fa be god own holy people so dat oona gwine do wa jedus christ tell oona fa do
14009,1PE,1,GUL,an de blood ob jedus wa e gii wen e dead pon de cross dat gwine mek oona clean een god eye
14010,1PE,1,GUL,a da pray dat god bless oona mo an mo an full op oona haat wid peace
14011,1PE,1,GUL,leh we praise de god de fada ob we lawd jedus christ god sho nuff hab mussy pon we an e mek jedus christ git op fom mongst de dead people an lib gin fa gii we nyew life
14012,1PE,1,GUL,dat mek we lib full op wid hope cause we got life wa ain neba gwine end
14013,1PE,1,GUL,an so we da look fa git de great ting dem wa god promise e chullun
14014,1PE,1,GUL,e da keep um een heaben fa oona
14015,1PE,1,GUL,dem ting gwine las faeba an eba
14016,1PE,1,GUL,dey ain neba gwine be ruint
14017,1PE,1,GUL,an dey ain neba gwine change
14018,1PE,1,GUL,cause oona trus een god e gwine keep oona safe wid e powa
14019,1PE,1,GUL,e da keep oona safe til dat sabation come ta oona wa god been mek ready an wa e gwine show ta oona een de las day
14020,1PE,1,GUL,cause ob dis oona rejaice eben ef now fa a leetle wile all kind ob test da mek oona suffa
14021,1PE,1,GUL,dem test come fa show dat oona trus een jedus christ
14022,1PE,1,GUL,people pit gole wa dey kin stroy eenta de fire fa test um an bun off all dat ain gole fa true
14023,1PE,1,GUL,same way so oona fait wa walyable way mo den gole
14024,1PE,1,GUL,dem trouble wa da mek oona suffa so dey come fa test oona fait so oona kin show dat oona ain neba gwine stop fa trus een christ
14025,1PE,1,GUL,an ef oona neba stop trus fa true dat gwine bring praise an glory an hona wen de day come dat jedus gwine come mek all people shim
14026,1PE,1,GUL,oona ain neba see jedus
14027,1PE,1,GUL,stillyet oona lob um
14028,1PE,1,GUL,oona ain shim now
14029,1PE,1,GUL,stillyet oona bleebe pon um
14030,1PE,1,GUL,an oona got joy full op wid glory
14031,1PE,1,GUL,oona got sommuch joy dat oona ain able fa find nuff wod fa tell bout um
14032,1PE,1,GUL,cause now oona da reach wa ya done set ya haat pon
14033,1PE,1,GUL,god da sabe oona soul
14034,1PE,1,GUL,de prophet dem beena taak fohan bout dis sabation dis blessin yah wa god been plan fa gii oona
14035,1PE,1,GUL,dey beena study pon um good fashion an tek time fa look good fa know bout um
14036,1PE,1,GUL,christ sperit been dey eenside dem prophet
14037,1PE,1,GUL,dat sperit een um beena taak bout how christ gwine haffa suffa an bout de glory wa gwine come atta dat
14038,1PE,1,GUL,an dem prophet beena try fa know wa time dem ting gwine come an how dey gwine happen
14039,1PE,1,GUL,god show dem prophet yah dat de wok dey beena do ain fa hep deysef bot fa hep oona
14040,1PE,1,GUL,dat de wok wa dey done wen dey taak bout dem ting dat oona yeh now wa dem wa da tell people de good nyews come tell oona
14041,1PE,1,GUL,de holy sperit wa god sen outta heaben e da mek dem people yah able fa tell people de good nyews
14042,1PE,1,GUL,an dem ting yah de angel dem too da scretch dey neck fa see
14043,1PE,1,GUL,so den mek op oona mind fa do wasoneba ya oughta do
14044,1PE,1,GUL,mus nyuse ya sense fa trol yasef an set all ya haat pon de blessin dat jedus christ gwine gii oona wen e come back fa all people fa see
14045,1PE,1,GUL,oona god chullun an mus lib da do all god tell oona fa do
14046,1PE,1,GUL,mus dohn folla atta dem bad ting oona beena nyuse fa do wen oona ain been know de good nyews bout jedus christ
14047,1PE,1,GUL,steada dat mus lib holy een all oona da do jes like god wa call oona fa be e own e holy
14048,1PE,1,GUL,cause dey write een god book dat god tell e people say mus lib holy cause a holy
14049,1PE,1,GUL,wen oona da pray ta god oona call pon um say we fada
14050,1PE,1,GUL,e god an e da jedge all people de same way ebrybody by de wok e da do
14051,1PE,1,GUL,so den lib oona life like oona comeyah people een dis wol
14052,1PE,1,GUL,mus hona god een all dat oona da do
14053,1PE,1,GUL,oona know how god set oona free fom de way ob life wa ain wot nottin dat life wa oona ole people beena lib an wa oona beena lib too
14054,1PE,1,GUL,wen god set oona free e ain nyuse nottin dat dey kin stroy like silba or gole
14055,1PE,1,GUL,god set oona free by christ own blood wen e dead pon de cross
14056,1PE,1,GUL,dat walyable mo den all
14057,1PE,1,GUL,an christ been like a lamb wa ain got nottin wrong or bad tall bout um
14058,1PE,1,GUL,fo god mek de wol e been pick christ fa do dis wok an now een dese las day dem christ done come fa oona sake fa all de wol fa see
14059,1PE,1,GUL,cause ob christ oona trus een god wa done mek christ git op fom mongst de dead people an lib gin an god gim glory
14060,1PE,1,GUL,so den dat mek oona trus god an set oona haat pon um da know e gwine do wa e promise e gwine do
14061,1PE,1,GUL,now dat oona da do wa de true wod tell oona fa do dat mek oona stop fa do bad an mek oona lib clean life
14062,1PE,1,GUL,an cause ob dat oona lob oona christian bredren fa true
14063,1PE,1,GUL,so den mus lob one noda fa true wid all oona haat
14064,1PE,1,GUL,oona done been bon gin
14065,1PE,1,GUL,e ain tall like de time oona bon de fus time
14066,1PE,1,GUL,e god wod wa gii ya dis nyew life an e wod gwine lib faeba
14067,1PE,1,GUL,cause dey write een god book say all people jes like grass an all wa fine bout um same like dem flowa wa da grow pon de grass
14068,1PE,1,GUL,de grass gwine widda an de dry flowa gwine faddown pon de groun
14069,1PE,1,GUL,bot de wod ob de lawd gwine las faeba
14070,1PE,1,GUL,dis wod yah de good nyews bout jedus christ wa dey beena tell oona
14071,1PE,2,GUL,so den mus git rid ob all dem ebil ting wa dey een oona life
14072,1PE,2,GUL,mus dohn tell no lie
14073,1PE,2,GUL,dohn be no hypicrit an dohn hab de big eye
14074,1PE,2,GUL,mus dohn bad mout nobody bout nottin
14075,1PE,2,GUL,baby wa jes bon wahn milk all de time
14076,1PE,2,GUL,same way all de time oona mus wahn de pure speritual milk so dat e kin mek oona grow op een oona sabation
14077,1PE,2,GUL,cause now oona done taste how good de lawd da
14078,1PE,2,GUL,come ta de lawd
14079,1PE,2,GUL,e de stone wa da lib an gii life
14080,1PE,2,GUL,people been tink say dat stone ain wot nottin an dey ton way fom um
14081,1PE,2,GUL,bot god pick dat stone an e too walyable ta um
14082,1PE,2,GUL,oona stan like stone wa da lib too
14083,1PE,2,GUL,come an leh god tek oona fa build e house weh e sperit da lib
14084,1PE,2,GUL,een e house oona gwine be priest dem wa blongst ta god da offa op ta god de sacrifice wa god sperit tell oona fa offa op
14085,1PE,2,GUL,an dat mek god sattify cause ob wa jedus christ done
14086,1PE,2,GUL,cause dey write een god book say oona look yah a done pick one walyable stone an a da pit um fa be de conastone een zion
14087,1PE,2,GUL,whosoneba bleebe pon dat stone ain neba gwine be shame
14088,1PE,2,GUL,now den fa oona wa bleebe pon um dis stone yah walyable mo den all
14089,1PE,2,GUL,bot fa dem wa ain bleebe pon um dey write een god book say de same stone dat de builda dem chunk out dat de stone wa come fa be portant mo den all de oda res
14090,1PE,2,GUL,an dey write gin een god book say dis de stone wa mek people stumble
14091,1PE,2,GUL,dis de rock wa mek um faddown
14092,1PE,2,GUL,dem people yah stumble cause dey ain do wa god wod tell um fa do an dey got wa fa come ta um
14093,1PE,2,GUL,bot god done pick oona fa be one people
14094,1PE,2,GUL,oona god own priest dem wa da saab de king
14095,1PE,2,GUL,oona a nation wa gii oonasef ta god
14096,1PE,2,GUL,oona god own people wa e pick fa tell bout de great wok dem wa e da do
14097,1PE,2,GUL,e pick oona fa tell all de people da praise god wa call oona outta de daak an bring oona eenta e wondaful light
14098,1PE,2,GUL,fo oona ain been no nation ob people bot now oona god people
14099,1PE,2,GUL,oona ain been know god mussyful bot now oona come fa know e mussy ta oona
14100,1PE,2,GUL,me deah christian fren oona wa da lib like scranja an comeyah people een dis wol a da beg oona mus dohn folla ya haat fa sattify dem ting wa ya body wahn cause dem ting da fight ginst ya soul
14101,1PE,2,GUL,mus lib een susha good way mongst de people wa ain know god dat wen dey say ya da do bad dey gwine see sho nuff dat ya da do good
14102,1PE,2,GUL,an dat gwine mek um praise god pon de day dat e gwine come
14103,1PE,2,GUL,cause oona blongst ta de lawd pit oonasef onda ebry tority wa dey oba oona een dis wol
14104,1PE,2,GUL,mus do wa dey wahn oona fa do
14105,1PE,2,GUL,dohn mek no neba mind ef dat tority de king wa dey oba all de oda rula dem
14106,1PE,2,GUL,mus pit oonasef onda de gobna dem wa de king sen fa punish dem people wa ain do right an fa praise dem wa da do right
14107,1PE,2,GUL,god wahn oona fa do good ting so dat foolish people wa ain know nottin ain gwine hab nottin fa say ginst oona
14108,1PE,2,GUL,lib like people wa free bot dat ain mek oona free fa kiba op no ebil
14109,1PE,2,GUL,lib like people wa da wok fa god
14110,1PE,2,GUL,gii hona ta all people
14111,1PE,2,GUL,lob all oona christian bredren
14112,1PE,2,GUL,spec an hona god an gii hona ta de king
14113,1PE,2,GUL,oona wa da saab do all dat oona massa tell oona fa do an show um hona een ebryting
14114,1PE,2,GUL,show hona ta all ob um not jes dem wa good an wa wahn fa hep people
14115,1PE,2,GUL,show hona ta dem wa mean ta people too
14116,1PE,2,GUL,ef ya suffa wa ya ain oughta suffa an beah op onda de pain cause ya know ya da do wa god wahn den ya da do good een god eye
14117,1PE,2,GUL,bot wen ya do ting wa ain right an ya beah op onda de beatin dey gii fa punish ya ya ain oughta git no praise fa dat ainty
14118,1PE,2,GUL,bot ef ya da beah op wen dey mek ya suffa eben wen ya da do wa right den ya da do good een god eye
14119,1PE,2,GUL,god call oona fa do dat
14120,1PE,2,GUL,cause christ too done suffa fa oona an show ya dat ya fa folla um an do jes like e beena do
14121,1PE,2,GUL,christ ain neba sin none tall
14122,1PE,2,GUL,an ain nobody neba yeh no lie come fom e mout
14123,1PE,2,GUL,wen people suck dey teet at christ an sult um e neba ansa um nottin bad back
14124,1PE,2,GUL,wen people mek um suffa e neba tell um say e gwine mek um suffa bot e pit esef eenta god han cause god da jedge scraight
14125,1PE,2,GUL,christ done tek we sin ta esef een e body pon de cross an e done dead dey fa stroy um
14126,1PE,2,GUL,e done dat so dat we ain gwine sin no mo an we gwine waak scraight de way god wahn we fa waak
14127,1PE,2,GUL,de wound wa dey gii christ done mek oona well
14128,1PE,2,GUL,oona been like sheep wa da wanda off an git loss
14129,1PE,2,GUL,bot now oona done ton back fa folla christ de shephud wa da tek cyah ob oona soul
14130,1PE,3,GUL,same way so oona marry ooman
14131,1PE,3,GUL,ebry one ob oona pit yasef onda ya husban
14132,1PE,3,GUL,den ef some ob oona husban ain do wa god wod say ya kin bring um fa bleebe pon christ by wa ya da do dout ya haffa crack ya teet
14133,1PE,3,GUL,cause oona husban gwine see dat oona da gii hona ta um an oona da lib a clean life
14134,1PE,3,GUL,mus dohn dress op fa show off
14135,1PE,3,GUL,ain de ting dem wa people da see pon oona wa fa mek oona fine sho nuff like de style ob oona hair or oona gole jewelry or de fine cloes wa oona da weah
14136,1PE,3,GUL,steada dat oona oughta be fine dey eenside oona haat
14137,1PE,3,GUL,oona oughta do ting gentle an quiet
14138,1PE,3,GUL,dat de kind ob fine ting wa las an way mo walyable een god eye
14139,1PE,3,GUL,same way so de ooman dem een de ole day wa beena lib fa god an waak close ta um dey beena trus god fa do all dat e been promise fa do fa um
14140,1PE,3,GUL,dey pit deysef onda dey husban an dey beena mek deysef fine fa true
14141,1PE,3,GUL,sarah been like dat
14142,1PE,3,GUL,e beena do all wa abraham tell um fa do an wen e taak ta e husban e call um e lawd
14143,1PE,3,GUL,an now oona jes like sarah ef oona do wa right an ain leh nottin mek oona scaid
14144,1PE,3,GUL,same way so oona marry man
14145,1PE,3,GUL,lib wid ya wife wid ondastandin an cyah fa um
14146,1PE,3,GUL,oona know oona wife ain got scrent like a man so mus spec um
14147,1PE,3,GUL,cause god gii oona togeda wid dem e blessin wa go on faeba
14148,1PE,3,GUL,do dis so dat nottin ain gwine git een de way ob wa oona da pray
14149,1PE,3,GUL,de las ting a got fa tell oona oona mus all gree mongst oonasef wid one haat togeda
14150,1PE,3,GUL,lob one noda like broda an sista
14151,1PE,3,GUL,be kind ta one noda
14152,1PE,3,GUL,mus dohn be proud
14153,1PE,3,GUL,ef somebody do oona bad mus dohn do bad back ta um
14154,1PE,3,GUL,an ef somebody sult oona mus dohn sult um back gin
14155,1PE,3,GUL,steada dat aks god fa bless um
14156,1PE,3,GUL,cause god call oona fa gii oona a blessin
14157,1PE,3,GUL,cause dey write een god book say ef oona wahn fa mek oona life sweet an lib a good life mus dohn taak bad an mus dohn tell no lie
14158,1PE,3,GUL,mus dohn do no bad no mo
14159,1PE,3,GUL,mus do good
14160,1PE,3,GUL,mus try haad all de time fa lib peaceable wid people
14161,1PE,3,GUL,cause de lawd god da keep watch oba dem wa da waak scraight
14162,1PE,3,GUL,all de time e da yeh dey pray
14163,1PE,3,GUL,bot e da ton ginst dem people wa da do ebil
14164,1PE,3,GUL,who gwine mek oona suffa ef oona all de time try fa do jes wa right
14165,1PE,3,GUL,bot eben ef oona suffa cause oona da do wa right oona git blessin mus dohn be scaid ob wa people da do an mus dohn warry
14166,1PE,3,GUL,bot woshup christ een oona haat as lawd
14167,1PE,3,GUL,be ready all de time fa ansa de people dat aks oona hoccome oona got hope een oona haat
14168,1PE,3,GUL,bot wen oona ansa um mus dohn try fa force um fa bleebe pon christ an show spec ta um
14169,1PE,3,GUL,do wa oona haat tell oona e right fa do
14170,1PE,3,GUL,den wen people taak bad bout de good wa oona da do wiles oona da waak wid christ dem people gwine be shame cause ob wa dey beena say
14171,1PE,3,GUL,cause e mo betta fa suffa cause oona da do wa right ef dat wa god wahn den fa suffa cause oona da do ting wa ain right
14172,1PE,3,GUL,cause christ too done dead one time fa all we sin
14173,1PE,3,GUL,de one wa ain neba done nottin wa ain right e dead fa all dem wa ain do right so dat e kin bring we ta god
14174,1PE,3,GUL,dey done kill christ wen e been a man bot god sperit mek christ lib gin
14175,1PE,3,GUL,an een de sperit christ gone an preach ta de sperit dem wa been dey een de jailhouse
14176,1PE,3,GUL,dem sperit been dem wa ain do wa god wahn um fa do een noah time wen god beena beah wid um wiles noah beena build de ark
14177,1PE,3,GUL,de people wa gone eenside de ark ain been a whole heap
14178,1PE,3,GUL,jes eight people gone een an been sabe shru de wata
14179,1PE,3,GUL,so den dat wata ob de flood stan fa bactism wa sabe oona
14180,1PE,3,GUL,dat bactism ain fa wash off dort fom we body bot dat de promise dat we mek ta god say we gwine waak scraight wid um so dat we kin know we ain guilty een e eye
14181,1PE,3,GUL,een dat same way god mek jedus christ git op fom mongst de dead people an lib gin fa sabe oona
14182,1PE,3,GUL,an jedus gone eenta heaben an e seddown dey pon god right han side an e da rule oba angel dem an oba dem wa got tority an powa
14183,1PE,4,GUL,so den cause christ suffa yah een e body een dis wol oona mus tink jes like christ beena tink so dat wen ya suffa ya gwine be scrong too
14184,1PE,4,GUL,sin ain gwine rule oba de poson wa beena suffa
14185,1PE,4,GUL,fom now til ya done pass oba de ebil ting dem oona been wahn fa do dey ain gwine rule oba oona no mo
14186,1PE,4,GUL,ya gwine lib da do wa god wahn ya fa do
14187,1PE,4,GUL,mus dohn waste no mo time da do dem ting wa de people wa ain know god like fa do
14188,1PE,4,GUL,dem man an ooman da waak een de ebil way da do ting wa dey ain oughta do wid dey body
14189,1PE,4,GUL,oona done dat too
14190,1PE,4,GUL,oona beena folla oona haat da do dem bad ting yah an oda bad ting dem
14191,1PE,4,GUL,oona been dronka an beena hab dem wile paaty
14192,1PE,4,GUL,oona beena woshup op ta dem idol wa oughta mek ya too shame
14193,1PE,4,GUL,dem people wa ain know god dey ain able fa ondastan now cause ya ain jine um gin fa lib dat same bad life
14194,1PE,4,GUL,so dey shrow slam pon ya
14195,1PE,4,GUL,bot dey gwine haffa ansa ta god wa stan ready fa jedge all people dem wa ain pass oba yet an dem wa done dead
14196,1PE,4,GUL,dat hoccome eben dem wa dead now dey done been yeh de good nyews
14197,1PE,4,GUL,so dat eben dough een dey life een dis wol dey done pass shru de jedgiment wa all people pass shru dey kin git de chance fa lib fa true like god wahn um fa lib
14198,1PE,4,GUL,de time wen all ting gwine done ain faa off
14199,1PE,4,GUL,so mus keep ya head steady an trol yasef so dat ya kin taak ta god fom ya haat
14200,1PE,4,GUL,bot dis de ting wa ya oughta do mo den all
14201,1PE,4,GUL,lob one noda wid all ya haat cause de people wa lob one noda dey all de time ready fa paadon people wen dey do um bad
14202,1PE,4,GUL,gii haaty welcome ta ya christian bredren wen dey come ta ya house
14203,1PE,4,GUL,mus dohn grumble wen dey come
14204,1PE,4,GUL,god gii gif ta ebry one ob oona da mek ya know how fa do special ting
14205,1PE,4,GUL,so den ebry one mongst oona oughta do um good
14206,1PE,4,GUL,mus tek cyah fa pass god blessin dem on ta oda people so dat dey gwine git de good fom wa god mek ya know how fa do
14207,1PE,4,GUL,ef god call ya fa taak ta de people mus taak like god da taak da tell people shru ya
14208,1PE,4,GUL,an ef god call ya fa hep people mus do dat wok dey wid de scrent wa god gii ya
14209,1PE,4,GUL,so den een all de ting ya da do god gwine git de glory cause ya da waak wid jedus christ wa got glory an powa fa rule faeba an eba
14210,1PE,4,GUL,amen
14211,1PE,4,GUL,me deah fren oona mus dohn wonda wen ya hab haad suffrin wa come fa test ya
14212,1PE,4,GUL,mus dohn tink say dat sompin wa ain oughta happen ta ya
14213,1PE,4,GUL,steada dat rejaice cause ya hab a paat een wa christ suffa so dat wen we see christ come back wid all e glory ya gwine be full op wid joy
14214,1PE,4,GUL,wen people hole ya cheap cause ya blongst ta christ ya git blessin cause dat show dat de sperit ob glory an ob god da lib dey eenside ya
14215,1PE,4,GUL,bot mus tek cyah dat none ob oona ain kill nobody needa tief needa do no oda crimnal ting or pit e han een oda people bidness
14216,1PE,4,GUL,ef ya da suffa mus dohn be cause ya da do dem ting
14217,1PE,4,GUL,bot ef ya suffa cause ya blongst ta christ dat mus dohn mek ya shame
14218,1PE,4,GUL,ya oughta praise god dat people call ya christian
14219,1PE,4,GUL,de time wen god gwine jedge de wol da come
14220,1PE,4,GUL,god gwine fus jedge e own people
14221,1PE,4,GUL,an ef god staat wid we wa blongst ta um e gwine end wid haad time fa sho fa dem wa ain do wa god good nyews tell um fa do ainty
14222,1PE,4,GUL,dey write een god book say dem people wa do wa god wahn dey git sabe bot dey hab a haad time
14223,1PE,4,GUL,so dey gwine be haad time fa sho fa people wa ain hab nottin fa do wid god an fa de sinna dem ainty
14224,1PE,4,GUL,so den de people wa da suffa cause dat wa god wahn fa um leh um lef deysef een god han an do good mo an mo
14225,1PE,4,GUL,cause god mek all ting an all ting wa e promise e gwine do
14226,1PE,5,GUL,now den a peter da taak ta de choch elda dem mongst oona
14227,1PE,5,GUL,a too a choch elda
14228,1PE,5,GUL,a done see wa christ suffa an wen christ come back an god mek all people see e glory a too gwine git paat ob dat big blessin dey
14229,1PE,5,GUL,a da chaage oona de choch elda dem wid all me haat
14230,1PE,5,GUL,tek cyah ob god people wa e gii oona fa tek cyah ob
14231,1PE,5,GUL,tek cyah ob um same like shephud dem da mind dey flock ob sheep
14232,1PE,5,GUL,mus dohn do dat like ya haffa do um
14233,1PE,5,GUL,tek cyah ob um wid open haat cause ya wahn fa do um
14234,1PE,5,GUL,an mus dohn do um cause ya hab de big eye fa money bot cause ya heppy fa true fa saab um
14235,1PE,5,GUL,mus dohn treat dem people like slabe wa god done gii ya fa tek cyah ob
14236,1PE,5,GUL,steada dat ya oughta do good sommuch til de people deysef wahn fa be jes like oona
14237,1PE,5,GUL,den wen christ de head shephud wa oba all oda shephud appeah e gwine gii ya de crown ob glory wa las faeba
14238,1PE,5,GUL,now den oona wa nyoung same way oona mus do wa de olda people tell ya fa do
14239,1PE,5,GUL,an all oona een de choch mus dohn hab de big head no way as oona da saab one noda
14240,1PE,5,GUL,cause dey write een god book say god ton e back ginst dem wa hab de big head bot e gwine gii dem wa ain hab de big head e blessin fa true
14241,1PE,5,GUL,mus dohn hab de big head
14242,1PE,5,GUL,steada dat pit yasef onda god wa got powa an leh um trol oona
14243,1PE,5,GUL,den e gwine pit oona op high an mek people spec oona wen de time come
14244,1PE,5,GUL,lef all dem ting wa da warry ya een god han cause god da tek cyah ob ya
14245,1PE,5,GUL,be ready fa wasoneba gwine come
14246,1PE,5,GUL,an all de time watch out
14247,1PE,5,GUL,ya enemy de debil da waak all roun same like a lion wa bex
14248,1PE,5,GUL,e da try fa find whosoneba e gwine stroy
14249,1PE,5,GUL,oona mus stan scrong ginst um an trus christ mo an mo
14250,1PE,5,GUL,cause oona know all oba de wol oona bredren da suffa same like oona
14251,1PE,5,GUL,an atta ya suffa fa a leetle wile god wa da gii we e blessin een all ting an wa call oona fa git paat ob e glory wa gwine las faeba cause oona come fa be one wid christ god gwine mek all ting een ya life scraight
14252,1PE,5,GUL,e gwine hep ya fa trus mo an mo an gii ya scrong haat fa um
14253,1PE,5,GUL,e ain neba gwine leh nottin shake ya fait een christ
14254,1PE,5,GUL,leh god rule oba all faeba an eba amen
14255,1PE,5,GUL,silas da hep me write dis shot letta ta oona
14256,1PE,5,GUL,e a christian broda wa a know a kin trus
14257,1PE,5,GUL,a wahn fa courage oona an tell oona dat dis wa a done write bout yah e god blessin pon we fa true
14258,1PE,5,GUL,mus dohn leh nottin keep oona fom stan scrong een dat fabor ob god
14259,1PE,5,GUL,de choch wa dey een babylon wa god done pick same like e pick oona dey da tell oona hey
14260,1PE,5,GUL,an mark me son een de lawd da tell oona hey too
14261,1PE,5,GUL,greet one noda wid de kiss ob christian lob
14262,1PE,5,GUL,leh all ob oona wa blongst ta christ hab peace dey een oona haat
14263,2PE,1,GUL,a simon peter wa da wok fa jedus christ an a one ob e postle dem a da write ta oona wa trus een christ
14264,2PE,1,GUL,god gii oona dat fait same like we own an dat fait mo betta den ting wa money kin buy
14265,2PE,1,GUL,jedus christ we god an sabior e da do wa right
14266,2PE,1,GUL,a pray dat god bless oona mo an mo an full op oona haat wid peace
14267,2PE,1,GUL,god gwine bless oona as oona come fa know god an we lawd jedus mo an mo
14268,2PE,1,GUL,jedus christ by de powa ob god done gii we ebryting we need so dat we kin hab life an lib fa god fa true jes like e wahn we fa lib
14269,2PE,1,GUL,all dat blongst ta we cause we beena come fa know god mo an mo
14270,2PE,1,GUL,e call we fa leh we git we paat ob e own glory an fa mek we good same like e good
14271,2PE,1,GUL,dat how god beena gii we e blessin wa money cyahn buy dem blessin wa e beena promise
14272,2PE,1,GUL,dat wa e do so dat dem blessin gwine leh oona keep way fom dem bad ting een de wol wa come cause people een de wol wahn fa do ebil
14273,2PE,1,GUL,an cause ob dem blessin oona kin come fa be mo an mo like god
14274,2PE,1,GUL,so den cause god do all dat fa oona try de bes ya kin fa trus een christ
14275,2PE,1,GUL,pontop ob dat lib good da waak een de right way
14276,2PE,1,GUL,pontop ob dat gin git fa know god mo an mo an ondastan wa e wahn ya fa do
14277,2PE,1,GUL,pontop ob dat mus be able fa trol yasef
14278,2PE,1,GUL,an pontop ob dat gin laan fa beah op onda all ting an pontop ob dat oona life mus show dat oona god people
14279,2PE,1,GUL,now pontop ob dat lob ya christian bredren an lob all people
14280,2PE,1,GUL,ef dem ting dey een ya haat an ya da do um mo an mo dey gwine mek ya do plenty good wok same time ya come fa know we lawd jedus christ mo an mo
14281,2PE,1,GUL,bot ef somebody ain got dem ting een e life e same like a bline eye man wa ain see haadly nottin
14282,2PE,1,GUL,an e done fagit dat god done tek way de sin dem dat e beena do an fagib um
14283,2PE,1,GUL,so den me christian bredren try de bes oona kin fa do de ting dem wa show dat god done call oona an pick oona fa true
14284,2PE,1,GUL,cause ef oona do dat oona ain neba gwine fall way
14285,2PE,1,GUL,den god gwine gii oona haaty welcome ta weh we lawd an sabior jedus christ da rule faeba
14286,2PE,1,GUL,oona know dem ting an oona bleebe dem true ting wa oona beena laan
14287,2PE,1,GUL,stillyet a ain neba gwine stop fa memba oona bout dem
14288,2PE,1,GUL,a tink e right fa me fa keep on da memba oona bout dem ting long as a da lib
14289,2PE,1,GUL,a know dat fo long a gwine pass oba cause we lawd jedus christ done show me so
14290,2PE,1,GUL,a gwine do all a able fa do fa mek a way so dat atta a done pass oba oona gwine be able fa memba dem ting all de time
14291,2PE,1,GUL,wen we tell oona say we lawd jedus christ gwine come back ta dis wol wid great powa we ain beena tell oona no story wa schemy people jes mek op
14292,2PE,1,GUL,wid we own eye we beena see christ wen god show christ mighty powa
14293,2PE,1,GUL,we been dey wen god we fada gii christ hona an glory
14294,2PE,1,GUL,we been dey wen dat boice ob god de glory wa great mo den all come ta christ an god tell christ say dis me own son wa a lob
14295,2PE,1,GUL,a heppy wid um fa true we done yeh dat boice wa come outta heaben wen we been dey wid christ pontop god mountain
14296,2PE,1,GUL,dat mek we bleebe mo den eba de wod wa de prophet dem beena taak
14297,2PE,1,GUL,e gwine be good fa oona ef oona pay mind ta dem wod yah
14298,2PE,1,GUL,cause dey like a lamp wa da shine een a daak place til de day christ come an de light ob de maanin staa come an shine eenside oona haat
14299,2PE,1,GUL,mo den all ondastan dat dey ain nobody by esef wa able fa ondastan an splain dem wod wa de prophet dem write een god book
14300,2PE,1,GUL,cause ain neba been no true wod ob no prophet wa jes come fom wasoneba some poson tink or wahn fa taak
14301,2PE,1,GUL,e been de holy sperit wa beena trol dem prophet da tell um de wod dem wa god wahn um fa say
14302,2PE,2,GUL,bot some dem prophet wa been dey mix op wid de people dey ain been no prophet fa true
14303,2PE,2,GUL,cause dey say dey da taak god wod bot dey ain da taak god wod none tall
14304,2PE,2,GUL,same way so dey gwine be people mix op wid oona
14305,2PE,2,GUL,some ob dem wa da laan oona bout god ain gwine taak true
14306,2PE,2,GUL,fo oona ketch op ta wa dey da do dey gwine laan people ting wa ain true wa kin stroy um
14307,2PE,2,GUL,dem teacha eben gwine ton dey back pon de lawd wa done pay fa dey life wen e dead pon de cross
14308,2PE,2,GUL,an dat gwine mek um git stroy all ob a sudden
14309,2PE,2,GUL,heapa people gwine folla dem fa lib loose life
14310,2PE,2,GUL,an wa dey da do gwine mek people taak bad ginst de true way we folla
14311,2PE,2,GUL,cause dey got de big eye dem teacha gwine tell oona ting wa ain true so dat dey kin git oona money
14312,2PE,2,GUL,way back dey god done condemn um an cide fa stroy um
14313,2PE,2,GUL,god ain neba sleep an e gwine stroy um fa sho god ain spare de angel dem wen dey been sin ainty
14314,2PE,2,GUL,e chunk um way eenta hell wa daak mo den de night
14315,2PE,2,GUL,god mek um stay dey fa wait til de jedgiment day
14316,2PE,2,GUL,god ain spare de people wa lib way back dey ainty
14317,2PE,2,GUL,e sen de flood fa kiba op de wol an all de people wa ain wahn fa do wa god tell um
14318,2PE,2,GUL,bot god ain leh no wata kiba noah wa beena tell people fa do wa right een god eye
14319,2PE,2,GUL,god sabe noah fom de wata long wid seben oda people
14320,2PE,2,GUL,an god condemn de people wa lib een sodom an gomorrah ainty
14321,2PE,2,GUL,e done stroy um bun um all op wid fire
14322,2PE,2,GUL,e done dat fa mek people wa come later on see wa gwine happen ta dem wa ain wahn fa do wa god tell um fa do
14323,2PE,2,GUL,den too god sabe lot wa beena waak scraight wid um ainty
14324,2PE,2,GUL,an lot been opsot fa true cause ob de loose life de wickity people beena lib all roun bout um
14325,2PE,2,GUL,dat man lot wa waak right e beena lib mongst dem people
14326,2PE,2,GUL,e been bex een e good haat ebry day an e suffa fa true cause ob all de wickity ting e beena see an yeh dem people do
14327,2PE,2,GUL,all dis show dat fa true de lawd know how fa bring people wa lib fa god outta dey fliction wiles e da lick dem wa ain fa do wa god tell um da keep um til de jedgiment day come
14328,2PE,2,GUL,mo den all god gwine lick dem wa lib loose life da folla dey haat fa do dorty ting wid dey body an god gwine lick dem wa hate tority too
14329,2PE,2,GUL,dem teacha wa laan people ting wa ain true dey ain got no shame an dey da do wasoneba dey head gim fa do
14330,2PE,2,GUL,dey ain scaid fa sult dem wa got powa fa rule oba people
14331,2PE,2,GUL,angel dem got scrent an powa mo den dem wickity teacha
14332,2PE,2,GUL,stillyet eben de angel dem ain neba sult dem teacha wen dey cuse um fo de lawd
14333,2PE,2,GUL,bot dem teacha yah dey taak bad bout ting dey ain know nottin bout
14334,2PE,2,GUL,dey jes like wile animal wa ain tink tall
14335,2PE,2,GUL,dey jes do wa dey head gim fa do
14336,2PE,2,GUL,so jes like de wile animal dem git bon an come eenta de wol fa leh people ketch um op an kill um same way so god gwine stroy dem wickity people
14337,2PE,2,GUL,cause dey beena mek people suffa dey gwine suffa too an git dey payback
14338,2PE,2,GUL,eben een de day time dey heppy fa do wasoneba dey feel like wid dey body
14339,2PE,2,GUL,dey da shame an disgrace oona wen oona all nyam togeda same time dey heppy cause ob de way dey da ceebe oona
14340,2PE,2,GUL,dey eye ain scraight
14341,2PE,2,GUL,dey wahn fa lib loose life an sleep roun wid ebry ooman dey see
14342,2PE,2,GUL,dey all de time wahn fa sin mo an mo
14343,2PE,2,GUL,dey da draw people wa ain got dey own mind fa folla um fa do bad
14344,2PE,2,GUL,dey big eye da trol um so dat dey wahn fa git all ting fa deysef
14345,2PE,2,GUL,god done condemn um an dey gwine be stroy
14346,2PE,2,GUL,dem wickity people yah done lef de way wa right an dey done loss
14347,2PE,2,GUL,dey beena waak een de way wa balaam beor son beena waak
14348,2PE,2,GUL,balaam been hab de big eye
14349,2PE,2,GUL,e lob de money e fa git fa do ting wa ain right
14350,2PE,2,GUL,bot balaam own donkey taak like a man ta um an e buke um fa de bad ting e beena do like a crazy man
14351,2PE,2,GUL,cause ob dat balaam ain do dat bad ting e been wahn fa do
14352,2PE,2,GUL,dem wickity people same like well wa ain got no wata een um
14353,2PE,2,GUL,dey like daak cloud wa da show dat rain wahn fa come
14354,2PE,2,GUL,bot de big breeze blow um way an ain no rain come tall
14355,2PE,2,GUL,god da keep a daak daak place fa pit dem people
14356,2PE,2,GUL,dey da taak loud bout wa ain mean nottin
14357,2PE,2,GUL,dey lib loose life
14358,2PE,2,GUL,an dey tek op de dorty ting dey wahn een dey haat an draw people wa jes staat fa scape fom oda people wa lib een de way wa ain right
14359,2PE,2,GUL,dem wickity people been lead um fa lib bad life gin
14360,2PE,2,GUL,dey da tell people say dey gwine be free bot deysef ain free tall
14361,2PE,2,GUL,dey slabe cause dey ebil way da trol um
14362,2PE,2,GUL,cause wen somebody ain able fa stop do sompin dat one done come fa be slabe ta dat ting dey
14363,2PE,2,GUL,people come fa know bout we lawd an sabior jedus christ an cause ob dat dey scape fom dey ebil way wa da stroy people een de wol
14364,2PE,2,GUL,bot den ef dey ton back an go ta dat kind ob bad life gin an dey ain able fa lef dey ebil way gin den dey life gwine be bad way mo den e been
14365,2PE,2,GUL,e been way mo betta ef dey ain neba know de right way wa god wahn um fa bleebe an fa waak den fa dem fa know de right way an den ton back an stop folla god chaage wa e gim
14366,2PE,2,GUL,wa happen ta dem wa ton way fom god dat jes like dem true paable wa tell we say dog da ton back fa go lick e womit an hog wa dey done wash e go back fa roll een de mud
14367,2PE,3,GUL,me fren dem oona wa a lob now dis de secon time a da write oona
14368,2PE,3,GUL,een dem two letta yah a done write oona fa memba oona bout dem ting wa a beena tell oona
14369,2PE,3,GUL,a do dat so dat oona gwine keep on da study pon de ting dem wa right fa true
14370,2PE,3,GUL,a wahn fa mek oona memba dem ting wa god prophet dem beena tell de people way back dey an dem ting wa we lawd wa sabe we tell e postle dem fa chaage we fa do
14371,2PE,3,GUL,mo den all mus ondastan dat wen de wol mos done fa people gwine come wa gwine laugh at oona an tek oona fa fun
14372,2PE,3,GUL,an dey gwine do wa dey haat gim fa do
14373,2PE,3,GUL,dey gwine say e promise say e gwine come back ainty
14374,2PE,3,GUL,weh e dey
14375,2PE,3,GUL,we fada an modda done dead stillyet nottin ain change een dis wol
14376,2PE,3,GUL,nottin ain change fom de time god mek de wol dem people ain wahn fa memba dat long way back dey god taak an gii de chaage an de heaben been dey
14377,2PE,3,GUL,an god mek de eart outta wata an wid wata
14378,2PE,3,GUL,an wid de wata ob de flood god kiba oba de eart wa been dey een dat time an e stroy de wol
14379,2PE,3,GUL,bot dat same wod ob god wa mek all de heaben an de eart wa dey now e da keep um safe
14380,2PE,3,GUL,god da keep um fa mek um bun op een fire pon de day wen god gwine jedge de people wa ain wahn fa do wa e say an e gwine stroy um
14381,2PE,3,GUL,me deah fren memba dat one day een god eye same like one tousan yeah an one tousan yeah same like one day
14382,2PE,3,GUL,de lawd da do wa e promise fa do
14383,2PE,3,GUL,e ain da waste time like some people tink bot e da beah wid oona cause e ain wahn nobody fa be stroy
14384,2PE,3,GUL,e wahn all people fa ton ta um an change dey way an stop fa sin
14385,2PE,3,GUL,stillyet de day wen de lawd come back gwine come all ob a sudden jes like tief kin come
14386,2PE,3,GUL,wen dat day come dey gwine be a big nise an de heaben ain gwine be dey
14387,2PE,3,GUL,god gwine mek de eliment dem bun op an git stroy
14388,2PE,3,GUL,de wol an all wa een um gwine bun op
14389,2PE,3,GUL,dat de way all ting gwine be stroy
14390,2PE,3,GUL,so den wa kind ob people oona oughta be
14391,2PE,3,GUL,oona oughta waak wid god an do dem ting e wahn an dat gwine mek ebrybody know oona god own people
14392,2PE,3,GUL,dat so oona oughta do wiles oona da wait fa de day wen god gwine jedge de wol
14393,2PE,3,GUL,an oona oughta do all oona kin do fa mek dat day come quick
14394,2PE,3,GUL,cause dat day dey de heaben gwine bun op an be stroy an all de eliment gwine melt op cause e so hot
14395,2PE,3,GUL,bot we da look fa de nyew heaben an de nyew eart wa god done tell we say we gwine git
14396,2PE,3,GUL,all people gwine do wa right een dat wol dey
14397,2PE,3,GUL,so den me deah fren dem cause oona da look fa dis fa come do all oona kin so dat oona gwine be at peace wid god an e ain gwine find no sin or nottin bad tall een oona life
14398,2PE,3,GUL,we lawd da beah wid all ting fa now an oona oughta know e da beah wid um fa gii people de chance fa be sabe
14399,2PE,3,GUL,we deah broda paul too beena write same ting ta oona bout dis wid de sense wa god gim
14400,2PE,3,GUL,dis wa paul say een all de letta dem wa e write bout dat
14401,2PE,3,GUL,some dem ting yah wa paul write een e letta dey haad fa ondastan
14402,2PE,3,GUL,an people wa ain know nottin an wa ain got dey own mind wen dey try fa splain um dey da twis op de meanin ob dem ting dat paul say
14403,2PE,3,GUL,same way so dey da twis op de oda ting dem een god book
14404,2PE,3,GUL,cause dey da do dat dat gwine mek um git stroy
14405,2PE,3,GUL,so den me deah fren oona mus tek cyah
14406,2PE,3,GUL,mus dohn leh de bad teachin ob dem people yah wa ain lib coddin ta god law tek oona outta de way an mek oona own haat stop fa trus dem true ting oona been know fa sho
14407,2PE,3,GUL,steada dat laan mo an mo bout we life een we lawd an sabior jedus christ
14408,2PE,3,GUL,lib so dat oona gwine see mo an mo how god da bless oona
14409,2PE,3,GUL,leh we gii christ glory now an faeba mo amen
14410,1JN,1,GUL,we da write ta oona bout de wod ob life wa been dey fom de fus
14411,1JN,1,GUL,we beena yeh um an we beena shim wid we own eye
14412,1JN,1,GUL,we study pon um an we done tetch um wid we han
14413,1JN,1,GUL,dis life yah appeah een de wol an we beena shim
14414,1JN,1,GUL,cause ob dat we da taak bout um wa we beena see an we da tell oona out een de open say dis de life wa ain neba gwine end
14415,1JN,1,GUL,dis life been dey wid de fada
14416,1JN,1,GUL,an dis life appeah ta we
14417,1JN,1,GUL,we da tell oona wa we beena see an yeh so dat oona kin come fa be one wid we
14418,1JN,1,GUL,an fa true we come fa be one wid de fada an e son jedus christ
14419,1JN,1,GUL,we da write dis ta oona fa mek oona full op wid joy
14420,1JN,1,GUL,dis de message wa god son tell we an wa we da tell oona
14421,1JN,1,GUL,god de light
14422,1JN,1,GUL,ain no daakness een um none tall
14423,1JN,1,GUL,ef we say we one wid um stillyet we da waak een de daak dat mean fa say we da lie an we ain da lib coddin ta de trute
14424,1JN,1,GUL,bot ef we da waak een de light same like e een de light we one wid one noda
14425,1JN,1,GUL,an de blood ob jedus god son da tek way all we sin an mek we clean
14426,1JN,1,GUL,ef we say dey ain no sin een we life we da mek wesef fool an dey ain no trute een we
14427,1JN,1,GUL,bot god do de right ting all de time an e do all wa e promise
14428,1JN,1,GUL,ef we tell um say we beena sin e gwine paadon we sin an tek way all de ting wa we do bad outta we life da mek we life clean
14429,1JN,1,GUL,ef we say we ain sin we da say god ain da taak de trute an e wod ain hab no place een we life
14430,1JN,2,GUL,me deah chullun a da write dis ta oona so dat oona ain gwine sin
14431,1JN,2,GUL,bot ef somebody sin we got jedus christ wa ain hab no sin fa taak ta de fada fa we
14432,1JN,2,GUL,an jedus de one wa done sacrifice esef so dat god kin tek way we sin
14433,1JN,2,GUL,an ain jes we own sin dat e da tek way
14434,1JN,2,GUL,e da tek way de sin ob de whole wol
14435,1JN,2,GUL,ef we do wa god chaage we fa do dat de way we kin ondastan dat we done come fa know god
14436,1JN,2,GUL,de one wa da say a come fa know god bot e ain do wa god tell um fa do dat one dey da lie
14437,1JN,2,GUL,dey ain no trute een um
14438,1JN,2,GUL,bot de one wa da do wa god tell um fa do dat one show dat god da full um op wid e lob
14439,1JN,2,GUL,dis de way we know fa true dat we lib een god
14440,1JN,2,GUL,de one wa say e da lib een god e oughta waak same like jedus christ waak
14441,1JN,2,GUL,now den me deah bredren dis ain no nyew chaage wa a da write down fa oona
14442,1JN,2,GUL,dis de ole chaage dat oona been hab fom de fus
14443,1JN,2,GUL,de ole chaage dat de wod oona beena yeh
14444,1JN,2,GUL,stillyet a da write oona a nyew chaage
14445,1JN,2,GUL,de way ob christ show we dat true
14446,1JN,2,GUL,an dat true een oona too
14447,1JN,2,GUL,cause de daak da pass way an de true light done staat fa shine
14448,1JN,2,GUL,de one wa say e da lib een de light bot stillyet e hate e broda dat one dey e still da lib een de daak eben til now
14449,1JN,2,GUL,de one wa da lob e broda dat one da lib dey dey een de light
14450,1JN,2,GUL,so dey ain nottin een dat one fa mek um sin
14451,1JN,2,GUL,bot de one wa hate e broda dat one da lib dey stillyet een de daak
14452,1JN,2,GUL,e da waak roun een de daak an e ain know weh e da gwine cause de daak done mek um so e ain able fa see
14453,1JN,2,GUL,me deah chullun a da write oona cause god paadon oona sin fa de sake ob jedus christ name
14454,1JN,2,GUL,oona fada dem a da write oona cause oona know de one wa been dey fom de fus
14455,1JN,2,GUL,oona nyoung man dem a da write oona cause oona done win out oba de ebil one
14456,1JN,2,GUL,a da write oona me deah chullun cause oona know de fada god
14457,1JN,2,GUL,oona fada dem a da write oona cause oona know de one wa been dey fom de fus
14458,1JN,2,GUL,oona nyoung man dem a da write oona cause oona scrong
14459,1JN,2,GUL,god wod da keep on da lib dey een oona haat an oona beena win out oba de ebil one
14460,1JN,2,GUL,mus dohn lob de wol needa pit oona haat pon dem ting wa dey een de wol
14461,1JN,2,GUL,ef oona lob de wol dat show dat oona ain lob god de fada
14462,1JN,2,GUL,cause all dem ting wa blongst ta de wol dey come fom de wol
14463,1JN,2,GUL,dem ting wa a poson wahn een e haat bot e ain spose fa hab dem ting wa poson wahn wen e shim an all dem ting een de wol wa da mek poson git de big head all dem ain come fom de fada
14464,1JN,2,GUL,dey come fom de wol
14465,1JN,2,GUL,de wol an all de ting dem een de wol dat people wahn so bad all dem da pass way
14466,1JN,2,GUL,bot de one wa da do wa god wahn um fa do e gwine keep on da lib faeba
14467,1JN,2,GUL,me chullun de time ob de end done come close
14468,1JN,2,GUL,people beena tell oona dat de enemy ob christ haffa come
14469,1JN,2,GUL,an now a heapa enemy wa fight ginst christ done come
14470,1JN,2,GUL,dat mek we know de time ob de end done come close
14471,1JN,2,GUL,dem enemy dey ain been we own people
14472,1JN,2,GUL,dat wa mek um lef we
14473,1JN,2,GUL,cause ef dey been we own people dey been fa stay dey yah wid we
14474,1JN,2,GUL,bot dey done lef we so dat all people gwine know none ob um been we own people
14475,1JN,2,GUL,bot god done pour out e sperit pon oona so oona all know de trute
14476,1JN,2,GUL,so a ain write oona cause oona ain know de trute
14477,1JN,2,GUL,no a write cause oona know de trute an oona know dey ain no lie wa kin come fom de trute
14478,1JN,2,GUL,so den who dat one wa da lie
14479,1JN,2,GUL,e de one dat say jedus ain de messiah christ
14480,1JN,2,GUL,e de enemy ob christ
14481,1JN,2,GUL,e ain wahn fa hab nottin fa do wid god de fada needa wid god de son
14482,1JN,2,GUL,ef somebody ain wahn fa hab nottin fa do wid god de son needaso e cyahn hab nottin fa do wid god de fada
14483,1JN,2,GUL,bot de one wa da tell people say jedus e god son e got god de fada too
14484,1JN,2,GUL,so den fom de fus oona beena laan de trute bout um
14485,1JN,2,GUL,mus keep all dat een oona haat
14486,1JN,2,GUL,ef dem fus ting wa oona beena yeh stay dey een oona haat den all de time oona gwine be one wid de son an wid god de fada
14487,1JN,2,GUL,an we hab life wa ain gwine neba end de ting wa christ say e gwine gii we
14488,1JN,2,GUL,a write oona fa tell oona bout dem people wa da try fa mek oona stop folla de true way
14489,1JN,2,GUL,bot god done pour out e sperit pon oona an now dat e dey eenside oona haat oona ain haffa hab nobody fa laan oona
14490,1JN,2,GUL,cause christ sperit da laan oona all ting an all wa e da laan oona dat true
14491,1JN,2,GUL,e ain no lie
14492,1JN,2,GUL,so den oona mus be one wid christ da lib een um jes like e sperit laan oona fa do
14493,1JN,2,GUL,now den me chullun mus be one wid christ so dat wen e come back we kin be full op wid courage an we ain gwine hide een shame fom um wen e come back
14494,1JN,2,GUL,ef oona know dat christ right den oona know fa true dat ebrybody wa da keep on da do wa right dey god chile
14495,1JN,3,GUL,look yah we oughta study pon how de fada da bless we wid e lob e da lob we sommuch dat e call we e own chullun an we e chullun fa true
14496,1JN,3,GUL,people ob de wol ain been know who god da an cause ob dat dey ain know we
14497,1JN,3,GUL,me deah fren we god chullun now
14498,1JN,3,GUL,we ain know yet wa we gwine be bye an bye
14499,1JN,3,GUL,bot we know wen christ come back we gwine be like um
14500,1JN,3,GUL,cause wen e come we gwine shim jes like e da
14501,1JN,3,GUL,ebrybody wa da set e haat like dis pon christ dat one gwine keep da lib clean same like christ lib a clean life
14502,1JN,3,GUL,ebrybody wa keep on da sin ain da do wa god law say e mus do
14503,1JN,3,GUL,wen we da sin we da broke god law
14504,1JN,3,GUL,oona know christ come fa tek way sin an christ ain hab no sin een e life
14505,1JN,3,GUL,de one wa da lib een christ ain gwine keep on da sin
14506,1JN,3,GUL,an de one wa da sin ain neba know christ
14507,1JN,3,GUL,e ain neba shim
14508,1JN,3,GUL,me deah chullun mus dohn leh nobody git oona fa stop folla de true way
14509,1JN,3,GUL,de one wa da lib fa do de right ting dat de one wa right een god eye jes like christ right
14510,1JN,3,GUL,ebrybody wa keep on da sin blongst ta de debil
14511,1JN,3,GUL,cause de debil beena sin fom de fus
14512,1JN,3,GUL,dat wa mek god son come
14513,1JN,3,GUL,e come fa stroy de wok dem ob de debil
14514,1JN,3,GUL,de one wa god chile ain gwine jes keep on da sin cause e hab god een e haat
14515,1JN,3,GUL,an cause god e fada e ain able fa sin
14516,1JN,3,GUL,god chullun an de debil chullun dey diffunt fom one noda
14517,1JN,3,GUL,de one wa da sin ain da do wa right e ain god own chile
14518,1JN,3,GUL,an de one wa ain lob e broda ain god chile needa
14519,1JN,3,GUL,dat de way we know de one wa god own chile an de one wa blongst ta de debil
14520,1JN,3,GUL,dis de message oona done yeh fom de fus we mus lob one noda
14521,1JN,3,GUL,we mus dohn be like cain wa blongst ta dat ebil one de debil
14522,1JN,3,GUL,cain kill e own broda
14523,1JN,3,GUL,wa mek cain kill e broda
14524,1JN,3,GUL,cause e beena do dem ting wa ebil an e broda beena do dem ting wa right een god eye
14525,1JN,3,GUL,so me bredren mus dohn wonda ef de people ob de wol hate oona
14526,1JN,3,GUL,we know we done cross oba fom det eenta life
14527,1JN,3,GUL,we know dat cause we lob de bredren
14528,1JN,3,GUL,ebrybody wa ain lob e broda dat one still dead
14529,1JN,3,GUL,ebrybody wa da hate e broda e like a poson wa da kill
14530,1JN,3,GUL,an oona know dey ain nobody wa da kill wa got de ebalastin life
14531,1JN,3,GUL,now den dis mek we ondastan wa lob mean christ done gii e life fa we sake
14532,1JN,3,GUL,same fashion we too oughta gii we life fa sake ob we bredren
14533,1JN,3,GUL,bot wen somebody hab plenty ting bot e ain hab no pity pon e broda dat e see ain got wa e need dat rich man ain got none ob god lob een e haat me chullun we mus dohn show we lob jes by de way we da taak by wa we say
14534,1JN,3,GUL,we haffa do dem ting wa da show dat we lob fa true
14535,1JN,3,GUL,so den dis wa gwine mek we know we blongst ta de trute an we ain gwine warry een we haat wen we come fo god
14536,1JN,3,GUL,ef we haat jedge we say we ain do right we know god great mo den we haat an e know all ting
14537,1JN,3,GUL,me deah fren dem ef we haat ain condemn we we full op wid courage wen we come fo god
14538,1JN,3,GUL,an god da gii we wasoneba we aks um fa cause we keep on da do wa e chaage we fa do an de ting dem wa please um
14539,1JN,3,GUL,dis wa god chaage we fa do we fa bleebe pon de name ob e son jedus christ
14540,1JN,3,GUL,an we oughta lob one noda same like christ chaage we fa do
14541,1JN,3,GUL,ebrybody wa da do wa god chaage um fa do dat one da lib een god an god da lib dey een dat poson haat
14542,1JN,3,GUL,we know e da lib een we haat cause ob de holy sperit dat e gii we
14543,1JN,4,GUL,me deah fren mus dohn bleebe ebry sperit
14544,1JN,4,GUL,test de sperit dem fa find out ef dey come fom god
14545,1JN,4,GUL,cause plenty prophet wa ain taak de trute beena gone out ebryweh
14546,1JN,4,GUL,listen how oona kin know ef dey hab god sperit
14547,1JN,4,GUL,ef somebody say out een de open dat jedus christ done come fa be a man een dis wol dat one hab god sperit dey eenside um
14548,1JN,4,GUL,bot ebrybody wa ain taak so bout jedus da say e ain come fa be a man dat one ain hab de sperit fom god dey eenside um
14549,1JN,4,GUL,dat one hab de sperit wa da come fom de enemy ob christ
14550,1JN,4,GUL,oona beena yeh say dis sperit gwine come eenta de wol an now e done dey een de wol
14551,1JN,4,GUL,bot oona me deah fren oona god own people an oona done win out oba de prophet dem wa ain taak de trute
14552,1JN,4,GUL,cause god sperit wa dey eenside oona e hab powa mo den de sperit wa dey eenside dem people wa blongst ta de wol
14553,1JN,4,GUL,dey blongst ta de wol an de people een de wol da yeh um cause dey de wol own prophet
14554,1JN,4,GUL,bot we god own people
14555,1JN,4,GUL,de one wa da know god e da yeh we
14556,1JN,4,GUL,bot de one wa ain god own ain gwine yeh we
14557,1JN,4,GUL,so den dis de way we know who hab god sperit wa true an who hab de sperit wa ain taak de trute
14558,1JN,4,GUL,me deah fren leh we lob one noda cause god de one wa pit lob een people haat
14559,1JN,4,GUL,de one wa lob dat one god own chile an e know god
14560,1JN,4,GUL,de one wa ain lob dat one ain know god
14561,1JN,4,GUL,cause god da lob
14562,1JN,4,GUL,now dis de way god show we dat e lob we e sen e onliest son fa come eenta de wol so dat e son kin mek we hab life fa true
14563,1JN,4,GUL,wa lob da
14564,1JN,4,GUL,dis wa lob da ain dat we lob god bot god lob we an e sen e son fa come eenta de wol fa sacrifice esef fa pay fa we sin so dat god kin paadon dat sin
14565,1JN,4,GUL,me deah fren since dat hommuch god lob we we oughta lob one noda too
14566,1JN,4,GUL,nobody ain neba see god bot ef we lob one noda god da keep on da lib dey eenside we haat
14567,1JN,4,GUL,an god lob da mek we lob mo an mo til dat lob come fa be wa e wahn um fa be
14568,1JN,4,GUL,god gii we e own sperit eenside we haat
14569,1JN,4,GUL,dat wa mek we know fa sho dat we da lib een god an e da lib dey eenside we
14570,1JN,4,GUL,we done see e son an we tell people say god done sen e son fa come sabe de people ob de wol
14571,1JN,4,GUL,de one wa say out een de open jedus e god son god da lib eenside e haat
14572,1JN,4,GUL,an dat one da lib een god
14573,1JN,4,GUL,so den we know an trus een god lob fa we
14574,1JN,4,GUL,god e lob
14575,1JN,4,GUL,an de one wa da lob dat one da lib een god an god da lib dey eenside um
14576,1JN,4,GUL,as we da lib een christ de lob wa we da lob een christ gwine grow mo an mo ta wa e oughta be
14577,1JN,4,GUL,den we ain gwine haffa warry bout wen we gwine stanop fo god dat day wen e jedge all people
14578,1JN,4,GUL,cause we da lib een dis wol same like christ lib
14579,1JN,4,GUL,wen we lob feah ain able fa lib dey
14580,1JN,4,GUL,cause ef somebody da lob fa true like e oughta dat lob da shrow out all feah
14581,1JN,4,GUL,cause de one wa fraid e da tink e gwine git lickin
14582,1JN,4,GUL,e ain da lob like e oughta lob
14583,1JN,4,GUL,we lob cause god fus lob we
14584,1JN,4,GUL,ef somebody say e lob god bot e hate e broda dat one dey ain da taak true
14585,1JN,4,GUL,cause ef somebody ain lob e broda wa e beena see e ain able fa lob god wa e ain neba see
14586,1JN,4,GUL,so den de one wa lob god haffa lob e broda too
14587,1JN,4,GUL,dat wa christ chaage we fa do
14588,1JN,5,GUL,de one wa bleebe dat jedus e de messiah christ dat one god chile
14589,1JN,5,GUL,an de one wa lob de fada gwine lob e chile too
14590,1JN,5,GUL,wen we lob god an do wa e chaage we fa do dat how we know we lob god chullun
14591,1JN,5,GUL,cause we lob fa god mean dat we do all wa e chaage we fa do
14592,1JN,5,GUL,an wa e chaage we fa do ain haad fa we fa beah
14593,1JN,5,GUL,cause de one wa god chile e da win out ginst de wol
14594,1JN,5,GUL,fa true we win out ginst de wol cause we bleebe pon jedus
14595,1JN,5,GUL,who dat kin win out ginst de wol
14596,1JN,5,GUL,de people wa bleebe dat jedus god son dey de onliest one dem wa win out ginst de wol
14597,1JN,5,GUL,jedus christ e de one wa come by wata an by blood
14598,1JN,5,GUL,e ain come jes by wata
14599,1JN,5,GUL,e come by wata an blood all two
14600,1JN,5,GUL,god sperit e de witness
14601,1JN,5,GUL,e mek we know wa true cause de sperit de trute
14602,1JN,5,GUL,dey shree witness dey een heaben de fada de wod an de holy sperit
14603,1JN,5,GUL,all shree dem dey one an dey be shree witness een de wol god sperit de wata an de blood
14604,1JN,5,GUL,all shree dem taak de same ting da gree pon um
14605,1JN,5,GUL,we wahn fa bleebe wa people say
14606,1JN,5,GUL,bot wa god say dat way mo greata den wa people say
14607,1JN,5,GUL,an god de witness da say dis bout jedus e son
14608,1JN,5,GUL,ebrybody wa bleebe een jedus god son dey got dat trute dey een dey haat
14609,1JN,5,GUL,bot ef somebody ain bleebe wa god say dat one dey da say god ain taak de trute cause dat one ain bleebe wa god say bout e son
14610,1JN,5,GUL,de ting wa god say e dis god gii we de true life wa ain gwine neba end
14611,1JN,5,GUL,an dis life een e son
14612,1JN,5,GUL,de one wa hab god son een e haat e got dis true life
14613,1JN,5,GUL,bot de one wa ain hab god son een e haat e ain got dat life
14614,1JN,5,GUL,a da write dis ta oona wa bleebe pon de name ob god son
14615,1JN,5,GUL,a da write oona fa mek oona know oona hab de true life wa ain gwine neba end
14616,1JN,5,GUL,we trus god an bleebe dat wen we aks god fa sompin e da yeh we
14617,1JN,5,GUL,an wen we know e da yeh we wen we aks um fa sompin we know e da gii we dat ting
14618,1JN,5,GUL,ef somebody see e broda sin an dat sin ain a sin wa fa true gwine mek de sinna dead e oughta pray fa dat broda an god gwine gim life
14619,1JN,5,GUL,bot dey a sin wa gwine mek de sinna dead
14620,1JN,5,GUL,a ain da tell oona fa pray ta god bout dat
14621,1JN,5,GUL,wasoneba people do wa ain right e sin bot dey a kind ob sin wa ain haffa mek de sinna dead
14622,1JN,5,GUL,we know no chile ob god da sin cause god son da keep um safe an de ebil one cyahn do um no haam
14623,1JN,5,GUL,we know we god own chullun an de ebil one da rule oba all de wol
14624,1JN,5,GUL,an we know dat de son ob god done come an mek we know de true god
14625,1JN,5,GUL,we da lib een de god wa true een e son jedus christ
14626,1JN,5,GUL,dis de true god an de life wa ain gwine neba end
14627,1JN,5,GUL,me deah chullun mus dohn hab nottin fa do wid no idol
14628,2JN,1,GUL,a john elda een de choch da write ta de lady wa god done pick an ta e chullun wa a lob fa true
14629,2JN,1,GUL,an a ain de only one
14630,2JN,1,GUL,ebrybody wa know de trute lob oona cause ob de trute wa lib dey een we haat an wa gwine lib wid we faeba
14631,2JN,1,GUL,we pray dat god we fada an e son jedus christ gwine gii we dey blessin an mussy an peace een we haat een trute an lob
14632,2JN,1,GUL,a been too heppy wen a yeh say some ob ya chullun da folla de trute same like we fada tell we fa do
14633,2JN,1,GUL,now deah lady a da beg ya leh we lob one noda
14634,2JN,1,GUL,dis chaage wa a da write ain no nyew ting
14635,2JN,1,GUL,dat wa we been know fom wen we fus bleebe pon christ
14636,2JN,1,GUL,lob mean dat we da waak god way da do wa e tell we fa do
14637,2JN,1,GUL,dis wa oona beena yeh fom wen oona fus bleebe pon christ god chaage we say mus all waak een de way ob lob
14638,2JN,1,GUL,plenty people wa ain taak de trute dey gone out all oba de wol
14639,2JN,1,GUL,dey ain wahn fa say jedus christ done come eenta de wol as a man
14640,2JN,1,GUL,people like dat ain taak de trute an dey de enemy ob christ
14641,2JN,1,GUL,so den oona mus tek cyah
14642,2JN,1,GUL,mus dohn loss wa oona done wok fa so dat oona gwine git all dem ting wa god done promise oona
14643,2JN,1,GUL,wen somebody ain da laan people jes wa christ laan um an no mo bot e da laan um oda ting mix een dat one dey ain hab god een e haat
14644,2JN,1,GUL,de one wa da laan people jes wa christ laan um dat one hab de fada an e son dey een e haat
14645,2JN,1,GUL,so den ef somebody come fa laan oona an e ain bring jes wa christ laan we mus dohn tek um eenta ya house
14646,2JN,1,GUL,mus dohn welcome um tall
14647,2JN,1,GUL,cause de one wa gim welcome e da jine op wid um een de bad wok dey da do
14648,2JN,1,GUL,a got plenty ting fa tell oona bot a ain wahn fa write um down wid paper an ink
14649,2JN,1,GUL,steada dat a hope fa come see oona an taak ta oona face ta face so dat we kin be full op wid joy
14650,2JN,1,GUL,de chullun ob ya sista wa god done pick dey tell oona hey
14651,3JN,1,GUL,a john de elda een de choch da write ta me deah fren gaius wa a lob fa true
14652,3JN,1,GUL,me deah fren a da pray say ya keep well an dat all ting da gwine fine fa ya jes like all ting fine wid ya soul
14653,3JN,1,GUL,a been too heppy wen some christian broda dem come an tell me how faitful ya been ta de trute jes like ya da waak een de true way
14654,3JN,1,GUL,ain nottin mek me mo heppy den fa yeh say me chullun da waak een de true way
14655,3JN,1,GUL,me deah fren ya faitful fa true een wa ya da do fa de christian bredren eben wen ya ain neba been see dem
14656,3JN,1,GUL,dey beena tell de choch people bout hommuch ya lob um
14657,3JN,1,GUL,e gwine be a good ting fa ya fa hep um git ready fa go on dey journey gin een de way dat mek god heppy
14658,3JN,1,GUL,cause dem bredren done set out pon dey journey fa sake ob christ name fa do e wok an dey ain tek nottin fom dem wa ain bleebe pon god
14659,3JN,1,GUL,so den we wa trus een christ oughta hep people like dem bredren yah
14660,3JN,1,GUL,cause dat way we da wok wid um fa de true way
14661,3JN,1,GUL,a done write ta de choch bot diotrephes wa lob fa pit esef head ob de res ob de choch people e ain pay no mind tall ta wa a tell um
14662,3JN,1,GUL,so den ef a come a gwine taak bout wa e da do da shrow slam at we
14663,3JN,1,GUL,bot dat ain nuff fa um
14664,3JN,1,GUL,wen christian bredren come e ain welcome um
14665,3JN,1,GUL,an wen oda people wahn fa welcome um e stop um an e dribe dem wa wahn fa hep outta de choch
14666,3JN,1,GUL,me deah fren mus dohn folla de ebil way
14667,3JN,1,GUL,jes folla de good
14668,3JN,1,GUL,de one wa da do good e god chile bot de one wa da do ebil e ain neba see god
14669,3JN,1,GUL,ebrybody da taak say demetrius da do good
14670,3JN,1,GUL,de trute esef tell we dat e do good
14671,3JN,1,GUL,we da say e good too an oona know we da taak de trute
14672,3JN,1,GUL,a got plenty ting fa write oona bot a ain wahn fa set all dem down wid pen an ink
14673,3JN,1,GUL,a hope fa come ta oona an see oona soon an we gwine taak face ta face
14674,3JN,1,GUL,peace be pon ya
14675,3JN,1,GUL,we fren dem yah da tell ya hey
14676,3JN,1,GUL,an tell all we fren dey hey fa we ebry one ob dem
14677,JUD,1,GUL,a jude wa da wok fa jedus christ
14678,JUD,1,GUL,a james broda
14679,JUD,1,GUL,a da write dis letta ta oona wa god been call
14680,JUD,1,GUL,god we fada da lob oona an jedus christ da keep oona safe
14681,JUD,1,GUL,a pray dat oona gwine see a heapa god mussy an dat e full op oona haat wid peace
14682,JUD,1,GUL,an a pray too dat e show oona mo an mo ob e lob
14683,JUD,1,GUL,me deah fren a been wahn tommuch fa write oona bout de sabation dat god gii ta all ob we e people
14684,JUD,1,GUL,steada dat a feel dat a haffa write now fa courage oona fa fight haad fa all wa we bleebe
14685,JUD,1,GUL,dat de fait wa god laan we e people an ain nobody eba spose fa change wa e laan we
14686,JUD,1,GUL,a da tell oona dat cause some people wa ain got god een dey haat done come an jine een oona meetin
14687,JUD,1,GUL,dey ain tell oona hoccome dey da meet wid oona
14688,JUD,1,GUL,dey say people kin do all kinda bad ting cause god good an e ain gwine condemn um
14689,JUD,1,GUL,dey ton dey back pon jedus christ we onliest massa an lawd
14690,JUD,1,GUL,way back dey de prophet dem write een god book say god gwine jedge dem people
14691,JUD,1,GUL,now den oona been know all dis bot a wahn fa memba oona dat eben dough de lawd done sabe de people ob israel an e hep um git outta egypt lan den e stroy dem israel people wa ain bleebe
14692,JUD,1,GUL,an memba too bout de angel dem wa beena lef off dey wok weh god pit um fa rule an ton dey back pon dey own place een heaben
14693,JUD,1,GUL,cause ob dat god chain um op een ebalastin chain een a daak place weh e da keep um til dat big day come wen e gwine jedge um
14694,JUD,1,GUL,de same kinda ting happen een sodom an gomorrah an de oda town dem close by
14695,JUD,1,GUL,dey beena lib loose life da do all kind ob dorty ting wid dey body
14696,JUD,1,GUL,cause ob dat god stroy dem town fa waan we all bout how god gwine punish sinna een fire wa bon faeba
14697,JUD,1,GUL,same way so dem yah mongst oona dey hab dream wa ain coddin ta de trute so dat dey lib loose life
14698,JUD,1,GUL,dey da ton dey back pon all tority an dey da taak bad ginst dem wa got powa an hona een heaben
14699,JUD,1,GUL,eben de head angel michael ain taak like dey da taak
14700,JUD,1,GUL,wen e beena aagy wid de debil bout wa one ob dem two gwine git moses body michael ain tink e hab tority fa condemn de debil
14701,JUD,1,GUL,e ain hole um cheap eben wen e tell um say wa e da do ain right
14702,JUD,1,GUL,steada dat michael tell um say a pray dat de lawd buke ya bot dem teacha wa ain taak de trute dey da shrow slam pon wasoneba dey ain ondastan
14703,JUD,1,GUL,an de ting dem wa dey know dey jes wa dey head tell um dout dem haffa study pon dem ting jes like wile animal
14704,JUD,1,GUL,dat wa stroy dem teacha yah
14705,JUD,1,GUL,e gwine be a haad time fa dem teacha dey beena folla een de way ob cain
14706,JUD,1,GUL,fa sake ob money dey beena mek de same mistake wa balaam been mek
14707,JUD,1,GUL,jes like korah dey done ton ginst de one wa been oba um
14708,JUD,1,GUL,an jes like korah done been stroy dey stroy too
14709,JUD,1,GUL,wen oona wa bleebe geda togeda fa nyam fa show oona lob ta one noda look how dey da nyam de food
14710,JUD,1,GUL,dey ain got no shame an dey ain eben tink ob oda people
14711,JUD,1,GUL,dey ain wot nottin dey like cloud wa kin git daak jes like rain wahn fa come bot dey ain no wata dey an breeze kin blow de cloud way dout no rain
14712,JUD,1,GUL,same way so dey like tree wa ain beah no fruit eben een de time wen dey spose fa beah
14713,JUD,1,GUL,dat show dat dem tree done dead an wen people yank um out by de root dey dead two time oba
14714,JUD,1,GUL,dem teacha da do ting wa oughta mek um shame
14715,JUD,1,GUL,like wen de big wile swellin wata faddown pon de seasho de bad ting dem teacha do stan like de frosh ob dat big wata wa done lef dorty gaabage pon de seasho
14716,JUD,1,GUL,dem teacha jes like a staa wa ain neba stay een one place een de sky
14717,JUD,1,GUL,god da keep a daak daak place fa pit dem teacha an dey gwine stay dey faeba
14718,JUD,1,GUL,enoch done been taak way back dey bout dem teacha wa ain taak de trute
14719,JUD,1,GUL,dat de enoch wa seben generation fom adam
14720,JUD,1,GUL,an e taak bout dem teacha say look yah de lawd da come wid tousan tousan ob dem wa blongst ta um
14721,JUD,1,GUL,de lawd da come fa jedge all people
14722,JUD,1,GUL,e gwine jedge all de sinna dem wa ain do wa god wahn say dey guilty cause ob all de ebil ting dem ginst god dey done done an all de wickity wod dey done taak ginst god dem teacha yah wa ain taak de trute dey ain neba sattify
14723,JUD,1,GUL,dey da grumble all de time ginst oda people
14724,JUD,1,GUL,dey jes da folla dey own haat fa do ebil an dey da brag pon deysef
14725,JUD,1,GUL,an dem teacha da tell people ting wa mek um git de big head jes so dem teacha kin git wa dey wahn
14726,JUD,1,GUL,bot oona me deah fren oona mus memba wa de postle dem ob we lawd jedus christ beena tell oona bout wa gwine happen
14727,JUD,1,GUL,dey been tell oona say wen dem las day come some people gwine hole oona cheap an dey jes gwine folla dey haat fa do de wickity ting dem wa ginst god
14728,JUD,1,GUL,dey da wide people op een group ginst one noda
14729,JUD,1,GUL,dey da do bad ting wa dey head tell um dout study pon dem ting
14730,JUD,1,GUL,an de holy sperit ain een um
14731,JUD,1,GUL,bot oona me deah fren dem oona mus grow scronga mo an mo een oona holy fait een christ
14732,JUD,1,GUL,an mus pray ta god wid de powa wa de holy sperit da gii oona
14733,JUD,1,GUL,mus keep on da waak een de way ob god lob
14734,JUD,1,GUL,same time wait fa de life wa ain gwine neba end wa we lawd jedus christ gwine gii oona cause e hab mussy pon oona
14735,JUD,1,GUL,hab mussy pon people wa da doubt
14736,JUD,1,GUL,sabe some jes like oona da pull um outta de fire
14737,JUD,1,GUL,mus hab mussy too an hep oda people same time oona oughta be scaid fa git close ta dey sin
14738,JUD,1,GUL,oona oughta hate eben de cloes dey loose life done stain
14739,JUD,1,GUL,so den leh we praise de one wa able fa keep oona so oona ain gwine fall eenta sin
14740,JUD,1,GUL,e able fa keep oona so dat oona ain guilty ob no sin tall een oona life wen e gwine bring oona wid joyful haat ta de glory place weh e dey
14741,JUD,1,GUL,leh we praise de onliest god wa sabe we cause ob wa jedus christ we lawd done done
14742,JUD,1,GUL,leh we all praise god fa e great glory
14743,JUD,1,GUL,e da rule ebryweh an e got powa an tority fa true fom fo time been an now an faeba amen
14744,REV,1,GUL,dis book laan we bout de ting dem wa jedus christ show ta dem people wa da do god wok
14745,REV,1,GUL,god fus show jedus dem ting yah so dat jedus kin mek dem wa da do e wok know dem ting wa gwine happen tareckly
14746,REV,1,GUL,christ sen e angel ta john wa beena wok fa um an e mek de angel show john dem ting yah
14747,REV,1,GUL,an john done tell we all dem ting wa e see
14748,REV,1,GUL,so den dis de book yah weh john done write down de wod wa god sen
14749,REV,1,GUL,dat de trute wa jedus christ esef show um
14750,REV,1,GUL,e bless fa true wa read de wod dem wa dey een dis book wa god tell we an wa haffa happen
14751,REV,1,GUL,dey bless fa true wa yeh dem wod wa been write down een dis book an pay tention ta wa dey say
14752,REV,1,GUL,cause de time ain faa off wen dem ting yah gwine happen
14753,REV,1,GUL,a john da write ta oona wa dey een dem seben choch een de arie ob asia
14754,REV,1,GUL,a pray dat god wa dey now an wa been dey fo dis wol been mek an wa gwine come back ta dis wol bless oona an gii oona peace
14755,REV,1,GUL,same way so a pray dat god seben sperit dem wa stanop fo e shrone weh e seddown da rule bless oona an gii oona peace
14756,REV,1,GUL,an a pray dat jedus christ wa we kin trus fa true an wa da tell people wa true all de time show oona how e good an gii oona peace
14757,REV,1,GUL,jedus christ de fus one wa god mek git op fom mongst de dead an lib gin an all dem wa da rule een dis wol dey onda um
14758,REV,1,GUL,e lob we an e done shed e blood an dead fa sake ob we so dat e set we free fom we sin
14759,REV,1,GUL,e done mek we come onda god rule an be priest fa saab e fada god
14760,REV,1,GUL,so den e fa git hona an powa faeba an eba
14761,REV,1,GUL,amen
14762,REV,1,GUL,a da tell oona say een de middle ob de cloud e gwine come an all people gwine shim
14763,REV,1,GUL,eben dem people wa been jook um gwine shim
14764,REV,1,GUL,people fom all country an dem wa da taak all diffunt language dem een de wol dey gwine be saary cause e da come
14765,REV,1,GUL,dat so e gwine stan fa true amen
14766,REV,1,GUL,god we lawd da tell we say a de alpha an de omega
14767,REV,1,GUL,a been dey fo de wol mek
14768,REV,1,GUL,a dey now an a gwine come back ta dis wol
14769,REV,1,GUL,a got powa oba all
14770,REV,1,GUL,a john oona christian broda
14771,REV,1,GUL,we all da folla jedus togeda
14772,REV,1,GUL,een christ we all beah op scrong onda all we suffrin
14773,REV,1,GUL,an we leh jedus christ rule oba we
14774,REV,1,GUL,cause a beena tell people god wod an de trute bout jedus dey chunk me pon de islant call patmos
14775,REV,1,GUL,one lawd day god sperit come pon me an a yeh boice wa da taak loud jes like trumpet dey hine me
14776,REV,1,GUL,de boice tell me say write down wa ya gwine see een a book an sen de book ta de christian dem ob de seben choch dem ta ephesus smyrna pergamum thyatira sardis philadelphia an laodicea
14777,REV,1,GUL,a ton roun fa see who dat wa da taak ta me
14778,REV,1,GUL,an wen a ton roun a see seben lamp holda wa been mek fom gole
14779,REV,1,GUL,een de middle ob dem lamp holda yah a see somebody jes like one man wa come fom god
14780,REV,1,GUL,e weah long robe wa reach ta e foot an gole scrap been tie roun e chest
14781,REV,1,GUL,e head an e hair been white like wool white jes like snow
14782,REV,1,GUL,an e eye shine out like fire da bun bright
14783,REV,1,GUL,e foot beena shine jes like brass wa dey been bun een de furnace an den shine um op
14784,REV,1,GUL,an e boice loud jes like a heapa wata
14785,REV,1,GUL,e beena hole seben staa een e right han
14786,REV,1,GUL,one sode wa shaap pon two side beena come outta e mout
14787,REV,1,GUL,e face beena shine like de sun da shine at tweb noon
14788,REV,1,GUL,wen a shim a faddown flat at e foot like poson wa done dead
14789,REV,1,GUL,e pit e right han pon me an an tell me say mus dohn scaid a de fus an de las
14790,REV,1,GUL,a de one wa da lib a done been dead bot look yah a da lib faeba an eba a got powa oba det an de grabe
14791,REV,1,GUL,so den write down all dem ting yah wa ya see
14792,REV,1,GUL,write dem ting wa dey now an dem ting wa gwine be bye an bye
14793,REV,1,GUL,a da come fa tell ya wa dem seben staa yah wa a hole een me right han an dem seben gole lamp holda mean
14794,REV,1,GUL,de seben staa dem de seben angel wa da gyaad de seben choch
14795,REV,1,GUL,de seben lamp holda dem de seben choch deysef
14796,REV,2,GUL,write dis message yah an sen um ta de angel ob de choch een ephesus dis de message yah wa de poson sen wa hole de seben staa een e right han an wa da waak mongst de seben gole lamp holda
14797,REV,2,GUL,a know all de ting dem wa oona da do
14798,REV,2,GUL,a know oona wok haad an a know how oona kin beah op wen trouble come
14799,REV,2,GUL,a know oona ain willin fa leh bad people stay dey wid oona
14800,REV,2,GUL,oona quizzit dem people wa say dey postle bot dey ain tall
14801,REV,2,GUL,oona been see dat dey da lie
14802,REV,2,GUL,oona da suffa trouble an da beah plenty fa sake ob me name cause oona da folla me
14803,REV,2,GUL,an oona ain got weary
14804,REV,2,GUL,oona ain stop da folla me
14805,REV,2,GUL,stillyet one ting dey wa a blame oona fa
14806,REV,2,GUL,oona lef off da lob me like oona beena lob me at fus
14807,REV,2,GUL,so den oona mus memba de way oona beena lob me an how faa down oona done fall oona mus be saary fa oona sin an change oona way
14808,REV,2,GUL,mus do jes like oona done at fus
14809,REV,2,GUL,ef oona ain change oona way a gwine come ta oona an a gwine pull oona lamp holda outta weh e dey
14810,REV,2,GUL,bot one ting a praise oona fa
14811,REV,2,GUL,oona hate dem bad ting wa dem people wa da folla nicolas da do
14812,REV,2,GUL,oona hate um jes like a mesef hate um
14813,REV,2,GUL,oona got yea fa yeh ainty
14814,REV,2,GUL,den oona oughta yeh wa god sperit da tell de choch dem
14815,REV,2,GUL,dem wa still stan scrong atta satan done try um a gwine leh dem nyam fom de tree wa da gii life een god gyaaden
14816,REV,2,GUL,write dis message yah an sen um ta de angel ob de choch een smyrna dis de message yah wa de one wa de fus an de las de one wa done dead an e da lib gin e done sen fa tell oona say a know oona da suffa plenty trouble
14817,REV,2,GUL,a know oona ain got much bot fa true oona rich een christ a know too bout dem wa say dey jew people bot dey ain no jew tall
14818,REV,2,GUL,dey da lie taak bad ginst oona
14819,REV,2,GUL,bot dey blongst ta dem wa da folla satan
14820,REV,2,GUL,oona mus dohn be scaid ob nottin wa oona gwine suffa
14821,REV,2,GUL,a da tell oona de debil gwine try oona fa see ef oona bleebe god fa true
14822,REV,2,GUL,e gwine pit some ob oona een de jailhouse
14823,REV,2,GUL,ten day oona gwine suffa plenty
14824,REV,2,GUL,bot oona mus dohn neba stop fa bleebe pon me eben ef dat mean oona gwine dead fa me sake
14825,REV,2,GUL,cause a gwine gii oona de crown ob life wa ain gwine neba end
14826,REV,2,GUL,oona got yea fa yeh ainty
14827,REV,2,GUL,den oona oughta yeh wa god sperit da tell de choch dem
14828,REV,2,GUL,dem wa still stan scrong atta satan done try um de secon det ain gwine tetch um
14829,REV,2,GUL,write dis message yah an sen um ta de angel ob da choch een pergamum dis de message yah wa de one wa got de sode wa shaap on two side e sen tell oona
14830,REV,2,GUL,e say a know weh oona lib
14831,REV,2,GUL,oona dey weh satan got e shrone
14832,REV,2,GUL,bot a know oona keep on da folla me fa true
14833,REV,2,GUL,oona ain neba stop fa bleebe pon me
14834,REV,2,GUL,jurin de time wen antipas dey wen e beena show people fa true dat e da folla me dey kill um dey weh oona dey an weh satan dey too
14835,REV,2,GUL,dat ain neba mek oona stop fa bleebe pon me
14836,REV,2,GUL,bot dey some ting dem wa a blame oona fa some ob de people dey mongst oona da do de ting dem wa balaam beena tell people fa do
14837,REV,2,GUL,e beena laan balak how fa trap de israel people an mek um sin
14838,REV,2,GUL,e been git um fa nyam meat wa people been offa fa sacrifice fa woshup idol
14839,REV,2,GUL,an e been git dem fa lib loose life
14840,REV,2,GUL,oda people mongst oona da do dem same ting wa dem wa da folla nicolas da do
14841,REV,2,GUL,now den oona mus be saary fa oona sin an change oona way
14842,REV,2,GUL,ef oona ain change oona way a gwine come ta oona soon
14843,REV,2,GUL,a gwine tek dis sode wa dey een me mout an fight ginst de people dem wa da do dem bad ting
14844,REV,2,GUL,oona got yea fa yeh ainty
14845,REV,2,GUL,den oona oughta yeh wa god sperit da tell de choch dem de people wa still stan scrong atta satan done try um a gwine gii ebry one ob um some ob dat manna wa been hide
14846,REV,2,GUL,den too a gwine gim one white stone wid nyew name wa write pon um
14847,REV,2,GUL,nobody ain gwine know de name wa write pon de stone cep de poson wa a gii dat name ta
14848,REV,2,GUL,write dis message yah an sen um ta de angel ob de choch een thyatira dis de message yah wa god son sen
14849,REV,2,GUL,e eye dem shine like fire an e foot shine jes like brass wa dey been bun een de furnace an den shine um op
14850,REV,2,GUL,a know de ting dem wa oona da do
14851,REV,2,GUL,a know oona lob people an oona ain neba stop fa bleebe pon me
14852,REV,2,GUL,a know de way oona da wok an oona da beah op onda all oona suffrin
14853,REV,2,GUL,an a know oona da do mo now den oona done done
14854,REV,2,GUL,stillyet one ting oona da do wa a da blame oona fa
14855,REV,2,GUL,oona leh dat ooman jezebel wa say e a prophet fom god stay dey mongst oona
14856,REV,2,GUL,e da say by god powa e da laan dem wa da saab me
14857,REV,2,GUL,bot e da lie ta me people an dat lie mek um lib loose life an mek um nyam meat wa people been offa fa sacrifice fa woshup idol
14858,REV,2,GUL,a been lef dat ooman hab a leetle time so e got chance fa ton fom e ebil way
14859,REV,2,GUL,bot e ain wahn fa change e way
14860,REV,2,GUL,so den look yah a gwine mek um tek sick an leddown pon e bed weh e gwine suffa
14861,REV,2,GUL,an a gwine mek dem wa lib loose life wid jezebel suffa plenty fa true ef dey ain stop fa do dem ebil ting wa dey da do wid um
14862,REV,2,GUL,a gwine scrike e chullun dead
14863,REV,2,GUL,dat gwine mek all de choch dem know a de one wa know wa all people da tink an a da see eenside dey haat
14864,REV,2,GUL,a gwine gii all people dey payback fa wasoneba dey do
14865,REV,2,GUL,bot oona de oda res dey een thyatira oona ain do dem ebil ting wa jezebel laan people fa do
14866,REV,2,GUL,oona ain laan dem ebil ting wa some people call satan deep secret
14867,REV,2,GUL,a da tell oona say a ain gwine lay no oda burden pon oona
14868,REV,2,GUL,bot til a come back oona mus keep on da bleebe fa true all dem ting wa oona done laan
14869,REV,2,GUL,de people wa stan scrong atta satan try um an still da do dem ting wa a wahn um fa do til de end come a gwine gii dem tority oba dem nation
14870,REV,2,GUL,a gwine gim tority jes like wa me fada done gii me
14871,REV,2,GUL,dey gwine tek iron club an rule oba dem nation yah an dey gwine broke um all op jes like clay pot wa poson cyas down
14872,REV,2,GUL,an a gwine gii dem de maanin staa
14873,REV,2,GUL,oona got yea fa yeh ainty
14874,REV,2,GUL,den oona oughta yeh wa god sperit da tell de choch dem
14875,REV,3,GUL,write dis message yah an sen um ta de angel ob de choch een sardis dis de message yah wa de one wa hole de seben sperit dem wa blongst ta god an de seben staa sen a know de ting dem wa oona da do
14876,REV,3,GUL,people tink oona got life bot oona done dead so oona mus wake op an mek scrong de leeleetle life wa oona still got fo e done
14877,REV,3,GUL,cause a see dat de ting dem wa oona da do ain all done like dey oughta be done een god eye
14878,REV,3,GUL,so den oona memba dem ting wa dey done laan oona wa oona been bleebe
14879,REV,3,GUL,oona mus do wa dey laan oona an mus ton fom oona sin
14880,REV,3,GUL,ef oona ain wake op a gwine come all ob a sudden ta oona jes like tief come
14881,REV,3,GUL,an oona ain gwine know de time wen a gwine come
14882,REV,3,GUL,stillyet some ob oona dey een sardis still keep oona cloes clean
14883,REV,3,GUL,dat mean fa say some ain waak een sin
14884,REV,3,GUL,bot ain plenty
14885,REV,3,GUL,oona wa ain waak een sin gwine waak wid me an gwine weah white cloes cause oona got right fa weah um cause oona da do wa god wahn
14886,REV,3,GUL,jes like dem people dey de people wa still stan scrong atta satan done try um dey gwine weah white cloes too
14887,REV,3,GUL,an a ain gwine neba tek dey name outta de book ob dem wa lib fa true
14888,REV,3,GUL,wen a stan fo me fada an e angel dem a gwine say dem me own people dey
14889,REV,3,GUL,oona got yea fa yeh ainty
14890,REV,3,GUL,den oona oughta yeh wa god sperit da tell de choch dem write dis message yah an sen um da ta de angel ob de choch een philadelphia dis de message yah wa de true one wa blongst ta god sen
14891,REV,3,GUL,e de one wa hole de key wa king david been hole
14892,REV,3,GUL,wen e tek de key an open a do ain nobody able fa shet um
14893,REV,3,GUL,an wen e shet de do ain nobody able fa open um
14894,REV,3,GUL,a know de ting dem wa oona da do
14895,REV,3,GUL,look yah a done open a do fa oona an ain nobody able fa shet um
14896,REV,3,GUL,a know oona ain got a heapa scrent
14897,REV,3,GUL,stillyet oona beena do wa a tell oona fa do an oona ain neba say oona ain know me
14898,REV,3,GUL,an look yah dem wa blongst ta satan house wa da lie say dey jew people bot dey ain a gwine mek um come git down at oona foot an a gwine mek um all know say a lob oona
14899,REV,3,GUL,oona beena beah op an stanop scronga da do wa a tell oona fa do
14900,REV,3,GUL,cause ob dat a ain gwine leh oona suffa wen de haad time ob trouble come ta all de wol fa try all de people wa dey een de wol
14901,REV,3,GUL,soon a gwine come back
14902,REV,3,GUL,oona mus keep on da bleebe fa true all dat oona done laan so dat nobody ain gwine rob oona crown
14903,REV,3,GUL,dem wa still stanop scrong atta satan try um a gwine mek dem be jes like big post wa mek god house stanop
14904,REV,3,GUL,an dey ain neba gwine lef um no mo
14905,REV,3,GUL,a gwine write de name ob me god pon um
14906,REV,3,GUL,an a gwine write pon um de name ob me god city de nyew jerusalem wa come down outta heaben fom me god
14907,REV,3,GUL,an a gwine write me own nyew name pon um
14908,REV,3,GUL,oona got yea fa yeh ainty
14909,REV,3,GUL,den oona oughta yeh wa god sperit da tell de choch dem write dis message yah an sen um ta de angel ob de choch een laodicea dis de message yah wa de amen sen
14910,REV,3,GUL,e da one wa we kin trus fa true an wa da taak true all de time bout god
14911,REV,3,GUL,een e han all wa god mek
14912,REV,3,GUL,a know all wa oona da do an a know dat oona like food wa ain cole an wa ain hot food wa ain got no taste
14913,REV,3,GUL,a wish dat oona beena folla me wid all oona haat or dat oona been lef fa folla me
14914,REV,3,GUL,so den cause oona like food wa ain cole an wa ain hot a gwine spit oona outta me mout oona da taak say a rich an a got plenty ting
14915,REV,3,GUL,a got ebryting wa a need
14916,REV,3,GUL,bot oona ain ondastan dat oona po an pitiful fa true an people saary fa oona
14917,REV,3,GUL,oona ain got nottin oona bline an nekid
14918,REV,3,GUL,so den a da tell oona say mus come ta me an buy gole wa done been een de fire til e clean an pure so dat oona kin be rich fa true een god eye
14919,REV,3,GUL,an a da tell oona say mus come buy white cloes fa weah so dat oona ain gwine be shame cause oona nekid
14920,REV,3,GUL,an come buy medicine fa pit een oona eye so dat oona gwine see
14921,REV,3,GUL,de people dem wa a lob dem a tell say dey da do wrong ting an a punish um so dat dey gwine git sense fa do wa right
14922,REV,3,GUL,so wid all oona haat mus do wa right
14923,REV,3,GUL,mus change oona way an ton fom oona sin
14924,REV,3,GUL,listen op a da stanop yah by de door da knock pon um
14925,REV,3,GUL,wasoneba one ob oona yeh me boice an open de door ta me a gwine come eenside e house
14926,REV,3,GUL,an me an e gwine seddown an nyam togeda
14927,REV,3,GUL,dem wa still stanop scrong atta satan try um a gwine gim de right fa seddown fa rule wid me pon me shrone jes like a been still stanop scrong atta satan try me an a come an seddown wid me fada pon e shrone
14928,REV,3,GUL,oona got yea fa yeh ainty
14929,REV,3,GUL,den oona oughta yeh wa god sperit da tell de choch dem
14930,REV,4,GUL,atta dat a see noda wision
14931,REV,4,GUL,a see a door open oba dey een heaben
14932,REV,4,GUL,an a yeh dat boice wa soun same like a trumpet de same boice wa a been yeh
14933,REV,4,GUL,e tell me say come op yah an a gwine show ya dem ting wa haffa happen atta dis
14934,REV,4,GUL,jes den god sperit come pon me
14935,REV,4,GUL,dey een heaben a see one shrone a big chair wa king kin seddown pon
14936,REV,4,GUL,an a see somebody da sit pon um
14937,REV,4,GUL,a shim wa sit dey da shine jes like jaspa an carnelian
14938,REV,4,GUL,an a rainbow wa da shine jes like emerald been dey all roun de shrone
14939,REV,4,GUL,twentyfo oda shrone been dey all roun de fus shrone
14940,REV,4,GUL,an a see twentyfo elda da seddown pon dem shrone
14941,REV,4,GUL,dey beena weah white cloes an gole crown been pon dey head
14942,REV,4,GUL,lightnin beena flash fom weh de fus big shrone been dey
14943,REV,4,GUL,tunda beena roll an plenty loud nise beena come fom dey
14944,REV,4,GUL,dey een front ob de shrone seben lamp dem beena bun bright
14945,REV,4,GUL,dem seben lamp yah dey god seben sperit dem
14946,REV,4,GUL,fo dat shrone a see sompin wa look jes like a glass sea cleah like crystal
14947,REV,4,GUL,all roun de shrone een de front an back an side fo ting wa got life beena stanop
14948,REV,4,GUL,dey got eye all oba dey body front an back
14949,REV,4,GUL,de fus ting wa got life look jes like a lion
14950,REV,4,GUL,de secon one look jes like a ox
14951,REV,4,GUL,an de nex one got a face wa look jes like de face ob a man
14952,REV,4,GUL,de las one look jes like a eagle wa da fly
14953,REV,4,GUL,all fo ob dem ting wa got life dey got six wing an dey been kiba all oba wid eye eben onda dey wing
14954,REV,4,GUL,all day an all night dey da taak ta god
14955,REV,4,GUL,dey ain neba stop fa tell god say we lawd god got powa mo den all
14956,REV,4,GUL,e holy holy holy
14957,REV,4,GUL,e been dey fo de wol been mek e dey now an e gwine come back
14958,REV,4,GUL,dem fo ting yah wa got life dey da praise de one wa gwine lib faeba an eba wa da seddown pon de shrone
14959,REV,4,GUL,dey da gim hona an tell um tankya
14960,REV,4,GUL,wensoneba dey do dat de twentyfo elda dem faddown fo de one wa da seddown pon de shrone
14961,REV,4,GUL,dey da woshup um op e wa gwine lib faeba an eba
14962,REV,4,GUL,dey tek de crown dem off dey head an cyas um fo de shrone
14963,REV,4,GUL,an dey tell dat one pon de shrone say we lawd an we god
14964,REV,4,GUL,ya got de right fa hab we fa git down fo ya an praise ya an gii ya hona an show ya got powa cause ya de one wa mek all ting
14965,REV,4,GUL,ya mek um an gim life cause ya wahn fa do dat
14966,REV,5,GUL,den a see de one wa da seddown pon de big shrone
14967,REV,5,GUL,een e right han e da hole one scroll
14968,REV,5,GUL,an plenty ting been write down een dat scroll pon de front an pon de back
14969,REV,5,GUL,an de scroll been fasten shet good wid seben seal ob wax
14970,REV,5,GUL,an a see one angel wa got great powa
14971,REV,5,GUL,e da taak loud so all kin yeh um
14972,REV,5,GUL,e aks say who got de right fa pull dem seal an open op de scroll
14973,REV,5,GUL,bot nobody ain been dey een heaben or een dis wol or ondaneet dis wol wa got de right fa open de scroll an read wa been write down pon um
14974,REV,5,GUL,a staat fa cry too haad cause nobody ain been dey wa got de right fa open de scroll an read wa been write down pon um
14975,REV,5,GUL,den one elda dem tell me say mus dohn cry
14976,REV,5,GUL,look yah dat one wa dey call de lion wa come fom judah tribe de one wa be ob king david chullun chullun dem e done win oba all
14977,REV,5,GUL,cause ob dat e got de right fa pull dem seben seal an open op de scroll
14978,REV,5,GUL,den a see one lamb da stanop een de middle ob dat great shrone
14979,REV,5,GUL,de fo ting dem wa got life an de elda dem da stanop roun um
14980,REV,5,GUL,dat lamb look like people done been kill um
14981,REV,5,GUL,an e got seben hone pon e head an seben eye
14982,REV,5,GUL,dem eye god seben sperit wa e sen out all oba de wol
14983,REV,5,GUL,den a see de lamb go tek de scroll fom de right han ob de one wa da sit pon de big shrone
14984,REV,5,GUL,wen de lamb tek de scroll de fo ting wa got life dem an de twentyfo elda dem faddown fo de lamb an woshup um
14985,REV,5,GUL,dey all been git haap fa play music een dey han an gole bowl dem wa full op wid incense
14986,REV,5,GUL,an de incense yah dat de pray ob de people wa blongst ta god
14987,REV,5,GUL,den de fo ting dem wa got life an de twentyfo elda dem dey sing one nyew song say ya de lamb
14988,REV,5,GUL,ya got de right fa tek de scroll an pull open e seal wa fasten um shet
14989,REV,5,GUL,cause dey done kill ya an wid ya blood ya done buy back people fa god
14990,REV,5,GUL,dem people yah come out fom all de tribe dem an fom all de diffunt nation dem een de wol people wa taak all de diffunt language dem
14991,REV,5,GUL,ya done mek dem people fa come onda god rule an be one fambly ob priest wa da saab god an dey gwine rule een dis wol
14992,REV,5,GUL,den wiles a beena look a yeh de boice ob a whole heapa angel
14993,REV,5,GUL,dey been tousan an tousan ten tousan time ten tousan ob um
14994,REV,5,GUL,dey da geda roun de big shrone an de fo ting wa got life dem an de twentyfo elda dem
14995,REV,5,GUL,de angel dem sing loud say de lamb wa dey done kill e got de right fa mek we praise um e got powa an plenty ting
14996,REV,5,GUL,e got sense fa true an plenty scrent
14997,REV,5,GUL,we gim hona an glory
14998,REV,5,GUL,we praise um den a yeh all de ting dem wa got life een heaben een dis wol an onda de wol an all ting wa een de sea
14999,REV,5,GUL,dey all sing say ta de one wa da seddown pon de shrone an ta de lamb leh we praise um an gim hona an glory an show dey powa faeba an eba de fo ting dem wa got life say amen an de twentyfo elda dem git down pon de groun an woshup de one wa sit pon de great shrone an de lamb
15000,REV,6,GUL,now den a see de lamb open de fus one ob de seben seal wa been fasten shet
15001,REV,6,GUL,den a yeh one ob de fo ting wa got life taak loud wid boice wa soun jes like tunda say come a look an dey fo me a see one white hoss
15002,REV,6,GUL,de poson wa da ride um e hole a bow een e han fa fight
15003,REV,6,GUL,an dey gim a crown fa weah pon e head
15004,REV,6,GUL,e gone out fa ride e hoss
15005,REV,6,GUL,e been win out oba e enemy dem an e da gwine win out oba um gin
15006,REV,6,GUL,wen de lamb open op de secon seal a yeh de secon ting wa got life say come den noda hoss come out
15007,REV,6,GUL,e been bright red
15008,REV,6,GUL,dey gii de one wa beena ride um tority fa tek way peace fom de wol so dat people beena kill one noda
15009,REV,6,GUL,an ta dat one wa beena ride pon de red hoss dey gii one big sode
15010,REV,6,GUL,wen de lamb open op de shree seal a yeh de shree ting wa got life say come an wen a look dey a see one black hoss de poson wa da ride um hab een e han a scale wa dey tek fa weigh ting
15011,REV,6,GUL,a yeh soun like a boice da come out fom mongst weh de fo ting wa got life dey
15012,REV,6,GUL,de boice say e gwine tek one day pay fa buy jes one quart ob wheat
15013,REV,6,GUL,dey kin tek de money dey fa buy jes shree quart ob baaley
15014,REV,6,GUL,bot mus dohn tetch none ob de olib oll an none ob de wine wen de lamb open op de seal wa mek fo a yeh de boice ob de ting wa got life wa mek fo say come an wen a look dey a see one hoss wa got light color wa mek um look like e ready fa dead de poson wa da ride um been name det an one wa name de grabe beena folla um
15015,REV,6,GUL,dey got powa oba one quarta ob de people ob de wol so dat dey kin kill um een wa or mek um dead cause dey ain got no food or cause dey got all kind ob sickness or mek de wile animal dem ob de wol kill um
15016,REV,6,GUL,wen de lamb open de seal wa mek fibe a see dey ondaneet de alta de soul dem ob de people wa dey been kill een de wol
15017,REV,6,GUL,dey been kill dem cause dey beena tell god wod
15018,REV,6,GUL,dey beena tell people fa true bout god
15019,REV,6,GUL,dey beena shout loud say o lawd ya oba all ya holy an ya true how long we fa wait fo ya gwine jedge de people dem een de wol an punish um cause dey done kill we
15020,REV,6,GUL,den god gii all ob dem a white robe fa weah
15021,REV,6,GUL,an e tell um fa res an wait jes a leetle bit mo cause dey numba ain been full op yet
15022,REV,6,GUL,e been lef mo ob dey christian bredren wa still beena wok fa god een de wol an wa people een de wol been gwine kill jes like dey been kill
15023,REV,6,GUL,a see da lamb open de seal wa mek six
15024,REV,6,GUL,den de groun tremble too bad
15025,REV,6,GUL,de sun git black black like sackcloss
15026,REV,6,GUL,an de moon git all red like blood
15027,REV,6,GUL,de staa dem faddown outta de sky down ta de groun jes like fig dem wa ain ripe yet kin faddown wen a big wind shake de fig tree
15028,REV,6,GUL,de sky roll back an gone way jes like a scroll wa roll op
15029,REV,6,GUL,an all de mountain an all de islant moob outta dey place
15030,REV,6,GUL,den de king dem een de wol an dem oda big rula an dem head man ob de sodja dem dem wa got plenty ting an got tority oba oda people an all de oda people ebry slabe an ebry freeman dey all ron an go hide een dem cabe an mongst de big stone een dem mountain
15031,REV,6,GUL,de people call out loud ta dem mountain an dem big stone say please faddown pon we an hide we fom de eye ob de one wa da seddown pon de shrone an fom de lamb wa bex wid we cause de great day done come wen dey da show we dey bex wid we fa true
15032,REV,6,GUL,ain nobody gwine be able fa sabe esef
15033,REV,7,GUL,atta dat
15034,REV,7,GUL,a see fo angel dem da stanop at de fo cona ob de wol
15035,REV,7,GUL,dey beena stop de fo wind ob de wol wa been wahn fa blow so dat dey ain blow tall pon de wata or pon de dry groun or ginst dem tree
15036,REV,7,GUL,den a see noda angel come outta de east
15037,REV,7,GUL,e been hole de seal ob god wa lib faeba
15038,REV,7,GUL,dat seal de stamp wa pit god maak pon e people
15039,REV,7,GUL,de angel holla loud ta de fo angel dem wa god been gii powa fa do haam ta de wata an ta de dry groun
15040,REV,7,GUL,de angel tell um say mus dohn haam de wata or dry groun or dem tree til we done pit god seal pon dem wa da saab um pon dey forehead
15041,REV,7,GUL,den a yeh hommuch people de angel dem been maak wid god seal
15042,REV,7,GUL,de numba been one hundud an fotyfo tousan
15043,REV,7,GUL,dey been come outta all de tribe dem ob de people ob israel
15044,REV,7,GUL,de angel dem seal tweb tousan people fom judah tribe tweb tousan fom reuben tribe an tweb tousan fom gad tribe
15045,REV,7,GUL,dey seal tweb tousan fom asher tribe tweb tousan fom naphtali tribe an tweb tousan fom manasseh tribe
15046,REV,7,GUL,dey seal tweb tousan fom simeon tribe tweb tousan fom levi tribe an tweb tousan fom issachar tribe
15047,REV,7,GUL,an dey seal tweb tousan fom zebulun tribe tweb tousan fom joseph tribe an tweb tousan fom benjamin tribe
15048,REV,7,GUL,wen dat done a look an dey a see a great big crowd
15049,REV,7,GUL,dey been sommuch people dat nobody ain been able fa count um all
15050,REV,7,GUL,dey been come outta ebry nation een de wol outta ebry tribe an ebry language een de wol
15051,REV,7,GUL,dey beena stanop fo de shrone an fo de lamb
15052,REV,7,GUL,an dem people been weah white robe an dey hole palm branch een dey han
15053,REV,7,GUL,dey all beena holla loud say we god wa seddown pon de shrone an de lamb dey sabe we all de angel dem beena stanop roun de shrone roun de elda dem an de fo ting dem wa got life
15054,REV,7,GUL,den de angel dem git down flat fo de shrone an woshup god op
15055,REV,7,GUL,dey beena say amen leh we praise we god an gim glory e all ting we tell um tankya
15056,REV,7,GUL,hona an powa an scrent blongst ta we god faeba an eba amen den one de elda dem aks me say ya know who dem people wa weah white robe
15057,REV,7,GUL,ya know weh dey come fom
15058,REV,7,GUL,a ansa um say sah ya de one wa know
15059,REV,7,GUL,de elda tell me say dem people yah dey dem wa come outta de time ob big trouble
15060,REV,7,GUL,dey done wash dey robe een de lamb blood an mek um white
15061,REV,7,GUL,cause ob dat de stanop dey fo god shrone an sabe um day an night een e house
15062,REV,7,GUL,de one wa seddown dey pon de shrone gwine be dey wid um an tek cyah ob um
15063,REV,7,GUL,dey ain neba gwine git hongry no mo an dey ain neba gwine git tosty gin
15064,REV,7,GUL,de sun ain neba gwine bun um
15065,REV,7,GUL,ain no heat gwine do um haam
15066,REV,7,GUL,cause de lamb wa stanop een de middle ob de shrone esef gwine tek cyah ob um jes like a shephud mind e sheep
15067,REV,7,GUL,e gwine tek um ta de place weh de wata wa da gii life dey weh e da buss outta de groun
15068,REV,7,GUL,an god gwine wipe ebry teah fom outta dey eye
15069,REV,7,GUL,dey ain neba gwine cry no mo
15070,REV,8,GUL,wen de lamb open de seal wa mek seben heaben been quiet bout a haf hour
15071,REV,8,GUL,den a see de seben angel dem wa stanop fo god
15072,REV,8,GUL,somebody come gim seben trumpet
15073,REV,8,GUL,an noda angel come stanop close ta de alta
15074,REV,8,GUL,e beena hole one incense pot wa dey mek ob gole
15075,REV,8,GUL,an somebody come gim plenty incense
15076,REV,8,GUL,e pit um eenta de incense pot an jine um ta de pray wa all god people dem da pray
15077,REV,8,GUL,den e pit um dey pon de gole alta wa dey fo god shrone
15078,REV,8,GUL,wen de angel hole op de incense pot fo god wen de incense da bun de smoke beena go op ta god long wid de pray wa god people beena pray
15079,REV,8,GUL,den de angel tek de incense pot an e tek fire fom de alta an pit um eenside de incense pot
15080,REV,8,GUL,den e shrow um pon de wol
15081,REV,8,GUL,de tunda staat fa roll an lightnin staat fa flash
15082,REV,8,GUL,dey been big nise an de groun staat fa tremble
15083,REV,8,GUL,den de seben angel dem wa beena hole de seben trumpet dey git ready fa blow um
15084,REV,8,GUL,de fus angel blow e trumpet
15085,REV,8,GUL,hail an fire wid blood been shrow down pon de wol
15086,REV,8,GUL,one tird ob de wol bun op
15087,REV,8,GUL,all de tree dem een dat paat an all de green grass dey all bun op
15088,REV,8,GUL,den de secon angel blow e trumpet
15089,REV,8,GUL,dey tek sompin wa look like a high mountain weh fire da bun all oba um an chunk um eenta de sea
15090,REV,8,GUL,one tird ob de sea ton eenta blood
15091,REV,8,GUL,one tird ob de ting dem wa got life een de sea dey dead
15092,REV,8,GUL,an one tird ob all de boat dem been stroy
15093,REV,8,GUL,den de angel wa mek shree blow e trumpet
15094,REV,8,GUL,one big staa wa da bun bright like a lamp faddown fom de sky pon de tird ob dem riba an pon dem wata wa buss outta de groun
15095,REV,8,GUL,de staa name bitta
15096,REV,8,GUL,one tird ob de wata weh de staa been faddown ton bitta an a heapa people dead cause dey drink dat bitta wata
15097,REV,8,GUL,de angel wa mek fo blow e trumpet
15098,REV,8,GUL,an sompin knock one tird ob de sun an one tird ob de moon an one tird ob dem staa so dat one tird ob all dem ton daak
15099,REV,8,GUL,de sun ain shine none tall jurin one tird ob de day an same way so de moon an de staa jurin one tird ob de night
15100,REV,8,GUL,den wiles a da look a yeh one eagle wa da fly high op call loud say woe woe de people dem wa dey een de wol dey gwine suffa plenty wen de sun come fom de oda shree trumpet wa de shree angel dem wa lef mus blow
15101,REV,9,GUL,de angel wa mek fibe blow e trumpet
15102,REV,9,GUL,a see one staa wa done faddown outta de sky ta de groun
15103,REV,9,GUL,an dey been gim da key fa open op de way fa go eenta de deep hole wa ain got no bottom
15104,REV,9,GUL,de staa open op de way ta de deep hole
15105,REV,9,GUL,an plenty smoke come out fom eenside dey jes like wen dey a great big fire an smoke da come out
15106,REV,9,GUL,de sun ain shine an de sky been daak cause de smoke mek de place daak
15107,REV,9,GUL,outta de smoke locust come down pon de wol
15108,REV,9,GUL,an dey gim powa fa sting people jes like scorpion ob de wol sting people
15109,REV,9,GUL,dey been tell dem locust mus dohn do no haam ta de grass or ta de tree dem
15110,REV,9,GUL,mus dohn haam no plant wa da grow
15111,REV,9,GUL,dey been tell um dey fa haam jes de people dem wa ain been git god seal pon e forehead
15112,REV,9,GUL,dey ain been gii de locust dem no powa fa kill dem people
15113,REV,9,GUL,de locust dem git powa fa jes mek um suffa bad fibe mont
15114,REV,9,GUL,de pain wa dem poson suffa wen de locust dem sting um e been jes like de pain wen a scorpion sting a poson
15115,REV,9,GUL,jurin dem fibe mont dey dem people yah gwine cry out fa det fa come tek um
15116,REV,9,GUL,bot det ain gwine come ta um
15117,REV,9,GUL,de locust dem look jes like hoss wa done ready fa go fight waa
15118,REV,9,GUL,ting dem wa look like gole crown been dey pon dey head an dey face look like poson face
15119,REV,9,GUL,dey hair been like ooman hair an dey teet been like lion teet
15120,REV,9,GUL,dey da weah ting wa look like iron cloes pon dey chest
15121,REV,9,GUL,an wen dey da fly de loud racket wa dey wing beena mek been like plenty hoss da pull chariot wen dey da rush fa fight waa
15122,REV,9,GUL,dey tail beena sting jes like scorpion an wid dem tail yah dey beena git powa fa mek people suffa bad fa fibe mont
15123,REV,9,GUL,dey got dey king
15124,REV,9,GUL,e dat angel wa got chaage ob dat deep hole wa ain got no bottom
15125,REV,9,GUL,de jew people call dat angel abaddon an de greek people call um apollyon
15126,REV,9,GUL,dat mean de one wa stroy de fus woe done done
15127,REV,9,GUL,look yah two mo got fa come
15128,REV,9,GUL,den de angel wa mek six blow e trumpet
15129,REV,9,GUL,an a yeh boice da come outta de fo hone pon de cona ob de gole alta wa da stan dey fo god
15130,REV,9,GUL,de boice taak ta de angel wa mek six wa beena hole de trumpet
15131,REV,9,GUL,e tell de angel say loose de fo angel dem wa been tie op dey close ta dat big riba euphrates so de angel wa beena hole de trumpet e loose dem fo angel
15132,REV,9,GUL,god done been sit um dey ready fa dat same yeah dey dat same mont dey dat same dey dey an dat same hour dey fa leh dem kill de tird ob all de people
15133,REV,9,GUL,plenty sodja dem wa beena ride hoss been dey
15134,REV,9,GUL,dey been two hundud million
15135,REV,9,GUL,een me wision a see de hoss dem an dem wa beena ride um
15136,REV,9,GUL,dem people chest been kiba wid ting like iron cloes wa people weah wen dey gwine ta waa
15137,REV,9,GUL,an de iron been red jes like fire an daak blue an yella jes like sulfa
15138,REV,9,GUL,de hoss dem head look like lion head an fire wid smoke an hot sulfa beena come outta dey mout
15139,REV,9,GUL,dem shree bad ting yah de fire de smoke an de hot sulfa wa beena come outta dem hoss mout been kill de tird ob all de people
15140,REV,9,GUL,cause de powa wa dem hoss yah beena git been dey een dey mout an een dey tail
15141,REV,9,GUL,de tail been jes like snake wa got head an wid dey head dey beena hut people
15142,REV,9,GUL,stillyet de oda people dem wa dem bad ting yah ain kill dey ain change dey way
15143,REV,9,GUL,dey ain ton way fom woshup de ting dem wa dey been mek fa deysef
15144,REV,9,GUL,dey ain stop fa woshup de ebil sperit dem an dem ting wa dey been mek outta gole silba brass stone an wood
15145,REV,9,GUL,dem ting wa dey woshup ain able fa see nottin
15146,REV,9,GUL,dey ain able fa yeh nottin an dey ain able fa waak none tall
15147,REV,9,GUL,bot dem people yah ain change dey way tall
15148,REV,9,GUL,dey ain been saary fa kill people or fa de black magic dey beena do needa fa de loose life wa dey beena lib needa fa de way dey beena tief
15149,REV,10,GUL,atta dat a see one oda angel wa got powa da come outta heaben
15150,REV,10,GUL,a cloud been kiba um jes like cloes an a rainbow been roun e head
15151,REV,10,GUL,e face beena shine like de sun an e foot dem been like fire da stanop scraight like two post
15152,REV,10,GUL,e got one leetle scroll ob paper dey een e han an de paper been open op fa read
15153,REV,10,GUL,den e pit e right foot pon de sea an e lef foot pon de dry groun
15154,REV,10,GUL,e holla loud wid boice wa soun jes like a lion
15155,REV,10,GUL,wen e done taak de seben tunda dem crack an taak
15156,REV,10,GUL,atta de tunda dem taak a been ready fa staat fa write
15157,REV,10,GUL,bot a yeh a boice fom heaben da taak
15158,REV,10,GUL,e tell me say mus dohn leh nobody know wa de seben tunda dem say
15159,REV,10,GUL,mus dohn write um down
15160,REV,10,GUL,den de angel wa a been see da stanop wid one foot pon de sea an one foot pon de dry groun dey hice e right han op ta heaben
15161,REV,10,GUL,e mek a wow fo god wa lib now an wa gwine lib faeba an eba
15162,REV,10,GUL,e de god wa mek heaben an all wa dey eenside um
15163,REV,10,GUL,e mek de wol an all wa dey een um an de sea all dey een um too
15164,REV,10,GUL,de angel say time ain gwine waste no mo bot wen de angel wa mek seben ready fa blow e trumpet all wa god been cide fa do god gwine do um jes like e been tell de prophet dem wa wok fa um
15165,REV,10,GUL,den de boice wa a been yeh da taak fom heaben taak ta me gin say go tek de scroll wid de paper wa done open
15166,REV,10,GUL,dat scroll dey een de han ob de angel wa da stanop wid one foot pon de sea an one foot pon de dry groun
15167,REV,10,GUL,so den a gone ta de angel an aks um fa gii me de leetle scroll
15168,REV,10,GUL,e tell me say tek um an nyam um
15169,REV,10,GUL,e gwine ton sour een ya belly bot e gwine taste sweet jes like honey een ya mout
15170,REV,10,GUL,a tek de leetle scroll fom de angel han an a nyam um
15171,REV,10,GUL,e taste sweet jes like honey een me mout
15172,REV,10,GUL,bot wen a done swalla um e ton sour een me belly
15173,REV,10,GUL,den a yeh poson da tell me say ya mus tell god message gin
15174,REV,10,GUL,ya mus tell gin bout plenty nation bout plenty diffunt people dem wa da taak plenty diffunt language an bout plenty king dem
15175,REV,11,GUL,atta dat dey gii me one stick like wa dey nyuse fa tek fa medja
15176,REV,11,GUL,den dey tell me say mus go medja god house an de alta dey
15177,REV,11,GUL,an mus count de people dem wa da woshup god dey eenside e house
15178,REV,11,GUL,bot mus dohn medja de open place wa dey roun god house cause dat place dey fa dem wa ain god own people
15179,REV,11,GUL,an dem people gwine mash god city onda dey foot fa fotytwo mont
15180,REV,11,GUL,a gwine sen two people wa gwine tell de people bout me
15181,REV,11,GUL,a gwine gim powa
15182,REV,11,GUL,dey gwine weah buryin cloes
15183,REV,11,GUL,an dey gwine tell people god message fa one tousan two hundud sixty day
15184,REV,11,GUL,de two people dem wa gwine tell god message dey de two olib tree an de two lamp stan dem wa da stanop fo de lawd wa da rule oba all de wol
15185,REV,11,GUL,ef poson try fa do dem two people yah bad fire gwine come outta dey mout an bun de poson an stroy um
15186,REV,11,GUL,so den dat how de poson wa try fa do dem two bad gwine dead
15187,REV,11,GUL,dem two people got powa fa hole back de rain een de sky so dat de rain ain faddown jurin de time wen dey da tell god message
15188,REV,11,GUL,an dey got powa fa mek de wata wa come outta de groun ton eenta blood
15189,REV,11,GUL,an dey got powa fa sen wasoneba kind ob bad ting eenta de wol wasoneba time dey wahn fa do um
15190,REV,11,GUL,now den wen dey done tell de people dey message de wile beast wa come op outta de deep hole wa ain got no bottom e gwine come an fight dem
15191,REV,11,GUL,e gwine win out oba um an kill um
15192,REV,11,GUL,dey dead body gwine leddown een de screet een de big city weh de people been nail dey lawd ta de cross
15193,REV,11,GUL,dey call dat city sodom or egypt wa mean fa say dat city jes like dem
15194,REV,11,GUL,all kind ob people wa come out fom all de tribe an all de nation een de wol people wa taak all de diffunt language dey gwine tek shree an a haf day da pass by an look pon de dead body ob de two people wa done tell god message
15195,REV,11,GUL,an jurin dat time dey ain gwine leh nobody tek dem dead body an bury um
15196,REV,11,GUL,de people een de wol gwine rejaice wen dem two prophet yah dead
15197,REV,11,GUL,dey gwine mek merry an gii one noda gif cause dem two prophet yah done beena mek um suffa tommuch
15198,REV,11,GUL,bot atta shree an a haf day done pass god blow life eenta de two prophet dem an dey stanop
15199,REV,11,GUL,all de people wa see dem two dey scaid fa true
15200,REV,11,GUL,den de two prophet dem yeh loud boice wa come outta heaben da tell um say oona come op yah an wiles de people wa been ginst um stanop da look at um de two prophet dem gone op eenta heaben eenside one cloud
15201,REV,11,GUL,jes den de groun tremble too bad
15202,REV,11,GUL,one ob ebry ten buildin een de city been stroy an seben tousan people done dead
15203,REV,11,GUL,de oda people wa ain dead dey scaid down an dey praise god wa da rule een heaben
15204,REV,11,GUL,de secon haad time wen people suffa plenty done pass oba
15205,REV,11,GUL,bot look yah de haad time wa mek shree da come soon
15206,REV,11,GUL,den de angel wa mek seben blow e trumpet
15207,REV,11,GUL,an a yeh plenty boice een heaben da taak loud say we lawd an e messiah christ dey got de powa an dey da rule now oba de wol
15208,REV,11,GUL,an e gwine rule faeba an eba den de twentyfo elda dem big leada wa da seddown pon dey shrone een front ob god dey git down wid dey face ta de groun fo god an dey woshup um
15209,REV,11,GUL,dey say lawd god wa got powa mo den all wa been dey faeba an wa still dey now we tell ya tankya cause ya done nyuse ya powa wa mo den all an staat fa rule oba de wol de people wa ain ya own dey been mad op fa true bot de time done come fa ya fa show dat ya too bex wid dem
15210,REV,11,GUL,de time done come wen ya gwine jedge dem wa done dead
15211,REV,11,GUL,dis de time fa gii all dem people wa da saab ya dey payback de prophet dem an all dem wa blongst ta ya an dem wa gii ya hona dem wa got powa an dem wa ain got no powa
15212,REV,11,GUL,an de time done come fa stroy dem wa stroy people een de wol den god house een heaben open op an dey een e house a see de box weh dey pit de ting weh dey write de cobnant
15213,REV,11,GUL,dat de greement wa god mek wid all people
15214,REV,11,GUL,den lightnin staat fa flash an a big nise staat op an tunda staat fa soun
15215,REV,11,GUL,de groun staat fa tremble an a heapa hail staat fa faddown
15216,REV,12,GUL,den op een de sky a see one great sign wa stonish all de people
15217,REV,12,GUL,one ooman been dey an de sun kiba um jes like a dress
15218,REV,12,GUL,an de moon been dey onda e foot
15219,REV,12,GUL,e been weah crown wa got tweb staa een um pon e head
15220,REV,12,GUL,e been speckin chile an e been lef jes leeleetle bit fo de chile fa bon
15221,REV,12,GUL,so de ooman pain been mek e da holla
15222,REV,12,GUL,den a see noda sign op een de sky
15223,REV,12,GUL,one big red dragon been op dey
15224,REV,12,GUL,an e been hab seben head an ten hone
15225,REV,12,GUL,an ebry one ob e seben head got one crown pon um
15226,REV,12,GUL,dat dragon tek e tail an draw one outta ebry shree staa outta de sky
15227,REV,12,GUL,an e chunk um down pon de wol
15228,REV,12,GUL,dat dragon go stanop fo de ooman
15229,REV,12,GUL,de ooman chile been fa bon an de dragon stanop so dat e kin nyam op de chile jes wen e bon
15230,REV,12,GUL,de ooman hab one boy chile wa gwine rule oba all de people ob all de nation ob de wol
15231,REV,12,GUL,e gwine rule wid tority oba all dem wid iron staff
15232,REV,12,GUL,an de dragon ain neba nyam de chile op
15233,REV,12,GUL,god mek angel go grab hole ta de chile tek um ta god wa da seddown pon e shrone fa rule
15234,REV,12,GUL,de ooman ron way eenta de desat ta place wa god done been mek fa um
15235,REV,12,GUL,dey gwine tek cyah ob um dey fa one tousan two hundud an sixty day
15236,REV,12,GUL,now den dey been waa een heaben
15237,REV,12,GUL,michael an e angel dem beena fight de dragon an de dragon fight back wid e own angel dem
15238,REV,12,GUL,bot michael an e angel dem win out oba de dragon
15239,REV,12,GUL,so de dragon an e angel dem ain got no place een heaben no mo
15240,REV,12,GUL,dey haffa lef dey
15241,REV,12,GUL,michael an e angel dem shrow dat big dragon outta heaben
15242,REV,12,GUL,e dat ole saapent wa dey call de debil or satan
15243,REV,12,GUL,e beena mek all de people een de wol sin
15244,REV,12,GUL,michael an e angel dem chunk um down eenta de wol wid all e angel dem
15245,REV,12,GUL,den a yeh loud boice da taak een heaben say de time wen god gwine sabe e people done come god gwine show e powa an rule now an be king oba all de wol an christ de messiah wa god sen gwine rule wid tority cause de one wa beena stanop fo god day taak day an night da say we christian broda dem do bad dey done chunk dat one down outta heaben
15246,REV,12,GUL,we christian broda dem win out oba um
15247,REV,12,GUL,dey win wid de blood ob de lamb an de true wod wa dey beena tell people bout god
15248,REV,12,GUL,an pontop dat dey been ready fa dead fa god ef dey haffa
15249,REV,12,GUL,so den oona mus rejaice dey een heaben oona mus be too heppy all oona wa lib dey bot e gwine be haad time fa dem wa lib een de wol an pon de sea cause de debil come down ta oona e bex too bad cause e know e got jes leeleetle bit ob time lef
15250,REV,12,GUL,wen de dragon see dat dey done chunk um down eenta de wol e staat fa ron atta de ooman wa been bon de boy chile
15251,REV,12,GUL,bot somebody gii de ooman two wing fom a big eagle so dat de ooman been able fa fly ta e place een de desat
15252,REV,12,GUL,an dey gwine tek cyah ob de ooman dey fa shree an a haf yeah
15253,REV,12,GUL,an de dragon ain gwine be able fa do um bad
15254,REV,12,GUL,so de dragon shrow plenty wata outta e mout
15255,REV,12,GUL,jes like a riba de wata staat fa ron atta dat ooman fa cyaa um way
15256,REV,12,GUL,bot de groun hep de ooman
15257,REV,12,GUL,e open op e mout an swalla de riba ob wata wa beena come outta de dragon mout
15258,REV,12,GUL,cause ob dat de dragon been bex bad wid de ooman
15259,REV,12,GUL,so e gone fa fight e oda chullun an chullun chullun dem
15260,REV,12,GUL,dey all dem wa da do wa god tell um fa do an wa bleebe de true ting wa jedus show um an folla um
15261,REV,12,GUL,den de dragon gone stanop close ta de sea
15262,REV,13,GUL,den a see one beast da come op outta de wata
15263,REV,13,GUL,e hab ten hone
15264,REV,13,GUL,e hab seben head
15265,REV,13,GUL,ebry one ob dem hone hab crown pon um
15266,REV,13,GUL,an pon ebry one ob dem hone dey been sompin write down fa hole god cheap
15267,REV,13,GUL,de beast wa a see look like leopard bot e foot dem look like beah foot an e mout like lion mout
15268,REV,13,GUL,de dragon gii dis beast yah de powa an de tority wa e been hab oba all dem ting wa e beena rule
15269,REV,13,GUL,one ob de head dem look like e been wound so dat e been fa dead
15270,REV,13,GUL,bot de cut pon e head wa been fa mek um dead e heal now
15271,REV,13,GUL,all de people een de wol been stonish an folla de beast
15272,REV,13,GUL,dey all woshup de dragon cause e been gii de beast e powa
15273,REV,13,GUL,an dey woshup de beast too an say ain nobody like de beast ainty
15274,REV,13,GUL,ain nobody able fa fight ginst um de beast taak all kinda bad ting ginst god an taak dem ting wa show e proud fa true
15275,REV,13,GUL,an god leh um hab tority fa rule fa foty two mont
15276,REV,13,GUL,dat beast cuss god an hole e name cheap an de place weh god lib an all dem wa dey een heaben
15277,REV,13,GUL,e hole um all cheap
15278,REV,13,GUL,de beast been able fa fight god own people dem an win out oba um cause god leh um do dat
15279,REV,13,GUL,an god gii dat beast tority oba people fom all de tribe dem an fom all de diffunt nation dem een de wol people wa taak all de diffunt language dem
15280,REV,13,GUL,all de people een de wol gwine woshup dat beast cep fa dem wa got dey name write down een de book wa blongst ta de lamb wa people been kill
15281,REV,13,GUL,fo god mek de wol e done write down dem name ob dem people wa gwine lib fa eba an eba
15282,REV,13,GUL,e write um down een de book ob de lamb
15283,REV,13,GUL,now den listen op ef ya got yea fa yeh de people wa spose fa git ketch dey gwine git ketch
15284,REV,13,GUL,dem wa spose fa git jook wid de sode dey gwine git jook wid de sode
15285,REV,13,GUL,dis mean dat god people dem mus beah op onda suffrin an mus dohn neba stop fa bleebe pon god
15286,REV,13,GUL,den a see noda beast da come op outta de groun
15287,REV,13,GUL,e been hab two hone jes like lamb hone an e beena taak like de dragon
15288,REV,13,GUL,dis secon beast tek all de powa ob de fus beast an nyuse dat powa front ob um
15289,REV,13,GUL,e mek de people een da wol woshup de fus beast wa been all cut op bot been heal
15290,REV,13,GUL,dis secon beast yah e do miracle wa mek people watch
15291,REV,13,GUL,e eben mek fire come down outta heaben ta de wol ta de people
15292,REV,13,GUL,cause ob dem miracle wa de secon beast got powa fa do front ob de fus beast e ceebe de people ob de wol
15293,REV,13,GUL,dat secon beast orda um say mus mek statue fa show hona ta de fus beast wa been wound wid sode stillyet e da lib
15294,REV,13,GUL,an god leh de secon beast blow life eenta de statue ob de fus beast so dat de statue able fa taak an gii orda ta people fa kill all dem wa ain woshup um
15295,REV,13,GUL,de secon beast orda fa dem fa pit maak pon all people pon dey right han or pon dey forehead
15296,REV,13,GUL,dey mus pit maak pon ebrybody big an small dem wa got plenty ting an dem wa ain got nottin dem wa free bon an dem wa slabe
15297,REV,13,GUL,ain nobody been able fa buy or sell nottin lessin e got dat maak dey
15298,REV,13,GUL,an dat maak e de name ob de fus beast or de numba wa stan fa de name
15299,REV,13,GUL,so den oona mus git sense fa true fa ondastan dis
15300,REV,13,GUL,leh de poson wa got sense figga out wa de beast numba mean cause de numba stan fa man numba
15301,REV,13,GUL,dat numba six hundud an sixtysix
15302,REV,14,GUL,den a see de lamb da stanop pontop de high hill dey call mount zion
15303,REV,14,GUL,one hundud an fotyfo tousan people beena stanop dey wid um
15304,REV,14,GUL,an de name ob de lamb an ob e fada been write pon dem people forehead
15305,REV,14,GUL,a yeh boice come outta heaben
15306,REV,14,GUL,dat boice loud like de big nise ob de sea an like wen de tunda da crack loud
15307,REV,14,GUL,dat boice sweet like de soun ob de music wen people da play dey haap
15308,REV,14,GUL,de one hundud an fotyfo tousan people dem beena stanop een front ob god shrone an de fo ting dem wa got life an de elda dem
15309,REV,14,GUL,dem people beena sing one nyew song wa jes dem been able fa laan an sing
15310,REV,14,GUL,dey de people wa christ done been pay fa een de wol wid e blood
15311,REV,14,GUL,dey de man dem wa ain been mix op een ooman bidness
15312,REV,14,GUL,dey ain sleep wid um
15313,REV,14,GUL,dey beena folla de lamb wehsoneba e go
15314,REV,14,GUL,de lamb been pick dem fa come out fom mongst oda people wen e buy um wid e blood
15315,REV,14,GUL,dey de fus one dem wa e pit ta one side fa esef an fa god
15316,REV,14,GUL,nobody ain neba yeh dem tell lie
15317,REV,14,GUL,dey ain neba do no ebil ting
15318,REV,14,GUL,den a see one oda angel da fly high op an e beena tell de people wa lib een de wol de good nyews wa gwine las faeba an eba
15319,REV,14,GUL,e beena tell de people ob all de diffunt nation dem all de tribe dem de people wa taak all de diffunt language dem
15320,REV,14,GUL,dat angel taak loud say oona mus hole god high an gim glory
15321,REV,14,GUL,cause de time done come fa god fa jedge de people
15322,REV,14,GUL,oona mus woshup um
15323,REV,14,GUL,e mek heaben an de dry groun
15324,REV,14,GUL,e mek de sea an dem spring ob wata wa da buss outta de groun one oda angel beena folla de fus one
15325,REV,14,GUL,e da taak say babylon dat city wa got big powa done come ta nottin
15326,REV,14,GUL,e beena mek all de nation dem ob de wol drink e wine
15327,REV,14,GUL,dat wine dey e de loose life ob sin wa kin mek people do wasoneba bad ting dey haat tell um fa do
15328,REV,14,GUL,den one oda angel wa mek shree come
15329,REV,14,GUL,e beena holla loud say all dem people wa da woshup de beast an e statue an wa leh dem pit e maak pon dey forehead or pon dey han dey deysef gwine drink god wine
15330,REV,14,GUL,dat wine de lickin wa god gwine gim cause e too bex wid um an e gwine lick um fa true
15331,REV,14,GUL,dat lickin like bitta wine wa ain mix wid wata an dey haffa drink um
15332,REV,14,GUL,all dem people wa da do dem ting yah gwine git lick an suffa een de fire weh sulfa da bun
15333,REV,14,GUL,dey gwine git lick een front ob god angel dem an de lamb
15334,REV,14,GUL,de fire wa mek um suffa ain neba gwine stop da bun
15335,REV,14,GUL,e smoke gwine go op faeba an eba
15336,REV,14,GUL,so dem people wa da woshup de beast an e statue an wa leh dem pit de maak ob e name pon um dey ain neba gwine stop da suffa
15337,REV,14,GUL,day an night dey gwine suffa faeba
15338,REV,14,GUL,dis mean dat god people mus beah op onda suffrin
15339,REV,14,GUL,dey de people wa da do wa god tell um fa do an ain neba stop fa bleebe pon jedus
15340,REV,14,GUL,den a yeh a boice fom heaben say write down wa a da tell ya now fom now on dem people wa dead da folla de lawd dey bless fa true de sperit ansa say dat true
15341,REV,14,GUL,dey done done dey big wok an now dey gwine res
15342,REV,14,GUL,cause dey done see wa de wok wa dey beena do done bring
15343,REV,14,GUL,den a see noda wision
15344,REV,14,GUL,a see a white cloud an a see somebody wa look jes like a man wa come fom god seddown pon de cloud
15345,REV,14,GUL,e beena weah a gole crown pon e head an een e han e beena hole a shaap sickle wa dey nyuse fa cut dey plant wen dey done ready fa haabis
15346,REV,14,GUL,den noda angel come outta god house
15347,REV,14,GUL,e holla loud fa tell de poson wa seddown pon de cloud say tek ya sickle an cut dem ting wa done ready fa haabis
15348,REV,14,GUL,cause de right time done come
15349,REV,14,GUL,de ting dem wa dey beena plant een de wol dey done ready fa haabis
15350,REV,14,GUL,so de poson wa beena seddown pon de cloud e swing e sickle pon de wol an de sickle cut all de ting dem wa done been ready fa haabis
15351,REV,14,GUL,den a see noda angel come outta god house een heaben
15352,REV,14,GUL,an e beena hole a shaap sickle too
15353,REV,14,GUL,den noda angel wa hab chaage ob de fire come out fom close ta de alta
15354,REV,14,GUL,e holla loud fa tell de angel wa hole de shaap sickle say tek ya shaap sickle an cut dem grape clusta
15355,REV,14,GUL,geda um fom de wine ob de eart cause dem grape done ripe
15356,REV,14,GUL,so de angel swing e sickle pon de eart
15357,REV,14,GUL,e geda dem grape clusta ob de eart an chunk um eenta de big place weh dey mash out de grape fa git de juice fa mek wine
15358,REV,14,GUL,dat place show how god too bex an how e gwine punish dem wa been bex um
15359,REV,14,GUL,dem grape been mash out dey een dat place out fom de city
15360,REV,14,GUL,an plenty blood come outta dat place an ron til e reach bout two hundud mile
15361,REV,14,GUL,an dat blood been bout fibe foot deep
15362,REV,15,GUL,den op een heaben a see noda sign wa stonish me an mek me wonda
15363,REV,15,GUL,seben angel been dey an dey come da bring seben bad ting fa tek ta de people ob de wol
15364,REV,15,GUL,dem ting gwine mek people suffa too bad
15365,REV,15,GUL,dey de las ting dem dat god gwine tek fa show people dat e bex too bad wid um
15366,REV,15,GUL,den a see sompin wa look like a sea wa dey tek glass fa mek an mix op wid fire wa da bun eenside um
15367,REV,15,GUL,an da stan close ta de sea a see dem people wa done been win out oba de beast an oba e statue an oba de numba ob e name
15368,REV,15,GUL,an dem people been hole haap wa god done gim
15369,REV,15,GUL,dey beena sing de song wa moses wa da wok fa god been sing an de song wa de lamb been sing
15370,REV,15,GUL,de song say lawd god wa got powa mo den all oda ya wok dem big an dey da stonish we
15371,REV,15,GUL,ya de king wa da rule faeba an eba
15372,REV,15,GUL,ya do wa right
15373,REV,15,GUL,ya taak true all de time
15374,REV,15,GUL,lawd ain nobody wa ain gwine gii ya hona ain nobody wa ain gwine praise ya name
15375,REV,15,GUL,ya de one true god
15376,REV,15,GUL,dey ain no oda
15377,REV,15,GUL,all people ob all nation gwine come an woshup ya cause all people done see dat ya do right fa true
15378,REV,15,GUL,wen dem people done sing a look an a see god house een heaben wid de place weh dey keep de cobnant wa god mek wid e people open op
15379,REV,15,GUL,den outta dey come dem seben angel wa da bring de seben bad ting wa gwine mek people suffa
15380,REV,15,GUL,dey been weah clean linen cloes wa beena shine
15381,REV,15,GUL,an gole sash been tie roun dey chest
15382,REV,15,GUL,den one ob de fo ting dem wa got life gii de seben angel seben gole bowl
15383,REV,15,GUL,all de seben bowl dem been full op wid de wine wa da show dat god wa da lib faeba an eba been too bex wid um
15384,REV,15,GUL,god house been full op wid smoke wa show god powa an glory
15385,REV,15,GUL,an nobody ain been able fa go eenside dat place til de seben bad ting wa de angel dem been bring done been done
15386,REV,16,GUL,atta dat a yeh boice eenside god house da taak loud ta de seben angel say oona mus go tek dem seben bowl wa full op wid de wine wa show dat god too bex an empty dem bowl out pon de wol de fus angel empty out e bowl pon de groun
15387,REV,16,GUL,plenty bad sore buss out pon de people dem wa got de maak ob de beast an wa woshup e statue
15388,REV,16,GUL,de secon angel empty out e bowl pon de sea
15389,REV,16,GUL,an de sea ton ta blood jes like blood wa dey eenside dead body
15390,REV,16,GUL,e kill ebryting een de sea
15391,REV,16,GUL,den de angel wa mek shree empty out e bowl pon dem riba an dem wata wa buss outta de groun an dey ton ta blood
15392,REV,16,GUL,a yeh de angel een chaage ob dem wata tell god say ya de one true god ya wa dey now an wa been dey fo dis wol been mek
15393,REV,16,GUL,ya do right fa true een de way ya jedge dem ting yah dem people yah done been kill ya people an de prophet dem wa beena tell ya wod
15394,REV,16,GUL,dey been mek dey blood ron so now ya done gim blood fa drink
15395,REV,16,GUL,dey done git jes wa dey oughta git den a yeh de alta da taak say fa true lawd god wa got powa mo den all ya da jedge right an ya da taak true all de time den de angel wa mek fo e empty out e bowl pon de sun an e leh um hab powa fa bun people wid fire
15396,REV,16,GUL,de people wa de sun beena bun dey cuss de name ob god wa got tority fa stop dem bad ting yah wa mek people suffa so
15397,REV,16,GUL,bot de people ain wahn fa change dey wickity way an dey ain wahn fa praise god
15398,REV,16,GUL,den de angel wa mek fibe empty out e bowl pon de shrone ob de beast
15399,REV,16,GUL,all oba de place weh de beast beena rule de daak kiba ebryting
15400,REV,16,GUL,people da suffa bad pain wa mek um bite dey tongue
15401,REV,16,GUL,dey cuss god een heaben fa de pain wa dey beena suffa an dem sore wa buss out pon um
15402,REV,16,GUL,bot stillyet dey ain wahn fa change de ebil way
15403,REV,16,GUL,den de angel wa mek six empty out e bowl pon de big riba dey call euphrates
15404,REV,16,GUL,dat riba dry op dat mek a way fa de king dem wa come outta dey country wa dey een de east
15405,REV,16,GUL,den a see shree ebil sperit wa look like frog
15406,REV,16,GUL,dey come out fom de dragon mout de beast mout an de mout ob dat man wa say e god prophet da taak god wod bot e ain
15407,REV,16,GUL,dem sperit yah come fom satan
15408,REV,16,GUL,dey da do miracle an dey go out ebryweh fa meet wid de king dem wa da rule oba all de wol
15409,REV,16,GUL,dey go fa call um all togeda fa fight de waa ginst god wa gwine happen pon dat big day wen god wa hab all powa gwine show e powa
15410,REV,16,GUL,de lawd say listen ta me a gwine come all ob a sudden jes like wen de tief da come e bless fa true wa ain sleep an wa keep e cloes wid um ready fa weah so dat e ain gwine haffa waak roun nekid an be too shame een front ob people
15411,REV,16,GUL,den de shree ebil sperit dem geda de king dem togeda een de place dey call armageddon een hebrew
15412,REV,16,GUL,den de angel wa mek seben empty out e bowl eenta de air
15413,REV,16,GUL,a loud boice taak loud fom de shrone een god house een heaben say all ting done done lightnin cut an loud nise staat op tunda crack an de groun tremble too bad
15414,REV,16,GUL,since de time wen god fus mek people de groun ain neba tremble so bad
15415,REV,16,GUL,wen de groun tremble so de big city broke op eenta shree paat an dem city ob all de nation been stroy
15416,REV,16,GUL,god ain fagit de big city wa dey call babylon
15417,REV,16,GUL,e mek de people ob dat city drink de bitta wine wa e mek fa um
15418,REV,16,GUL,dat wine e de lickin fa dem e bex wid cause ob all de bad ting dem dey do
15419,REV,16,GUL,all dem islant gone way an all dem high hill ain no mo
15420,REV,16,GUL,big hailstone rain down fom heaben pon de people
15421,REV,16,GUL,ebry one ob dem been weigh bout one hundud pound
15422,REV,16,GUL,an de people cuss god cause dem hailstone rain down pon um an mek um suffa too bad
15423,REV,17,GUL,den one ob de seben angel dem wa done been hole de seben bowl come taak ta me say come wid me
15424,REV,17,GUL,a gwine show ya how dey gwine punish de ooman wa lib loose life wa all people know bout
15425,REV,17,GUL,dat ooman e de city wa dey been build close ta plenty riba
15426,REV,17,GUL,de king dem ob de wol been lib loose life wid dat ooman yah an de people ob de wol been dronk wid de wine wa e gim fa drink
15427,REV,17,GUL,dat de loose life wa dey been lib wid um
15428,REV,17,GUL,den de sperit come pon me an de angel cyaa me ta a desat
15429,REV,17,GUL,a see one ooman dey da seddown pon a bright red beast wa got seben head an ten hone
15430,REV,17,GUL,an all oba e body heapa bad name dem wa hole god cheap been write down
15431,REV,17,GUL,de ooman been weah purple an bright red cloes an e been dress op fine wid a heapa gole an stone wa da shine an pearl bead
15432,REV,17,GUL,e been hole a gole cup een e han wa full op wid dorty ting wa e loose life bring
15433,REV,17,GUL,a name wa got secret meanin been write pon e forehead wa say babylon wa got big powa modda wa bon de people dem wa lib loose life an wa da do dem dorty ting een da wol wa people ain oughta do wid one noda
15434,REV,17,GUL,a see dat de ooman been dronk wid de blood ob god people de blood ob dem people wa been kill cause dey tell people say jedus dey lawd
15435,REV,17,GUL,wen a shim a stonish fa true
15436,REV,17,GUL,de angel aks me say hoccome ya stonish
15437,REV,17,GUL,a gwine tell ya de secret meanin ob de ooman an ob de beast wa tote um wa got seben head an ten hone
15438,REV,17,GUL,de beast wa ya jes see beena lib bot now e ain got no life no mo e gwine come op outta de deep hole wa ain got no bottom
15439,REV,17,GUL,den e gwine go ta de place weh dey gwine kill um
15440,REV,17,GUL,de people een de wol wa got name dem wa ain been write down fo god mek de wol een de book ob life dem people gwine be stonish wen dey see de beast cause e beena lib an now e ain got no life no mo bot e gwine come back gin
15441,REV,17,GUL,so den ya mus git sense fa true fa ondastan wa dem ting yah mean
15442,REV,17,GUL,de seben haf dey de seben hill wa de ooman da seddown pon
15443,REV,17,GUL,an gin dey mean seben king
15444,REV,17,GUL,fibe ob dem king yah ain no mo
15445,REV,17,GUL,one da rule now
15446,REV,17,GUL,de oda one ain come yet bot wen e come e haffa stay fa jes a leetle time fa rule
15447,REV,17,GUL,de beast wa beena lib bot ain da lib no mo e de king wa mek eight
15448,REV,17,GUL,e blongst ta de seben king dem an e da gwine off ta de place weh dey gwine stroy um
15449,REV,17,GUL,de ten hone dem wa ya been see dey ten king wa ain staat fa rule yet
15450,REV,17,GUL,bot dey gwine git tority fa rule like king wid de beast fa one hour
15451,REV,17,GUL,all dem ten king yah wahn fa do de same ting an dey all da gii da beast dey powa an tority
15452,REV,17,GUL,dey gwine fight ginst de lamb bot de lamb gwine win out oba um
15453,REV,17,GUL,cause e da lawd wa oba all lawd an e de king wa da rule oba all king
15454,REV,17,GUL,an wid de lamb gwine be dem wa folla um dem wa e call an pick fa do e wok dem wa ain neba stop fa bleebe pon um
15455,REV,17,GUL,den de angel tell me say dem wata weh ya been see de ooman wa lib loose life seddown pon um dey all be diffunt nation dem an all de diffunt people dem wa da taak all dem diffunt language
15456,REV,17,GUL,de beast an de ten hone dem wa ya been see dey ain gwine be like de ooman wa lib loose life
15457,REV,17,GUL,dey gwine tek way all wa e got an lef um nekid
15458,REV,17,GUL,dey gwine nyam op de flesh ob e body an bun um op wid fire
15459,REV,17,GUL,cause god mek dem ten king wahn fa do wa e been wahn um fa do so dat dey all gree togeda
15460,REV,17,GUL,an dey gwine gii de beast dey powa fa rule til all ting happen fa true jes like god wod done been tell we
15461,REV,17,GUL,de ooman dat ya see e dat city wa got powa oba dem wa da rule een de wol
15462,REV,18,GUL,atta dat a see noda angel da come down outta heaben
15463,REV,18,GUL,e been got tority fa true
15464,REV,18,GUL,de light wa beena shine pon um light op all de wol
15465,REV,18,GUL,e holla loud say e done been stroy babylon dat city wa beena hab big powa e done been stroy ebil sperit dem all kind ob bad sperit wa come fom satan dey lib dey now
15466,REV,18,GUL,all kind ob dorty bad bod wa people ain like dey da geda dey
15467,REV,18,GUL,cause de people een all dem nation been drink e bitta wine
15468,REV,18,GUL,dat wine de loose life wa dey beena lib wid um
15469,REV,18,GUL,de king dem ob de wol been lib dat same loose life wid um
15470,REV,18,GUL,an cause e wahn fa git mo an mo ob ebryting dem wa da trade ting een dis wol dey got heapa ting cause ob um
15471,REV,18,GUL,den a yeh noda boice da taak een heaben say oona me people oona mus come outta dat city babylon so dat oona ain gwine staat fa do de bad ting dem wa e da do an so dat oona ain gwine suffa like e gwine suffa wen god punish um
15472,REV,18,GUL,god ain fagit de bad ting dem wa e beena do wa been pile op high til dey been reach way op ta heaben
15473,REV,18,GUL,leh de bad wa e been do ton pon um
15474,REV,18,GUL,mek um suffa two time mo den de suffrin wa e mek oda people suffa
15475,REV,18,GUL,dat cup wa e beena tek wen e gii people e wine fa drink leh um full dat cup wid wine wa two time mo bitta den e own wine an gii ta um mek um drink
15476,REV,18,GUL,leh um git lick an suffa good fashion an mek e haat hebby jes like e been mek esef big wid powa an e been able fa hab all kind ob ting
15477,REV,18,GUL,cause e da taak ta esef say a de queen da seddown pon me shrone a ain no wida ooman
15478,REV,18,GUL,a ain neba gwine weep an wail fa nobody cause ob dat all dem bad ting wa gwine mek um suffa plenty dey gwine faddown pon um all de same day
15479,REV,18,GUL,een dat time e gwine git sick down
15480,REV,18,GUL,e haat gwine be hebby tommuch da weep an da wail
15481,REV,18,GUL,e gwine git hongry fa true cause e ain got nottin fa nyam
15482,REV,18,GUL,an fire gwine bun um all op
15483,REV,18,GUL,cause de lawd god got powa fa true an e da jedge um
15484,REV,18,GUL,dem king ob dis wol wa done been lib loose life an got a heapa ting wid um dey gwine see de smoke wa come fom de fire wa bun op dat city
15485,REV,18,GUL,an den dey gwine weep an wail cause ob um
15486,REV,18,GUL,dem king gwine be scaid good fashion wen dey see how de people ob dat city da suffa
15487,REV,18,GUL,dey gwine stan faaway fom um da cry out say woe woe e a haad time fa true fo dat city babylon
15488,REV,18,GUL,e done been git big powa bot now e done been stroy een jes one hour god done punish dat city dem wa da trade een de wol gwine weep an cry an dey haat gwine be hebby cause de city been stroy an ain nobody dey fa buy dem ting wa dey wahn fa sell
15489,REV,18,GUL,ain nobody fa buy all dem ting wa dey got fa sell like gole an silba dem fine stone wa da shine an pearl bead dem fine closs purple an bright red linen an silk an dem citron wood wa got fine scent all kind ob ting wa dey mek outta ivory an spensiz wood an dem ting wa dey mek outta brass an iron an marble
15490,REV,18,GUL,ain nobody fa buy all dem ting wa da smell sweet like cinnamon an spice incense myrrh an frankincense dem wine an olib oll an dem fine flour an wheat dem cow an sheep dem hoss an carriage an dem people wa da done mek slabe
15491,REV,18,GUL,dem wa da trade gwine tell babylon say all dem ting wa ya been set ya haat pon dey done gone
15492,REV,18,GUL,all de fine life wa ya been lib e gone
15493,REV,18,GUL,dem fine ting wa mek ya purty dey all gone
15494,REV,18,GUL,ya ain neba gwine shim gin dem wa been trade dem ting an got a heapa ting fa deysef dey gwine fraid good fashion wen dey see how de people ob dat city suffa
15495,REV,18,GUL,an dey gwine stan faaway fom um
15496,REV,18,GUL,dey gwine weep an wail
15497,REV,18,GUL,dey gwine cry out say woe e a haad time fa true fa dat city dey wa done been git big powa
15498,REV,18,GUL,e nyuse fa be like ooman wa dress wid fine linen an purple an bright red cloes
15499,REV,18,GUL,e been dress op fine wid gole an stone wa da shine an pearl bead
15500,REV,18,GUL,bot now een jes one hour all e fine fine ting dey all gone all dem captain an all dem wa trabel een dem big boat wid all dem seaman an all dem wa go ta sea fa trade dey all gwine stan faaway fom dat city
15501,REV,18,GUL,wen dey see de smoke wa come fom de fire da bun dat city all op dey gwine cry out say ain neba been no oda city like dis one dey den dey gwine shrow dort pontop dey head cause dey haat hebby
15502,REV,18,GUL,dey da weep an wail an cry out say woe e a haad time fa true fa dat city dey wa done been git big powa
15503,REV,18,GUL,e de city weh all dem wa been git boat an go ta sea fa trade dey got heapa fine ting cause ob um
15504,REV,18,GUL,bot now een jes one hour ebryting done gone so den leh dem be too heppy dem wa dey een heaben
15505,REV,18,GUL,leh god people e postle dem an e prophet dem wa tell e wod be too heppy god done jedge babylon fa de bad ting dem wa e beena do
15506,REV,18,GUL,atta dat one angel wa got heapa powa pick op a big stone big like a millstone
15507,REV,18,GUL,an de angel chunk de stone eenta de sea
15508,REV,18,GUL,an e say same way so dey gwine chunk down dat great city babylon fa broke um all op
15509,REV,18,GUL,ain nobody gwine see dat city gin
15510,REV,18,GUL,ain nobody neba gwine yeh no music ob dem wa play haap een ya screet gin
15511,REV,18,GUL,ain nobody neba gwine yeh um play flute or blow trumpet dey gin
15512,REV,18,GUL,ain nobody neba gwine yeh people sing dey gin
15513,REV,18,GUL,an all dem people wa da mek all kind ob ting wid dey han dey ain neba gwine do no mo wok eenside ya gin
15514,REV,18,GUL,an ain nobody neba gwine yeh people beat wheat wid millstone een ya screet gin
15515,REV,18,GUL,ain no lamp light neba gwine shine dey gin
15516,REV,18,GUL,ain no man an ooman neba gwine git marry dey gin
15517,REV,18,GUL,dem wa beena trade een ya screet dey been big man dem wa been hab powa wid people all oba de wol
15518,REV,18,GUL,an wid ya sorcery ya beena mek fool ob de people ob all de nation dem
15519,REV,18,GUL,een babylon de blood ob god prophet dem an ob god people done beena ron een e screet
15520,REV,18,GUL,de blood ob all dem people een de wol wa dey done kill beena ron dey
15521,REV,19,GUL,wen dat angel wa got heapa powa been done a yeh sompin like loud shout ob a heapa dem wa een heaben say hallelujah leh we praise god wa done sabe we e got glory an powa mo den all e da taak true all de time an e da jedge scraight e done jedge dat loose ooman dat wid e loose life e done been mek de people ob de wol sin too bad an god done lick um cause e been kill dem wa do e wok
15522,REV,19,GUL,den a yeh dem een heaben shout gin say hallelujah leh we praise god de smoke wa da come outta de fire wa da bun babylon gwine go op faeba an eba
15523,REV,19,GUL,den de twentyfo elda an dem fo ting wa got life dey git down fo god wa seddown pon de shrone an dey woshup um say amen hallelujah den a yeh a boice come fom de shrone say oona all wa da wok fa god an oona all wa gim hona de small an de big leh we all praise we god den a yeh sompin like loud shoutin ob a big crowd like wen heapa big wata da ron fast an like wen tunda da crack loud
15524,REV,19,GUL,dem boice yah beena say hallelujah de lawd we god wa got powa mo den all e da rule leh we be too heppy
15525,REV,19,GUL,leh we praise um an gim glory cause de time fa de lamb weddin done come an e bride done git ready fa um
15526,REV,19,GUL,dey gii e bride fine linen an bright shinin cloes fa weah
15527,REV,19,GUL,de fine linen da show dat god people da waak scraight den de angel tell me say write dis ting yah dey bless fa true dem wa been call fa go nyam ta de marry suppa ob de lamb
15528,REV,19,GUL,den de angel tell me say dem wod yah dey de true wod wa god tell
15529,REV,19,GUL,den a git down een front ob dat angel foot fa woshup um
15530,REV,19,GUL,bot e tell me say mus dohn do dat a god saabant jes like ya an ya broda dem all dem wa bleebe de true wod wa jedus tell we ya mus woshup god a see a door een heaben wa been open op an a white hoss da stanop dey
15531,REV,19,GUL,de poson wa da ride um been name de one wa we kin trus an de one wa da taak true
15532,REV,19,GUL,e da jedge scraight
15533,REV,19,GUL,e eye been red like a fire wa da bon bright an heapa crown been dey pon e head
15534,REV,19,GUL,one name been write pon um bot e de onliest one wa know wa dat name da
15535,REV,19,GUL,dey done beena pit de cloes wa e weah eenta blood
15536,REV,19,GUL,e name de wod ob god
15537,REV,19,GUL,heaben aamy dem beena folla um
15538,REV,19,GUL,dey beena ride white hoss an dey beena weah clean clean fine linen clean an white
15539,REV,19,GUL,e beena hole one sode een e mout wa e gwine tek fa fight dem nation wid an e gwine win out oba um
15540,REV,19,GUL,e gwine tek a iron staff fa rule dem wid
15541,REV,19,GUL,an e gwine mash out de wine een de winepress wa gwine show dat god wa got all powa e bex fa true
15542,REV,19,GUL,one name been write pon e cloes an pon e leg dat say king wa da rule oba all dem king an lawd oba all dem lawd
15543,REV,19,GUL,den a see one angel stanop weh de sun dey da holla loud ta all dem bod wa da fly op high an e tell um say oona come geda togeda fa nyam de big suppa wa god done mek oona come so dat oona kin nyam dem king dem captain an dem big man dem body
15544,REV,19,GUL,oona come nyam dem hoss dem body an dem wa da ride dem too
15545,REV,19,GUL,come nyam all people dem body
15546,REV,19,GUL,nyam dem slabe an dem freeman all dem wa de mos small ta dem wa big mo den all dem body
15547,REV,19,GUL,den a see de beast an dem king ob de wol wid dem aamy
15548,REV,19,GUL,dey beena geda togeda fa mek waa ginst de one wa beena ride de hoss an ginst e aamy
15549,REV,19,GUL,bot dey ketch de beast an dat man wa say e god prophet bot e ain
15550,REV,19,GUL,e de one wa done beena do dem miracle een front ob de beast
15551,REV,19,GUL,wid dem miracle dat man beena ceebe dem people wa been git de maak ob de beast an wa beena woshup e statue
15552,REV,19,GUL,de beast an dat man wa say e a prophet bot e ain bof ob dem been chunk way wiles dey still da lib
15553,REV,19,GUL,dey been chunk eenta de lake wa full op wid fire wa da bun wid sulfa
15554,REV,19,GUL,den de oda res ob de aamy been kill by de sode wa de poson wa beena ride de hoss been hole een e mount
15555,REV,19,GUL,all de bod come nyam dey body
15556,REV,19,GUL,dey name um op til dey been full op fa true
15557,REV,20,GUL,atta dat a see one angel da come down outta heaben
15558,REV,20,GUL,e been hole een e han de key fa open de deep hole wa ain got no bottom an e been hole one big hebby chain too
15559,REV,20,GUL,de angel ketch de dragon
15560,REV,20,GUL,e dat ole saapent wa been dey fom way back
15561,REV,20,GUL,dey call um de debil or satan
15562,REV,20,GUL,dis angel tie de debil op fa one tousan yeah
15563,REV,20,GUL,den e shrow um way eenta dat deep hole wa ain got no bottom
15564,REV,20,GUL,e lock op de hole an seal um op tight so dat det debil ain gwine git out an e ain gwine ceebe dem nation no mo til de one tousan yeah done pass
15565,REV,20,GUL,atta dat de angel mus loose um fa a leetle bit
15566,REV,20,GUL,den a see dem shrone an dem wa been seddown pon um
15567,REV,20,GUL,dey been got tority fa jedge people
15568,REV,20,GUL,an a see de soul dem ob dem people wa done been kill
15569,REV,20,GUL,people done cut dey head off cause dey beena tell um de trute bout jedus an god wod
15570,REV,20,GUL,dem people yah wa done beena kill dey ain neba woshup de beast or e statue an dey ain neba git e maak pon dey head or dey han
15571,REV,20,GUL,now a see dem git life back an dey rule wid christ fa one tousan yeah
15572,REV,20,GUL,de oda people wa done been dead ain been git life back til de one tousan yeah done pass dis de fus time dat god mek people wa done been dead git life back
15573,REV,20,GUL,dey bless fa true all dem people wa fus git life back
15574,REV,20,GUL,fa true dey blongst ta god
15575,REV,20,GUL,de secon det ain gwine do nottin ta um
15576,REV,20,GUL,dey gwine be priest dem ob god an ob messiah christ
15577,REV,20,GUL,an dey gwine rule wid christ fa one tousan yeah
15578,REV,20,GUL,wen de one tousan yeah done pass dey gwine set satan free fom weh e done been tie op
15579,REV,20,GUL,den satan gwine go out fa ceebe de nation dem een de fo cona ob de wol
15580,REV,20,GUL,dem nation dey been name gog an magog
15581,REV,20,GUL,satan gwine geda um togeda fa mek waa
15582,REV,20,GUL,dey gwine be a whole heap ob um like de numba ob dem grain ob sand pon de seasho
15583,REV,20,GUL,dem aamy wa come fa fight dey come fa maach all oba de wol an stanop all roun de place weh god people beena meet togeda
15584,REV,20,GUL,dat de city wa god lob
15585,REV,20,GUL,bot fire come down outta heaben an bun dem aamy all op
15586,REV,20,GUL,den de debil wa beena ceebe people been chunk eenta de lake wa full op wid fire da bun wid sulfa
15587,REV,20,GUL,dat de same place weh dey been chunk de beast an de man wa say e god prophet bot e ain taak true
15588,REV,20,GUL,dey een dat fire dey gwine suffa day an night faeba an eba
15589,REV,20,GUL,den a see one big white shrone an de one wa seddown pon um
15590,REV,20,GUL,de sky an de wol jes gone way fom fo dat one pon de shrone an ain nobody shim no mo
15591,REV,20,GUL,an a see de people dem wa done been dead dem big man an dem leetle man dey all da stanop fo de shrone
15592,REV,20,GUL,somebody open some book op
15593,REV,20,GUL,den e open one oda book weh de people dem wa got life faeba an eba stanop wid god dem name been write down
15594,REV,20,GUL,all wa de people dem wa been dead been do fo dey dead dat been write down een dem fus book
15595,REV,20,GUL,an god been jedge dem coddin ta dem book
15596,REV,20,GUL,all de people dem wa done been dead een de sea come op
15597,REV,20,GUL,det an de grabe gii op all de people dey been hab
15598,REV,20,GUL,an ebrybody been jedge coddin ta wa e been do fo e dead
15599,REV,20,GUL,den det an de grabe been chunk eenta de lake ob fire
15600,REV,20,GUL,dis lake ob fire dat de secon det de poson wa ain got e name write down een de book weh dey write de people dem wa got life faeba an eba dey chunk dat poson eenta de lake ob fire
15601,REV,21,GUL,atta dat a see one nyew heaben an one nyew wol
15602,REV,21,GUL,de heaben an de wol wa been dey fus done been gone way
15603,REV,21,GUL,an de sea ain been dey no mo
15604,REV,21,GUL,den a see god city de nyew jerusalem da come down outta heaben fom god
15605,REV,21,GUL,de city been all ready like a bride git all ready an dress op fine fa go ta e husban
15606,REV,21,GUL,a yeh a loud boice wa come fom de shrone say look yah fom now on god da mek e home wid e people e gwine lib wid um an dey gwine be e people
15607,REV,21,GUL,god esef gwine be dey wid um all de time an e gwine be dey god
15608,REV,21,GUL,e gwine wipe ebry teah outta dey eye
15609,REV,21,GUL,dey ain neba gwine cry no mo
15610,REV,21,GUL,dey ain neba gwine dead no mo an ain nobody neba gwine git hebby haat
15611,REV,21,GUL,dey ain neba gwine suffa no pain
15612,REV,21,GUL,cause dem ole ting wa been dey fus done pass way
15613,REV,21,GUL,den de one wa seddown pon de shrone say look yah now a mek all ting nyew den e say write dem wod yah down cause de true an people kin trus um
15614,REV,21,GUL,e taak gin say all ting done done
15615,REV,21,GUL,a de alpha an de omega
15616,REV,21,GUL,a de one wa staat all ting an a de one wa gwine end all ting
15617,REV,21,GUL,a gwine gii wata ta all dem wa tosty
15618,REV,21,GUL,a gwine gim free wata fa drink fom de place weh de wata wa da gii life da ron
15619,REV,21,GUL,dem wa still stan scrong atta satan done try um dey gwine git dem ting yah
15620,REV,21,GUL,an pontop dat a gwine be dey fada an dey gwine be me chullun
15621,REV,21,GUL,bot fa dem people wa all time scaid fa stan fa god dem wa ain bleebe pon christ no mo dem wa do dem dorty sin dem wa da kill dem wa lib loose life dem wa da do black magic dem wa da woshup dem ting wa dey mek fa deysef an all dem wa da tell lie
15622,REV,21,GUL,all dem people wa da do dem ting yah dey place gwine be een de lake wa full op wid fire fa bun wid sulfa
15623,REV,21,GUL,dat de secon det
15624,REV,21,GUL,one ob de seben angel dem wa been bring de seben bowl full op wid dem seben bad ting wa mek people suffa e tell me say come an a gwine show ya de bride de lamb wife
15625,REV,21,GUL,den de holy sperit come pon me an de angel cyaa me op a big high mountain
15626,REV,21,GUL,wen we git dey e show me god city jerusalem da come down outta heaben fom god
15627,REV,21,GUL,de city beena shine like a fine stone like a jaspa stone an e beena shine cleah jes like crystal glass
15628,REV,21,GUL,one high wall been dey roun dat city an de wall hab tweb gyate
15629,REV,21,GUL,tweb angel beena gyaad de tweb gyate
15630,REV,21,GUL,an de name ob de tweb tribe dem ob israel been write pon de gyate dem
15631,REV,21,GUL,ebry one ob de fo side ob de city got shree gyate shree een de east side shree een de nort shree een de sout an shree een de west
15632,REV,21,GUL,de wall ob de city been build pontop ob tweb foundation
15633,REV,21,GUL,an pontop dem tweb foundation dey been write de name ob de tweb postle ob de lamb
15634,REV,21,GUL,de angel wa beena taak wid me beena hole one gole stick wa dey da tek fa medja
15635,REV,21,GUL,e tek de stick fa medja de city de gyate dem an de wall
15636,REV,21,GUL,de angel tek de stick an medja de city
15637,REV,21,GUL,ain none ob de side ob de city been long mo den de oda side dem
15638,REV,21,GUL,de city been bout one tousan fibe hundud mile long
15639,REV,21,GUL,same way so de city been one tousan fibe hundud mile wide an one tousan fibe hundud mile high
15640,REV,21,GUL,de angel medja de wall too jes like people medja
15641,REV,21,GUL,an de wall been two hundud an sixteen foot high
15642,REV,21,GUL,dey been mek de wall outta jaspa stone an dey mek de city outta pure gole wa beena shine cleah jes like glass
15643,REV,21,GUL,dey been pit diffunt kind ob fine stone pon de tweb foundation ob de wall fa mek um look purty
15644,REV,21,GUL,de fus stone been jaspa de secon stone been sapphire de stone wa mek shree been agate de stone wa mek fo been emerald
15645,REV,21,GUL,de stone wa mek fibe been sordonyx de stone wa mek six been carnelian de stone wa mek seben been chrysalite de stone wa mek eight been beryl de stone wa mek nine been topaz
15646,REV,21,GUL,de stone wa mek ten been chrysoprase de stone wa mek leben been jacinth an de stone wa mek tweb been amethyst
15647,REV,21,GUL,de tweb gyate dem been tweb pearl
15648,REV,21,GUL,ebry one ob de gyate dem been jes one big pearl
15649,REV,21,GUL,an de city screet dem been ob pure gole wa da shine cleah jes like glass
15650,REV,21,GUL,a ain been see no house ob god fa woshup een dey een de city
15651,REV,21,GUL,cause de lawd god wa got powa mo den all an de lamb dey been dey all oba de city an all de people beena woshup um all oba dey
15652,REV,21,GUL,de city ain need no sun fa shine dey
15653,REV,21,GUL,an e ain need no moon
15654,REV,21,GUL,cause de glory light wa come out fom god an fom de lamb da light de city
15655,REV,21,GUL,de people ob de nation dem ob de wol gwine lib een dat light wa da shine fom de city
15656,REV,21,GUL,an de king dem ob de wol gwine cyaa de heapa ting dey got eenta de city
15657,REV,21,GUL,de gyate dem ob de city de gwine stay open all day long
15658,REV,21,GUL,dey ain neba gwine be shet none tall cause dey ain neba gwine be no night dey
15659,REV,21,GUL,dey gwine cyaa all dey purty ting all de fine tredja dem ob de people ob de nation dem fa bring um eenta de city dey
15660,REV,21,GUL,bot ain nottin bad neba gwine go eenta de city
15661,REV,21,GUL,an nobody wa da do dem dorty ting wa mek people too shame ain neba gwine go dey
15662,REV,21,GUL,same way so dem people wa ain tell de trute dey ain neba gwine een um
15663,REV,21,GUL,dem people wa gwine go eenside de city dey de people wa name done been write down een de lamb book ob life
15664,REV,22,GUL,den de angel show me de riba weh de wata wa da gii life beena ron
15665,REV,22,GUL,e beena shine bright an cleah jes like glass
15666,REV,22,GUL,an e da leh outta de shrone ob god an ob de lamb
15667,REV,22,GUL,de riba beena ron down de middle ob de main screet ob de city
15668,REV,22,GUL,de tree wa da gii life beena grow close ta de riba one pon each side ob um
15669,REV,22,GUL,tweb time a yeah dat tree dey da beah one time ebry mont
15670,REV,22,GUL,an de leaf dem da heal de people ob de nation dem ob de wol
15671,REV,22,GUL,an nottin or nobody wa god say ain right gwine be dey een dat city
15672,REV,22,GUL,de shrone ob god an ob de lamb gwine be dey an e saabant dem gwine woshup um dey
15673,REV,22,GUL,dey gwine see god face an e name gwine be dey pon dey forehead
15674,REV,22,GUL,dey ain gwine neba be no night dey gin
15675,REV,22,GUL,people ain gwine need no lamp dey
15676,REV,22,GUL,dey ain gwine need no light fom de sun atta dat cause de lawd god gwine be dey light
15677,REV,22,GUL,an de people gwine rule like king faeba an eba
15678,REV,22,GUL,den de angel tell me say dem wod yah dey true an people fa bleebe um
15679,REV,22,GUL,de lawd god wa gii de prophet dem powa fa tell e message e sen e angel fa come show e saabant dem de ting dem wa got fa happen soon
15680,REV,22,GUL,jedus say listen op a da come soon dey bless fa true dey wa do dem ting yah wa been write een dis book bout wa gwine happen
15681,REV,22,GUL,a john an a done yeh dem ting yah
15682,REV,22,GUL,a done shim wid me own eye
15683,REV,22,GUL,an wen a yeh um an shim a git down een front ob de angel wa been show me dem ting yah fa woshup um
15684,REV,22,GUL,bot de angel tell me say mus dohn do dat a da saab god jes like oona an oona broda dem wa prophet an like all dem wa da do wa been write down een dis book
15685,REV,22,GUL,mus woshup god den de angel tell me say mus dohn keep dem wod yah wa been write down een dis book wa god tell ya ta yasef mus leh people know um cause de time wen dem ting yah gwine happen ain faaway
15686,REV,22,GUL,leh de poson wa da do bad keep on da do bad
15687,REV,22,GUL,leh de poson wa da do dem dorty ting keep on da do um
15688,REV,22,GUL,an leh de poson wa da do right keep on da do right an leh de poson wa da waak all de time wid god keep on da waak wid god
15689,REV,22,GUL,jedus say listen op a da come soon a da come fa gii ebry poson de payback wa e wok fa
15690,REV,22,GUL,a de alpha an de omega de fus an de las
15691,REV,22,GUL,a de one wa staat all ting an a de one wa gwine end all ting
15692,REV,22,GUL,dey bless fa true dem people wa da wash dey cloes een de blood ob de lamb fa mek um clean
15693,REV,22,GUL,cause dey gwine git de right fa go shru de gyate dem eenta dat city dey
15694,REV,22,GUL,dey gwine git de right fa nyam fom de tree wa da gii life
15695,REV,22,GUL,bot de dog dem outside de city
15696,REV,22,GUL,dem people wa da do black magic dem wa da lib loose life dem wa da kill dem wa da woshup dem ting wa dey mek fa deysef an all dem wa da lob fa tell lie an keep on fa lie all dem people yah ain gwine set foot eenside dat city dey
15697,REV,22,GUL,a jedus an a done sen me angel fa go an tell oona dem ting yah so dat oona gwine tell um ta de christian dem een dem choch
15698,REV,22,GUL,an de one wa ob king david chullun chullun dem
15699,REV,22,GUL,a de maanin staa wa da shine bright
15700,REV,22,GUL,de holy sperit an de bride say come leh all dem wa yeh dem wod ya say come leh all dem wa tosty come
15701,REV,22,GUL,all dem wa wahn fa drink dat wata wa da gii life leh um come an drink free
15702,REV,22,GUL,fa true a da waan all oona wa yeh dem wod yah wa god hab people write een dis book
15703,REV,22,GUL,de poson wa add sompin mo ta dem wod yah god gwine mek dem bad ting wa dey write bout een dis book happen ta dat poson fa punish um
15704,REV,22,GUL,an de poson wa tek sompin way fom dem wod yah wa god hab people write een dis book god ain gwine leh dat poson git e paat ob wa de tree wa da gii life beah an god ain gwine leh dat poson come eenside god city wa dey write bout een dis book
15705,REV,22,GUL,de one wa da show dat dem ting yah true e da say fa true a da come soon
15706,REV,22,GUL,amen
15707,REV,22,GUL,come lawd jedus leh de lawd jedus bless god people
15708,REV,22,GUL,amen
